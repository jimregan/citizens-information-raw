<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Seirbhísí Poist
</title>
    
    <meta name="description" content="Is é ComReg a rialaíonn seirbhísí poist in Éirinn. Tá roinnt oibritheoirí freagrach as an tseirbhís a chur ar fáil, lena n-airítear An Post, soláthraí seirbhíse comhchoitianta na hÉireann.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Seirbhísí Poist</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l9185a">Seirbhísí Poist</a></li><li><a href="#lf8c88">Gearán a dhéanamh</a></li><li><a href="#l1abee">Teagmháil</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Bunaíodh <a href="http://www.comreg.ie/">an Coimisiún um Rialáil
Cumarsáide (ComReg)</a> mar an údarás náisiúnta rialála d’earnáil an
phoist ag <a href="http://www.irishstatutebook.ie/2002/en/act/pub/0020/index.html">an Acht
um Rialáil Cumarsáide, 2002</a>. Sannadh <a href="http://www.anpost.ie/AnPost/">An Post</a> mar <em>an soláthraí
seirbhíse uilíoch</em> ag <a href="http://www.irishstatutebook.ie/2011/en/act/pub/0021/index.html">Acht um
Rialáil Cumarsáide (Seirbhísí Poist), 2011</a> ar feadh tréimhse 12
bhliain ó Lúnasa 2011 i leith. Ina theannta sin, rinne Acht 2011 <a href="http://europa.eu/legislation_summaries/internal_market/single_market_services/l24166_en.htm">Treoir
97/67/CE an AE arna leasú</a> a achtú i ndlí na hÉireann.</p>

<p>Tá dualgas ar an soláthraí uilíoch seirbhíse seirbhísí áirithe a
chur ar fáil. Cé go bhfeidhmíonn soláthraithe eile seirbhíse poist in
Éirinn, níl dualgas ach ar An Post seirbhísí sonracha a sholáthar.</p>
</div>
<div class="topic base_rules">
<h2 class="topic base_rules_title" id="l9185a">Seirbhísí Poist</h2>

<h3>Soláthróirí seirbhíse poist</h3>

<p>Tá cead ag aon duine gnó poist a bhunú chun aon fhoirm de phost a
láimhseáil. Más mian leat seirbhís phoist a sholáthar, ní mór duit
fógra a thabhairt do ComReg. Is éard atá i gceist le seirbhís phoist,
ceadú, sórtáil, iompar agus dáileadh paicéid phoist. Ní mheastar gurb
ionann malartú cáipéise, seirbhísí cúiréara agus ábhar fógraíochta
gan seoladh a sheachadadh agus seirbhísí poist. Nuair a bhíonn an fhoirm
fógra á comhlánú agat, beidh ort cinneadh a dhéanamh cibé acu an bhfuil
nó nach bhfuil do sheirbhís phoist laistigh de scóip na seirbhíse uilíche
poist.</p>

<p>Nuair a thugtar aitheantas duit ó ComReg den fhógra, tá tú údaraithe
leis an tseirbhís phoist a sholáthar a ndéantar cur síos uirthi i
d’fhógra, faoi réir choinníollacha an údaraithe. Tá ort cód cleachtais
a chur i dtoll a chéile ina gcuimsítear gearáin ó chustaiméirí agus
sásamh.</p>

<p>Soláthraíonn ComReg <a href="http://www.comreg.ie/industry/postal-regulation/authorised-postal-providers/authorised-postal-providers-register/">tuilleadh
faisnéise ar rialáil soláthraithe údaraithe</a> ar a láithreán
gréasáin.</p>

<h3>Soláthróir seirbhíse uilíche</h3>

<p>Mar sholáthróir seirbhíse uilíche, bíonn ar An Post seirbhís uilíoch
a sholáthar do gach duine agus eagraíocht sa Stát. Is éard atá i gceist
leis seo, go mbailítear agus go seachadtar paicéid phoist ar a bhfuil
meáchan a throime le 2kg agus beartáin ar a bhfuil meáchan a mhéid le 20kg,
uair amháin, ar a laghad, cúig lá oibre sa tseachtain (is é sin, ó Luan go
hAoine). Ní mór dóibh na seirbhísí a leanas a sholáthar:</p>
<ul><li>Seirbhís phíosa shingil ina ndéantar litreacha, clúdaigh litreach
    mhóra, paicéid agus beartáin a cheadú, a shórtáil, a iompar agus a
    dháileadh</li>
  <li>Deimhnithe postála saor in aisce</li>
  <li>Seirbhís earraí cláraithe</li>
  <li>Seirbhís earraí faoi árachas</li>
  <li>Seirbhís phíosa shingil a chuirtear ar fáil saor in aisce
    d’úsáideoir na seirbhíse poist do sheoladh paicéid phoist do na daill
    nó dóibh siúd ar beagán radhairc</li>
  <li>Seirbhís do cheadú, iompar agus dáileadh: 
    <p>- Paicéid phoist a fhaightear i mbulc lena seachadadh amháin </p>
    <p>- Paicéid phoist a fhaightear i mbulc atá réamhshórtáilte de réir
    thír na ceannscríbe thar lear </p>
    <p>- Paicéid phoist a fhaightear i mbulc le haghaidh seachadadh
    iarchurtha</p>
  </li>
  <li>Seirbhís le haghaidh imréiteach, iompar agus dáileadh paicéid phoist
    a fhaigheann an soláthraí seirbhíse uilíche poist ó oibreoir sannta
    poist iasachta.</li>
  <li>Líon áiseanna speisialta maidir le seachadadh paicéid phoist, a
    chuirtear ar fáil ar iarraidh an tseolaí, lena n-áirítear: 
    <p>- Atreorú</p>
    <p>- Saorfhreagra</p>
    <p>- Saorphost</p>
  </li>
</ul><p>Leagtar amach na sonraí iomlána faoi na seirbhísí poist nach mór do An
Post a sholáthar go náisiúnta agus go hidirnáisiúnta sna <a href="http://www.irishstatutebook.ie/2012/en/si/0280.html">Rialacháin um
Rialáil Cumarsáide (Seirbhís Uilechoiteann Phoist), 2012 (IR 280 de
2012)</a>.</p>

<h3>Seirbhísí eile a sholáthraíonn An Post</h3>

<p>Soláthraíonn An Post seirbhísí poist eile nach dtagann faoi chuimsiú an
cheanglais seirbhíse uilíche, mar aon le seirbhísí nach seirbhísí poist
iad. I measc na samplaí de na seirbhísí neamhphoist, tá Mearphost,
Mearsheirbhís Phas, Seirbhísí Stampshanais (bainteach le stampaí) agus Post
Cuiréara. Cuireann siad seirbhísí eile ar fáil, chomh maith, ar nós
seirbhísí airgeadais, táillí ceadúnais teilifíse a bhailiú agus eolairí
gnó.</p>

<p>Tá fáil ar fhaisnéis ar gach ceann de sheirbhísí An Post, mar aon leis
na seirbhísí atá ar fáil trí líonra d’oifigí poist áitiúla ar <a href="http://www.anpost.ie/AnPost/">láithreán gréasáin An Post</a>.</p>

<h3>Monatóireacht a dhéanamh ar sheirbhísí poist</h3>

<p>Déanann ComReg monatóireacht ar chomhlíonadh dhualgais dhlíthiúla An
Post mar an soláthróir seirbhíse uilíche maidir leis an méid a leanas:</p>
<ul><li><a href="http://www.comreg.ie/industry/postal-regulation/regulation-of-an-post/regulation-of-price/">Praghas
    na seirbhísí</a></li>
  <li><a href="http://www.comreg.ie/industry/postal-regulation/regulation-of-an-post/regulation-of-quality/">Cáilíocht
    na seirbhísí</a></li>
  <li><a href="http://www.comreg.ie/industry/postal-regulation/regulation-of-an-post/regulation-of-services/">Réimse
    na seirbhísí</a></li>
</ul><p>a sholáthraíonn siad, agus féadfaidh siad treoracha a eisiúint do An
Post, tar éis dul i gcomhairliúchán leis na páirtithe leasmhara. Anuas air
sin, féadfaidh ComReg tús a chur le nósanna imeachta forfheidhmithe, más
cuí.</p>

<p>Ceanglaítear ar ComReg cáilíocht na seirbhíse a sholáthraíonn An Post
a mheas, agus chun tuarascálacha rialta a fhoilsiú. Leagtar amach i
gCaighdeán oifigiúil Eorpach (EN13850) conas ar cheart seo a dhéanamh.
Déantar an meas ar bhonn leanúnach agus tuairiscítear torthaí feidhmíochta
An Post i bhfógraí faisnéise a fhoilsíonn ComReg gach ráithe. Baineann an
meas le post píosa shingil amháin, i.e. ní chuirtear feidhmíocht poist
mhórscála nó bhuilc san áireamh sa mheas seo. Tá spriocanna socraithe ag
ComReg do sheachadadh an lá dar gcionn (94%) agus le haghaidh seachadadh
laistigh de thrí lá (99.5%). Tá fáil ar na torthaí is déanaí a baineadh
amach ar <a href="http://www.comreg.ie/industry/postal-regulation/">láithreán
gréasáin ComReg do thomhaltóirí</a>.</p>

<p>Tá feidhm rialála ComReg le haghaidh sheirbhísí poist An Post nach
dtagann faoi chuimsiú an cheanglais seirbhíse uilíche i bhfad níos
teoranta. Ní féidir leo ach a chinntiú go bhfuil nósanna imeachta
leordhóthanacha i bhfeidhm ag An Post i soláthar na seirbhísí seo agus nach
ann d’aon tras-fhóirdheontas idir iad seo agus seirbhísí uilíocha.</p>

<p>Níl aon fheidhm rialála ag ComReg ar sheirbhísí neamhphoist An Post. Tá
siad faoi réir an ghnáthdhlí tráchtála.</p>

<p>Cinntíonn ComReg go gcuireann soláthróirí eile seirbhíse poist, a
bhfuil údarú seirbhíse poist acu ó ComReg, cód cleachtais i dtoll a
chéile a chuimsíonn gearáin agus sásamh custaiméirí.</p>

<h3>Beartáin ó thar lear</h3>

<p>Má thagann beartán nó pacáistí ó lasmuigh den Aontas Eorpach (AE), ní
mór duit an CBL agus aon dleachtanna a íoc atá le híoc, sula ndéantar an
beartán a sheachadadh chugat. Má sheoltar an beartán ó thír AE eile, níl
sé faoi réir CBL nó dleachtanna, mar gheall go bhfuil iad seo san áireamh
cheana féin i bpraghas na n-earraí atá laistigh den bheartán.</p>

<p>Braitheann an bealach a bhailítear CBL agus dleachtanna custaim ar an
gcuideachta a sheachadann an pacáiste agus bíonn sé éagsúil ó
sholáthróir go soláthróir. D’fhéadfadh cás amháin i dtrí chás bheith
i gceist:</p>
<ul><li>Íocann an soláthróir seachadta an táille chun an t-earra a bhaint ó
    chustaim agus gearrann siad an táille ort go díreach</li>
  <li>Cuireann an soláthróir seachadta ar an eolas thú faoin táille chuí
    agus iarrann sé/sí ar íocaíocht sula seachadtar an pacáiste chugat</li>
  <li>Ligeann an soláthróir seachadta duit déileáil go díreach leis na
    Coimisinéirí Ioncaim</li>
</ul><p>Faoin soláthróir seachadta atá sé an méid a ghearrtar a shocrú ar
earraí poist a cheadú trí chustaim agus féadfaidh táille éagsúil bheith
i gceist ó sholáthróir go soláthróir. Is gnách go mbunaítear na
hathruithe seo ar chéatadán de luach na n-earraí a luaitear atá sa
phacáiste. Ba cheart duit teagmháil a dhéanamh leis an soláthróir
seachadta chun liosta a fháil de na táillí.</p>

<h3>Postchóid</h3>

<p>In Iúil 2015, tugadh córas nua náisiúnta postchóid isteach, ar a
dtugtar <a href="http://www.eircode.ie/">Eircode</a>. Tugadh Eircode nua
uathúil do gach seoladh cónaithe agus gnó. Is ionann seoltaí cónaithe agus
gach seoladh a seachadtar post chuige. Tabharfar Eircode do gach teach ar
shráid, gach árasán i mbloc árasán, gach aonad in aonad árasán dhá
urlár agus gach teach i mbaile fearainn tuaithe.</p>

<p>Cód alfa-uimhriúil uathúil seacht gcarachtar is ea Eircode. Féadfaidh
tú Eircode a aimsiú nó a sheiceáil agus <a href="https://finder.eircode.ie/#/">an tAimsitheoir Eircode</a> a úsáid.</p>
</div>
<div class="topic base_rates">
<h2 class="topic base_rates_title" id="lf8c88">Gearán a dhéanamh</h2>

<h3>Seirbhísí poist An Post</h3>

<p>Chun gearán a dhéanamh faoi sheirbhís phoist a sholáthraíonn An Post,
déan teagmháil le foireann sheirbhísí do chustaiméirí An Post, agus
tabhair breac-chuntas ar do ghearán agus iarr go ndéanfar é a réiteach.</p>

<p>Mura bhfuil tú sásta le toradh fhiosrúchán An Post, ba cheart duit
teagmháil a dhéanamh leis an gCoimisiún um Rialáil Cumarsáide (ComReg), ar
féidir leo athbhreithniú a dhéanamh ar do chás agus thú a chur ar an eolas
más féidir leo dul i mbun gníomhartha breise duit.</p>

<h3>Soláthróirí údaraithe eile seirbhíse</h3>

<p>Má bhaineann do ghearán le seirbhís phoist a sholáthraíonn soláthróir
údaraithe eile seirbhíse seachas An Post, ba cheart duit teagmháil a
dhéanamh leis an soláthróir ábhartha, agus breac-chuntas a thabhairt ar do
ghearán agus iarraidh go ndéanfar é a réiteach.</p>

<p>Tá fáil ar <a href="http://www.askcomreg.ie/post/register_of_postal_service_providers.61.LE.asp">shonraí
teagmhála soláthróirí údaraithe seirbhíse</a> ar láithreán gréasáin
ComReg.</p>

<p>Faoi mar a luaitear thuas, d’fhéadfadh ComReg bheith in ann cabhrú leat
mura bhfuil tú sásta le toradh fhiosrúchán an tsoláthróra. Soláthraíonn
ComReg <a href="http://www.comreg.ie/industry/postal-regulation/faqs/make-a-postal-complaint/">tuilleadh
faisnéise ar sheirbhísí poist agus ar conas gearán a dhéanamh</a> ar a
láithreán gréasáin do thomhaltóirí<a href="http://www.askcomreg.ie/"></a>.</p>

<h3>Cúiteamh</h3>

<p>Má bhaineann do ghearán le gearán airgid, agus má bhaineann sé le ceann
de na seirbhísí a sholáthair soláthróir údaraithe seirbhíse nó An Post,
féadfaidh tú dul i mbun gnímh tríd <a href="../../justice/courts_system/small_claims_court.html">an gCúirt
Mhionéileamh</a>.</p>

<p>Braitheann cibé acu an féidir leat nó nach féidir leat cúiteamh a
éileamh ar an táirge, an tseirbhís agus an soláthróir seirbhíse poist a
úsáideadh. Ba cheart duit téarmaí agus coinníollacha an táirge nó na
seirbhíse a sheiceáil ar dtús, féachaint an bhfuil tú i dteideal cúiteamh
a fháil.</p>
</div>
<div class="topic base_wheretoapply">
<h2 class="topic base_wheretoapply_title" id="l1abee">Teagmháil</h2>

<p>Soláthraíonn ComReg <a href="http://www.askcomreg.ie/post/faqs.asp">liosta
de Cheisteanna Coitainta Seirbhísí Poist</a> ar a láithreán gréasáin.</p>

<p>
</p><div class="inlinesio">
<p>
</p><div>
<h3>An Post</h3>
<p>
  
  <span class="field_dept address_field">An Roinn Sheirbhísí Custaiméara<br></span>
  

  
  Ard-Oifig an Phoist<br>SAORPHOIST<br>O'Connell Street<br>Dublin 1<br>Ireland
  <br>
  
</p>
<p>
  

  
  <strong>Teil:</strong>(01) 705 7600
  <br>
  

  
  <strong>Lóghlao:</strong>Callsave 1850 575 859
  <br>
  

  
  <strong>Facs:</strong>(01) 809 0900
  <br> 
  

  
  <strong>Láithreán Gréasáin:</strong> <a href="http://www.anpost.ie">http://www.anpost.ie</a>
  <br>
  

  

  

  
  <strong>R-phost:</strong> <a href="mailto:customer.services@anpost.ie">customer.services@anpost.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>An Coimisiún um Rialáil Cumarsáide</h3>
<p>
  

  
  Bloc DEF<br>An tIonad Irish Life<br>Sráid na Mainistreach Íochtarach<br>Lower Abbey Street<br>Dublin 1<br>Ireland
  <br>
  
</p>
<p>
  

  
  <strong>Teil:</strong>(01) 804 9668
  <br>
  

  
  <strong>Lóghlao:</strong>1890 229 668
  <br>
  

  
  <strong>Facs:</strong>(01) 804 9680
  <br> 
  

  
  <strong>Láithreán Gréasáin:</strong> <a href="http://www.comreg.ie/">http://www.comreg.ie/</a>
  <br>
  

  

  

  
  <strong>R-phost:</strong> <a href="mailto:consumerline@comreg.ie">consumerline@comreg.ie</a>
  <br>
  
</p>
</div></div>

</div>
</div>
</html>
