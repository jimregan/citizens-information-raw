<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Seirbhísí teileafóin líne seasta
</title>
    
    <meta name="description" content="Is é ComReg a dhéanann seirbhísí cumarsáide a rialú in Éirinn. Cliceáil anseo chun faisnéis a rochtain ar conas soláthraí seirbhíse teileafóin líne seasta a roghnú">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Seirbhísí teileafóin líne seasta</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l4796b">Rátaí </a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá a lán comhlachtaí in Éirinn a sholáthraíonn seirbhísí teileafóin
líne seasta do thomhaltóirí. Ciallaíonn líne seasta go bhfuil nasc idir do
theileafón agus pointe balla i do theach nó i d’oifig. Is féidir leat
seirbhís theileafóin líne seasta a roghnú, a chomhlíonann do
riachtanais.</p>

<h3>Dualgas Seirbhíse Uilíoch (USP)</h3>

<p>Roimh léirscaoileadh an mhargaidh teileachumarsáide ag deireadh na
nochaidí, ba é an comhlacht stáit, Telecom Éireann, a sholáthair
seirbhísí teileachumarsáide in Éirinn. Rinneadh Telecom Éireann a
phríobháidiú i 1999 agus tugtar Eir air anois.</p>

<p>Tá <a shape="rect" href="http://www.comreg.ie/">ComReg, rialtóir don
earnáil leictreonach, teileachumarsáide agus poist,</a> freagrach as córas a
chur i bhfeidhm chun deimhin a dhéanamh de go bhfuil bunseirbhísí ar fáil
do na tomhaltóirí go léir ar fud na tíre. Tugtar Dualgas Seirbhíse
Uilíoch ar an bprionsabal seo. Is é Eir an Soláthraí Seirbhíse Uilíoch
(USP) agus mar thoradh ar seo, bíonn ar an gcomhlacht roinnt dualgais a
chomhlíonadh maidir le soláthar seirbhísí áirithe.</p>

<p>Is féidir leat breis faisnéise a rochtain ar Dhualghas Seirbhíse Uilíoch
ar <a shape="rect" href="http://www.askcomreg.ie/home_phone/Universal_Service.90.LE.asp">láithreán
gréasáin ComReg.</a> </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Ag roghnú nó ag athrú soláthraithe seirbhíse</h3>

<p>Tá an caidreamh idir tomhaltóir agus soláthraí seirbhíse teileafóin
bunaithe ar chonradh tomhaltóra. Nuair a dhéantar imscrúdú ar na
comhlachtaí difriúla, is rud tábhachtach é comparáid a dhéanamh idir na
téarmaí agus na coinníollacha difriúla a bhaineann le conarthaí difriúla,
mar shampla, an t-airgead go gcaithfear a íoc do chíos líne nó do ghlaonna.
Roimh conradh a shíniú le comhlacht nua, ba chóir dhuit imscrúdú a
dhéanamh ar théarmaí agus ar choinníollacha an chonartha atá agat faoi
láthair chun iad a chur i gcomparáid le téarmaí agus coinníollacha an
chonartha nua.</p>

<p>Ba cheart duit athbhreithniú a dhéanamh ar cheann nó dhó de bhur mbillí
teileafóin is déanaí, chomh maith le do phatrún glaoite a leagadh amach (is
é sin ná na huimreacha a chuireann tú glaoch orthu go minic agus an t-am a
chuireann tú glaoch ar na huimreacha seo). Ina dhiaidh sin, ba chóir duit
faisnéis a lorg ó na comhlachtaí difriúla ar a dtáillí glaoite. Ba chóir
duit ceist a chur ar gach oibritheoir, liosta clóite a sheoladh chugat chun a
bheith in ann imscrúdú a dhéanamh ar tháillí agus comparáid a dhéanamh
idir na táillí difriúla.</p>

<p>Is féidir leat na ceisteanna seo a leanas a úsáid freisin chun cinneadh a
dhéanamh:</p>
<ul><li>An bhfuil íostáille nó táille tosaigh le híoc nuair a dhéantar
    glaoch teileafóin? </li>
  <li>Conas a dhéanann an comhlacht teileafóin táillí glaoite a leagadh
    amach – in aghaidh an soicind nó an nóiméid? </li>
  <li>An bhfuil táillí breise le híoc, mar shampla, táillí cónaisc? </li>
  <li>Cathain a thosaíonn agus a chríochnaíonn na rátaí lae, tráthnóna
    agus deireadh seachtaine? </li>
  <li>Cé mhéid ama a thógfaidh sé chun aistriú go dtí an t-seirbhís nua?
  </li>
  <li>An bhfuil ort conradh am-bhunaithe a shíniú? </li>
  <li>An bhfuil íosmhéid airgid le híoc in aghaidh na míosa? </li>
  <li>An bhfuil scéimeanna lascaine speisialta ar fáil? </li>
  <li>An bhfuil pionóis le híoc má chuireann tú deireadh le do chonradh?
  </li>
</ul><p>Tá sé tábhachtach a thabhairt faoi deara freisin teagmháil a dhéanamh
leis an oibritheoir atá agat faoi láthair roimh chonradh a shíniú le
soláthraí seirbhíse nua, chun faisnéis a fháil ar fhógraí nó ar
thréimhse phionóis chealúcháin.</p>

<p>Is gnách go nglacann sé thart ar 10 lá ón dáta a shínigh tú chun do
sholáthraí seirbhíse líne seasta a aistriú. Ba cheart duit iarraidh ar do
sholáthraí seirbhíse nua faoina ghealltanais faoi aistriú atá ina chód
cleachtais agus ina scéim ráthaíochta do chustaiméirí. Faoi <a href="http://www.comreg.ie/publications/publication_of_new_regulations_for_electronic_communications_regulation.583.103874.p.html">rialacha
an AE</a>, tabharfar faoi uimhreacha a aistriú agus iad a ghníomhachtú, ina
dhiaidh sin, laistigh den am is giorra agus is féidir. Nuair atá comhaontú
tugtha chun críche agat chun uimhir a aistriú chuig seirbhís nua, déanfar
an uimhir sin a ghníomhachtú laistigh de lá oibre amháin.</p>

<p>Níl ort ach conradh a shíniú nó glaoch teileafóin a chur ar
sholáthraí seirbhíse nua chun a chur in iúl dóibh gur mhaith leat a
sheirbhísí a úsáid. Nuair a thugann tú cead ar an teileafón do
sholáthraí seirbhíse é seo a dhéanamh, tugtar Fiorú Tríú Páirtí (nó
TPV) ar seo. Mar chuid den phróiseas seo, bíonn ort roinnt cheisteanna a
fhreagairt. Cláraítear an TPV agus féachtar air mar chonradh dleathach.</p>

<p>Déanfaidh do sholáthraí seirbhíse nua teagmháil le do shean-soláthraí
seirbhíse chun é a chur in iúl dóibh gur mhaith leat deireadh a chur le do
chonradh. Ina dhiaidh sin, gheobhaidh tú litir ó do shean-soláthraí
seirbhíse a léireoidh go dtoilíonn tú aistriú go soláthraí seirbhíse
nua. Níl ort freagra a sheoladh ar ais, ach amháin mura mian leat do
sholáthraí seirbhíse a athrú.</p>

<p>Bíonn ar chomhlachtaí a sholáthraíonn seirbhísí teileafóin líne
seasta do thomhaltóirí Éireannacha údarú a fháil ó ComReg. </p>

<h3>Tréimhse shuaimhnithe</h3>

<p>Má d’iontráil tú i gconradh le soláthraí seirbhíse nua, b’fhéidir
go mbeidh tréimhse íosta aithrí agat (braitheann do chuid ceart ar chineál
an chonartha agus ar an modh díolta). Ba cheart duit fiafraí de do
sholáthraí nua, nuair a bhíonn tú ag clárú, faoi thréimhse aithrí agus
conas an conradh a chealú laistigh den tréimhse seo.</p>

<h3>Margaíocht dhíreach agus soláthraithe seirbhíse teileafóin</h3>

<p>Déanann soláthraithe seirbhíse teileafóin a seirbhísí a mhargú go
minic. Mura mian leat glaonna margaíochta díreach a fháil ó chomhlachtaí,
is féidir leat é seo a chur in iúl don Bhunachar Sonraí Eolaí Náisiúnta.
<a shape="rect" href="dealing_with_unwanted_telephone_sales_calls.html">Cliceáil anseo chun
níos mó faisnéise a rochtain ar conas déileáil le glaonna teileafóin
neamhcheadaithe</a>.</p>

<p>Nuair a aistríonn tú go soláthraithe seirbhíse nua, níl cead ag do
shean-soláthraithe seirbhíse teagmháil a dhéanamh leat ar feadh trí mhí
ar a laghad.</p>

<h3>Billeáil aonair</h3>

<p>Is féidir le tomhaltóirí billeáil aonair a roghnú chun bille amháin a
fháil óna soláthraí seirbhíse tosaíochta, a chuireann san áireamh
ceanglais seirbhíse teileafóin iomlána an tomhaltóra – lena n-airítear
glaonna agus cíos líne. Ní mór duit ceist a chur ar do sholáthraí
seirbhíse chun a fháil amach an féidir leat bille aonair a fháil.</p>

<p>Beidh ort teagmháil a dhéanamh le d’oibritheoir nua chun ceisteanna a
chur air maidir le seirbhísí coimhdeachta, mar shampla glao ag feitheamh,
glao fregartha agus araile. De ghnáth, is féidir leat na seirbhísí céanna
idirlín agus leathanbhanda a úsáid nuair a roghnaíonn tú soláthraí
seirbhíse teileafóin nua Is féidir leat breis faisnéise a fháil ó do
sholáthraí seirbhíse nua.</p>

<p>Is féidir leat bileog ComReg <a shape="rect" href="http://www.comreg.ie/_fileupload/publications/CG10.pdf">Cur Síos ar
Bhilleáil Aonair (pdf)</a> a rochtain anseo.</p>

<h3>Réamhroghnú iompróra</h3>

<p>De réir Réamhroghnaithe Iompróra (CPS), is féidir leat oibritheoir
áirithe a roghnú roimh ré, chun glaonna áirithe a iompair, mar shampla
glaonna idirnáisiúnta. Níl ort réimír a dhiailiú nó aon rud eile a
dhéanamh roimh ghlaoch a chur ar an uimhir. Faigheann tú dhá bhille –
ceann amháin ó d’oibritheoir CPS do tháillí glaonna agus an dara cheann
ó do sholáthraí seirbhíse cíosa líne. <br></p>
</div>
<div class="topic base_rates">
<h2 class="topic base_rates_title" id="l4796b">Rátaí </h2>

<p>Bíonn ort rátaí difriúla a íoc bunaithe ar an soláthraí seirbhíse a
roghnaíonn tú, ar na sóirt glaonna a dhéanann tú agus ar an am a dhéanann
tú na glaonna seo. Is féidir leat féin imscrúdú a dhéanamh ar na rátaí
difriúla chun an luach ar airgead is fearr a fháil bunaithe ar na glaonna a
dhéanann tú agus ar na seirbhísí a dteastaíonn uait.</p>

<p>Soláthraíonn ComReg láithreán gréasáin ar a dtugtar www.callcosts.ie a
chuireann ar chumas tomhaltóirí comparáid a dhéanamh idir táillí
teileafóin líne seasta ar fud gach oibreoir. Cuidíonn an láithreán le
tomhaltóirí an pacáiste teileafóin is fearr is féidir a roghnú, bunaithe
ar a n-úsáid aonair.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>
Tá roinnt foilseacháin ar fáil ó <a shape="rect" href="http://www.comreg.ie/">ComReg</a> gur féidir le tomhaltóirí a úsáid
chun soláthraí seirbhíse a roghnú. Ina theannta sin, tá <a shape="rect" href="http://www.askcomreg.ie/home_phone/Thinking_of_changing_telephone_company.88.LE.asp">breis
faisnéise ar fáil ar a láithreán gréasáin</a>. </div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<div class="inlinesio">
<p>
</p><div>
<h3>An Coimisiún um Rialáil Cumarsáide</h3>
<p>
  

  
  Bloc DEF<br>An tIonad Irish Life<br>Sráid na Mainistreach Íochtarach<br>Lower Abbey Street<br>Dublin 1<br>Ireland
  <br>
  
</p>
<p>
  

  
  <strong>Teil:</strong>(01) 804 9668
  <br>
  

  
  <strong>Lóghlao:</strong>1890 229 668
  <br>
  

  
  <strong>Facs:</strong>(01) 804 9680
  <br> 
  

  
  <strong>Láithreán Gréasáin:</strong> <a href="http://www.comreg.ie/">http://www.comreg.ie/</a>
  <br>
  

  

  

  
  <strong>R-phost:</strong> <a href="mailto:consumerline@comreg.ie">consumerline@comreg.ie</a>
  <br>
  
</p>
</div></div>
</div>
</div>
</html>
