<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Seirbhísí gutháin ardráta a rialú
</title>
    
    <meta name="description" content="Déantar seirbhísí gutháin ag ardráta a rialú in Éirinn. Is féidir fáil amach anseo cén chaoi a ndéantar cearta saoránach a chosaint, is cuma an bhfuil na seirbhísí sin dhá sholáthar in Éirinn nó dhá sholáthar thaobh amuigh d&#39;Éirinn ach ar fáil anseo. ">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Seirbhísí gutháin ardráta a rialú</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#l66a0b">Cá háit a ndéanfaidh mé
iarratais</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Ón 12 Iúil 2010, déanfar seirbhísí gutháin ardráta a rialú ag <a href="http://www.comreg.ie/">ComReg (an Coimisiún um Rialáil
Cumarsáide)</a>. Bhíodh na seirbhísí á rialú ag RegTel roimhe seo.
Oibríonn ComReg trí <a href="http://www.comreg.ie/_fileupload/publications/ComReg1054.pdf">Chód dian
Cleachtais</a>, nach mór do gach <a href="http://www.comreg.ie/licensing_and_services/prs_provider_definition.716.1044.html">soláthraí
seirbhísí in Éirinn</a> cloí leis.</p>

<p>Tá freagracht ar ComReg, freisin, as cosaint a chinntiú don tomhaltóir
nuair a bhaineann sé/sí úsáid as seirbhísí ardráta náisiúnta nó
idirnáisiúnta chom maith le nósanna imeachta oibre a chur i bhfeidhm le
déileáil le gearáin ó thomhaltóirí a bhaineann úsáid as na seirbhísí
seo.</p>

<h3>Céard iad seirbhísí gutháin ardráta?</h3>

<p>Seirbhísí a sholáthraíonn cuideachtaí nó daoine aonair ar uimhreacha
gutháin ardráta iad seirbhísí gutháin ardráta. Áirítear i measc an
réimse seirbhísí atá ar tairiscint, faisnéis ghinearálta ar nós
Réamhfhaisnéis Aimsire, Nuacht Tráchta, Tuarascálacha Stocmhalartáin agus
Torthaí Spóirt, mar aon le seirbhísí Comhairle agus Siamsaíochta.</p>

<p>Tugtar Seirbhísí Faisnéise amanna ar na seirbhísí seo agus is féidir
iad a aithint leis an réimse uathúil réamhuimhreacha a mbaintear úsáid
astu: 15xx. Baineann an réamhuimhir 1598 le seirbhísí do dhaoine fásta
amháin agus ní féidir teacht ar na seirbhísí seo gan uimhir phearsanta
aitheantais a eisíonn an tOibritheoir Naisc don Tomhaltóir.</p>

<p>Ina theannta sin, is ann do Sheirbhísí Ardráta SMS (ar a dtugtar PSMS)
agus aithnítear seo ag Gearrchód 5 Dhigit a thosaíonn leis an uimhir 5, mar
shampla, seirbhís a chuireann clingthoin ar fáil. Úsáideann seirbhísí de
chineál gnéasach Gearrchód 5 Dhigit a thosaíonn le 57 agus ní féidir iad
a rochtain ach amháin le huimhir phearsanta aitheantais a eisíonn an
Soláthraí Seirbhíse.</p>

<p>Faightear rochtain ar sheirbhísí ardráta trí ghutháin líne seasta,
gutháin phóca, an tIdirlíon nó trí uathdhiaileoirí ar ríomhairí
pearsanta. Fógraítear na seirbhísí sna meáin chlóite agus ar an
teilifís, an raidió agus an tIdirlíon.</p>

<p>Cosnaíonn glaonna ardráta níos mó ná ghnáthghlaonna gutháin agus
costas faoi leith ag baint le gach réamhuimhir. Go hiondúil, cosnaíonn sé
níos mó glao a chur orthu ó ghutháin shoghluaiste agus braitheann an
formhuirear ar Oibreoir an Líonra Gutháin Shoghluaiste. Gearrtar táillí
glao ardráta ar chuntais ghutháin na dtomhaltóirí agus is iondúil go
liostaítear iad in áit faoi leith. Roinntear an costas foriomlán a ghearrtar
ar an tomhaltóir idir an tOibreoir Naisc, an Soláthraí Seirbhíse nó aon
duine eile a chuireann le soláthar na seirbhíse.</p>

<h3>Cosc a chur ar ghlaonna</h3>

<p>Más mian leat cosc a chur ar do ghuthán a bheith in ann glaonna a chur ar
sheirbhísí ardráta, ba cheart duit dul i dteagmháil le do sholáthraí
seirbhíse gutháin. Déanann cuid de na soláthraithe seirbhíse an tseirbhís
seo a chur ar fáil saor in aisce.</p>

<h3>Díshuibscríobh le seirbhís teachtaireachtaí téacs</h3>

<p>Más mian leat díshuibscríobh ó Sheirbhís Ardráta SMS, úsáid an
cnaipe ‘freagair’ ar do ghuthán soghluaiste agus tabhair freagra ar an
teachtaireacht deireanach a fuair tú agus seol an focal ‘stop’. Mura
bhfuil uimhir 5 dhigit agat chun é a sheoladh chuige, iarr ar d’oibreoir
líonra gutháin shoghluaiste don uimhir atá ceangailte leis an teachtaireacht
dheireanach a fuair tú. Ba cheart duit bheith díshuibhscríofa laistigh de 48
uair an chloig tar éis an t-ordú ‘stop’ a sheoladh.</p>

<p>Tá ag ComReg tuilleadh <a href="http://www.comreg.ie/premium-rate/advice/solutions-to-common-problems/">faisnéise
ar dhíshuibscríobh ó sheirbhís teachtaireacht téacs</a> mar aon le cabhrú
chun <a href="http://www.phonesmart.ie/">teacht ar shonraí teagmhála an
tsoláthróra seirbhíse</a> ar a láithreán gréasáin.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Sonraí pearsanta</h3>

<p>Ní mór do sholáthraithe cloí go hiomlán le forálacha an <a href="../../government_in_ireland/national_government/standards_and_accountability/data_protection.html">Achta
um Chosaint Sonraí, 1988</a>, (agus le haon leasú air sin, nó le haon
reachtaíocht a thagann ina ionad) maidir le sonraí pearsanta a bhailiú, a
phróiseáil, a choinneáil, agus a úsáid agus fáil réidh ansin leo.</p>

<p>Ní mór do sheirbhísí a bhailíonn sonraí pearsanta, ainmneacha agus
uimhreacha gutháin, mar shampla (córais aitheantais/taispeántais na
n-uimhreacha a ghlaonn ar an tseirbhís san áireamh) a chur in iúl go
soiléir duit cén fáth go dteastaíonn an t-eolas seo uathu. Má tá sonraí
pearsanta coimeádta fút agus in úsáid ar mhaithe le rudaí éagsúla, ní
mór é sin a chur in iúl duit agus deis a thabhairt duit stop a chur leis
más mian leat.</p>

<h3>Fógraíocht a dhéanamh ar sheirbhísí gutháin ardráta</h3>

<p>Má dhéantar fógraíocht ar sheirbhísí gutháin ardráta in Éirinn ar
an teilifís, sna meáin chlóite, ar an raidió agus ar an idirlín, ní mór
don fhógraíocht seo cloí le caighdeáin fhíor-dhiana chun tomhaltóirí a
chosaint. Mar shampla, ní féidir bolscaireacht a dhéanamh ar aon seirbhís
ardráta mar sheirbhís atá “in aisce”. Ní féidir a lua go bhfuil
seirbhís “in aisce” mura féidir teacht uirthi ach amháin trí úsáid a
bhaint as seirbhís ardráta.</p>

<h3>Soláthar Seirbhísí</h3>

<p>Ní mór do sheirbhísí ardráta a bheith údaraithe ag ComReg agus ní
eiseoidh Oibreoirí Líonra Uimhir Ardráta ná Gearrchód SMS go dtí go
bhfaigheann siad litir údaraithe ó ComReg. </p>

<p>Ní mór rabhadh aoise a thabhairt pé uair nach ndírítear seirbhís ar
leanaí. Baineann seo go dlúth le comórtais, gach seirbhís
comhrá/geandála, clingthoin agus Lógónna, cluichí agus gach seirbhís
suibscríofa.</p>

<p>Sa chás go dteastaíonn rabhadh praghais ó shaghas ar leith de sheirbhís,
ní mór an glaoiteoir, tar éis dóibh an tsuim shonraithe airgid a
chaitheamh, a bheith curtha ar an eolas ar an gcaitheamh sin. </p>

<p>Ní mór do Sholáthraithe Seirbhís líne chabhrach bheo oibreora a chur ar
fáil chun fiosrúcháin agus gearáin ó thomhaltóirí a láimhseáil. Ní
mór don líne chabhrach seo oibriú le linn gnáthuaireanta oifige.</p>

<h3>Líonra Rialtóirí Idirnáisiúnta Audiotex</h3>

<p>Líonra atá i <a href="http://www.iarn.org/">Líonra Rialtóirí
Idináisiúnta Audiotex (IARN)</a> d’eagraíochtaí atá bainteach i rialú,
nó socrú caighdeán ar mhaithe le hábhar agus cur chun cinn na seirbhísí
ardráta ina dtíortha féin. Coimeádann siad sraith treoirlínte ar a dtugtar
<a href="http://www.iarn.org/documents/iarn_handbook.pdf">lámhleabhar an IARN
(pdf)</a> a thugann comhairle ar cheanglais le cosaint tomhaltóra a chinntiú
agus seirbhísí ardráta náisiúnta nó idirnáisiúnta á n-úsáid.</p>

<h3>Gearáin</h3>

<p>Má tá gearán nó ábhar buartha agat, déan teagmháil leis an
soláthraí seirbhíse ardráta le do ghearán. Mura bhfuil tú sásta leis an
bhfreagra a thugann siad, féadfaidh tú do ghearán a chur faoi bhráid
ComReg. Ní mór gearán a dhéanamh laistigh de 9 mhí tar éis an tseirbhís
a úsáid, áfach, is faoi dhiscréid iomlán an Rialtóra eisceachtaí leis an
riail seo. Ina theannta sin, tá sé ina thábhacht a thabhairt faoi deara go
ndéileáiltear le gach gearán faoi rún.</p>

<p>Ba cheart a thabhairt faoi deara nach féidir le ComReg déileáil le
díospóidí a bhaineann le costas glao seirbhís ardráta. Beidh ort
teagmháil dhíreach a dhéanamh leis an soláthraí seirbhíse le do ghearán
a dhéanamh.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Ní ghearrtar aon táille chun gearán a dhéanamh le ComReg. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Ba cheart duit teagmháil a dhéanamh le do sholáthraí seirbhíse le do
ghearán ar dtús. Má bhaineann an gearán le fógraíocht seirbhíse atá
clóite, ar an raidió nó ar an teilifís, ba cheart duit dáta, am, láthair
agus na meáin a lua ina raibh an fógra le sonrú. Mura bhfuil tú sásta,
féadfaidh tú do ghearán a chur faoi bhráid ComReg.</p>

<p>Fiosróidh ComReg gach gearán a dhéantar laistigh de 9 mhí ón tráth a
rinneadh an glao nó nuair a foilsíodh na hábhair um chur chun cinn lenar
bhain.</p>

<p>Féadfaidh tú <a href="http://servicechecker.comreg.ie/FAQ/Index/1/What_are_premium_rate_services__PRS">níos
mó a léamh faoi sheirbhísí ardráta agus faoi ghearán a dhéanamh le
ComReg anseo</a>.</p>
</div>
<div class="topic base_wheretoapply">
<h2 class="topic base_wheretoapply_title" id="l66a0b">Cá háit a ndéanfaidh mé
iarratais</h2>

<div class="inlinesio">
<p>
</p><div>
<h3>An Coimisiún um Rialáil Cumarsáide</h3>
<p>
  

  
  Bloc DEF<br>An tIonad Irish Life<br>Sráid na Mainistreach Íochtarach<br>Lower Abbey Street<br>Dublin 1<br>Ireland
  <br>
  
</p>
<p>
  

  
  <strong>Teil:</strong>(01) 804 9668
  <br>
  

  
  <strong>Lóghlao:</strong>1890 229 668
  <br>
  

  
  <strong>Facs:</strong>(01) 804 9680
  <br> 
  

  
  <strong>Láithreán Gréasáin:</strong> <a href="http://www.comreg.ie/">http://www.comreg.ie/</a>
  <br>
  

  

  

  
  <strong>R-phost:</strong> <a href="mailto:consumerline@comreg.ie">consumerline@comreg.ie</a>
  <br>
  
</p>
</div></div>
</div>
</div>
</html>
