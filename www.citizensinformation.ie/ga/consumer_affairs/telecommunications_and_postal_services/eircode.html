<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Eircode
</title>
    
    <meta name="description" content="Tugadh córas náisiúnta postchóid isteach ar a dtugtar Eircode. Tugadh Eircode nua uathúil do gach seoladh cónaithe agus gnó.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Eircode</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l9d32d">Cód seacht gcarachtar </a></li><li><a href="#l6a5fe">Conas do Eircode a úsáid</a></li><li><a href="#leaf83">Conas iarratas a dhéanamh</a></li><li><a href="#lf3c9d">Tuilleadh eolais</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>In Iúil 2015, tugadh córas nua náisiúnta postchóid isteach ar a dtugtar
Eircode.</p>

<p>Tugadh Eircode nua uathúil do gach seoladh cónaithe agus gnó. Áirítear
le seoltaí cónaithe gach seoladh a ndéantar post a seachadadh chuige. Tugadh
Eircode do gach teach ar shráid, gach árasán i mbloc árasán, gach aonad in
aonad árasán dhá urlár agus gach teach i mbaile fearainn tuaithe.</p>

<p>I láithreán stad ina bhfuil bánna uimhrithe, tugadh Eircode do gach bá.
Ní bhaineann an Eircode leis an gcarbhán ach leis an mbá ina bhfuil sé
suite. Má bhogann carbhán nó teach soghluaiste laistigh de bhá ón mbá,
coimeádann an bá an Eircode. Má tá oifig i láithreán stad a seoltar an
post chuige, gheobhaidh seoladh na hoifige sin Eircode.</p>
</div>

<div class="topic base_rules">
<h2 class="topic base_rules_title" id="l9d32d">Cód seacht gcarachtar </h2>

<p>Cód uathúil seacht gcarachtar é Eircode ina bhfuil litreacha agus
uimhreacha. Tá <em>eochair ródaithe</em> 3 charachtar i ngach Eircode chun an
ceantar a shainaithint mar aon le <em>aitheantóir uathúil</em> ceithre
charachtar do gach seoladh, mar shampla, A65 F4E2.</p>

<p>Is é <em>an eochair ródaithe</em> an chéad trí charachtar de Eircode.
Litir a bhíonn i gceist leis an gcéad charachtar, agus dhá uimhir ina
dhiaidh (seachas i gcás D6W). Níl na litreacha nasctha le hainm contae nó
cathrach, seachas i gcás postcheantar i mBaile Átha Cliath, a ndearnadh a
bpostchóid reatha a aistriú isteach i bhformáid <em>Eochair ródaithe</em>,
ar nós D03, D12, D15 agus D22. Féadfaidh roinnt bailte agus bailte fearainn
an <em>eochair ródaithe</em> chéanna a úsáid.</p>

<p>Is é <em>an t-aitheantóir uathúil</em> grúpa de cheithre charachtar agus
tagann sé i ndiaidh <em>na heochrach ródaithe</em>. Tá gach Aitheantóir
Uathúil éagsúil agus uathúil i dtaobh do bhaile nó áitribh.</p>

<p>Ní bhíonn siad i sraith.</p>

<p>Is amhlaidh atá seo chun an cás a sheachaint ina gcruthaítear foirgneamh
nua idir dhá fhoirgneamh reatha, agus go mbrisfí sraith na gcód, agus ina
mbeadh gá gach Eircode sa cheantar a athrú.</p>
</div>

<div class="topic base_rates">
<h2 class="topic base_rates_title" id="l6a5fe">Conas do Eircode a úsáid</h2>

<p>Ba cheart an Eircode a lua ag deireadh do ghnáthsheolta, díreach faoi bhun
an Chontae.</p>

<p>Má tá tú ag scríobh chuig duine in Éirinn ó áit thar lear, ba cheart
an Eircode a lua idir na sonraí faoin Tír agus an Contae.</p>

<p>Níl úsáid an Eircode éigeantach. Is dóchúil go n-iarrfaidh
eagraíochtaí ort, áfach, do Eircode a thabhairt, go háirithe na
heagraíochtaí siúd a dhéanann earraí nó seirbhísí a sheachadadh chuig
do sheoladh.</p>

<p>Níor cheart duit do sheoladh a thabhairt ach do dhaoine nó do
chuideachtaí a mbeifeá sásta do sheoladh a thabhairt dóibh.</p>

<p><strong>Sonraí pearsanta</strong></p>

<p>Níl aon sonraí pearsanta ar bhunachar sonraí Eircode nó in Aimsitheoir
Eircode. Áirítear leis ainmneacha gnó, a bhféadfadh ainm duine aonair a
bheith i gceist leo, go háirithe i dtaobh gnólachtaí beaga nó trádálaithe
aonair.</p>
</div>

<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Ní dhéanann tú iarratas ar Eircode. Tá an fhaisnéis a thaispeántar ar
Aimsitheoir Eircode bunaithe ar fhaisnéis a fuarthas ó Logeolaire An Post. De
réir mar a nuashonraíonn An Post a bhfaisnéis agus go gcuirtear ar aghaidh
í chuig Eircode, léireofar aon athruithe in Aimsitheoir Eircode.</p>

<p>Gach ráithe, gheobhaidh Eircode nuashonrú ina mbeidh aon
<strong>réadmhaoin nua</strong>. Ag an tráth seo, sannfar Eircode chuig aon
seoladh nua agus seolfar litir Eircode chuig áititheoir an tseolta sin. Is
dóchúil, mura bhfuil do sheoladh liostaithe ar an Aimsitheoir Eircode reatha,
go mbeidh sé i gceann de na leaganacha d’Aimsitheoir Eircode amach anseo.</p>

<p>Ní féidir le Eircode an fhaisnéis faoi sheoladh poist atá ar fáil ar
Aimsitheoir Eircode a athrú mura n-ordaíonn Logeolaire (GeoDirectory) An Post
chun amhlaidh a dhéanamh. Má tá do sheoladh in Aimsitheoir Eircode
mícheart, moltar go leanann tú ar aghaidh agus an seoladh a úsáideann tú
de ghnáth a úsáid agus gan ach an Eircode a chur leis.</p>

<p>Féadfaidh tú Eircode a aimsiú nó a sheiceáil agus leas á bhaint as <a href="https://finder.eircode.ie/#/">Aimsitheoir Eircode</a>.</p>
</div>

<div class="topic further_info">
<h2 class="further_info" id="lf3c9d">Tuilleadh eolais</h2>

<p></p><p>
</p><div class="inlinesio">
<p>
</p><div>
<h3>Eircode</h3>
<p>
  

  
  Bloc C<br>Campás Gnó Mhaigh Nuad<br>Maigh Nuad<br>Cill Dara<br>W23 F854
  <br>
  
</p>
<p>
  

  
  <strong>Teil:</strong>0818 300 005  or (01) 901 2232
  <br>
  

  

  

  
  <strong>Láithreán Gréasáin:</strong> <a href="http://www.eircode.ie/">http://www.eircode.ie/</a>
  <br>
  

  

  

  
  <strong>R-phost:</strong> <a href="mailto:hello@eircode.ie">hello@eircode.ie</a>
  <br>
  
</p>
</div></div>


</div>
</div>
<!--this is the section that produces "Useful resources" in the box on the right-hand side. Below is an example.
	<div id="useful_resources">
      <ul>
	<li>
	  <a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
	</li>
	
      </ul>
    </div>
	-->
</html>
