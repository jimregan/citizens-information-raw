<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Líonraí teileafóin phóca
</title>
    
    <meta name="description" content="Ní raibh oiread rogha riamh ag tomhaltóirí maidir le fóin phóca agus seirbhísí fhóin phóca in Éirinn. Mínítear sa cháipéis seo faoi roinnt de na seirbhísí a chuireann soláthraithe seirbhíse teileafóin ar fáil agus na cearta atá agat agus tú ag baint leas as na seirbhísí sin.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Líonraí teileafóin phóca</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l11531">Rataí </a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá ceithre cinn de líonraí teileafóin phóca in Éirinn. Soláthraí ar
leith a ritheann gach ceann de na líonraí teileafóin phóca sin. Chun go
mbeadh cead isteach sa mhargadh aige, ní mór do sholáthraí seirbhíse
teileafóin phóca ceadúnas a bheith aige ón gCoimisiún um Rialáil
Cumarsáide (ComReg). </p>

<p>Tairgíonn gach soláthraí seirbhíse teileafóin phóca ar leith
pacáistí éagsúla don tomhaltóir. Tá suíomh idirlín curtha le chéile ag
ComReg a ligeann don tomhaltóir <a href="http://www.comreg.ie/price-comparison/mobile-phone/calculator/">comparáid
a dhéanamh idir táillí teileafóin phóca</a> i measc na n-oibreoirí ar
fad. Cuidíonn an suíomh leis an tomhaltóir an pacáiste teileafóin phóca
is fearr a roghnú, bunaithe ar an úsáid faoi leith ag an duine sin féin.
</p>

<p>Má cheannaíonn tú fón póca, bíonn conradh agat le soláthraí
seirbhíse teileafóin phóca. Braitheann cineál an chonartha ar an rogha a
dhéanann tú idir seirbhís teileafóin phóca Réamhcheannacháin agus
seirbhís Iarcheannaithe. </p>
<ul><li>Ciallaíonn seirbhís réamhcheannacháin go n-íocann duine de réir mar
    atáthar ag dul ar aghaidh, ag ceannach creidmheasa le cur ar an fón in
    ionaid ar nós siopa nó meaisín bainc nó ar an fón féin. </li>
  <li>Ciallaíonn seirbhís iarcheannaithe go bhfaigheann duine bille maidir
    leis na glaonna ar fad a bhíonn déanta aige/aici. </li>
</ul><p>Taobh istigh den 2 chineál conartha sin, is iomaí rogha eile atá ann.
Déan amach duit féin </p>
<ul><li>cén t-am de lá is dócha a ndéanfaidh tú an chuid is mó de do chuid
    glaonna (le linn buaicamanna nó amanna seachbhuaice) <br>
    an mbainfidh tú úsáid as SMS (seirbhís ghearrtheachtaireachtaí nó
    teachtaireachtaí téacs) níos mó ná a bhainfidh as glaonna gutha </li>
  <li>cé na soláthraithe seirbhíse a úsáideann na daoine ar dócha gur
    orthu a bheidh tú ag glaoch <br></li>
</ul><h3>Buaicrátaí agus rátaí seachbhuaice </h3>

<p>Is iondúil gur i rith an lae, nuair a bhíonn an chuid is mó de na daoine
agus de na gnólachtaí ag déanamh glaonna, a bhíonn na buaicamanna.
Cosnaíonn glaonna níos mó le linn buaicamanna. I rith an tráthnóna, san
oíche agus ar an deireadh seachtaine a bhíonn rátaí seachbhuaice i bhfeidhm
go hiondúil. D’fhéadfadh glaonna a bheith i bhfad níos saoire le linn na
dtréimhsí sin. Bí cinnte go mbíonn a fhios agat na hamanna éagsúla agus
leibhéal na mbuaicrátaí agus na rátaí seachbhuaice ó ní gá gur mar a
chéile a bheidís i gcás gach pacáiste do ghlaonna fóin phóca. </p>

<h3>Athrú ar do sholáthróir seirbhíse fóin póca</h3>

<p>Is féidir a athrú ó sholáthróir seirbhíse amháin go dtí ceann eile
soláthraí seirbhíse agus d'uimhir fóin phóca atá ann cheana féin a
choimeád. Mar sin féin, sula ag athrú go dtí soláthraí seirbhíse nua ba
chóir duit seiceáil ar dtús cad a oibleagáidí conarthacha a bhfuil tú le
do sholáthraí seirbhíse atá ann cheana féin. <a href="https://ec.europa.eu/digital-single-market/en/number-portability">Faoi
rialacha an AE</a>, tá soláthar déanta chun a chinntiú gur féidir le
tomhaltóirí a n-uimhir bogadh ó sholáthraí seirbhíse go dtí ceann eile
taobh istigh de lá oibre amháin.</p>
</div>

<div class="topic base_rules">
<h2 class="topic base_rules_title" id="l555d1">Rialacha</h2>

<p>Cuimhnigh go bhfuil cosaint maidir leis an ngléas fóin phóca a
cheannaíonn tú faoin <a shape="rect" href="http://acts.oireachtas.ie/ga.act.1980.0016.1.html">Acht um Dhíol Earraí
agus Soláthar Seirbhísí, 1980</a>. Ciallaíonn sin gur chóir go mbeadh aon
ghléas teileafóin phóca a cheannófá</p>
<ul><li>De réir an chur síos a thugtar air – ar an ábhar margaíochta nó
    ón lucht díolacháin </li>
  <li>Infheidhme (.i. oiriúnach chun a úsáide mar ghléas teileafóin
    phóca) </li>
  <li>Ar chaighdeán indíolta (.i. acmhainn a dhíolta agus a úsáide ag an
    gcustaiméir a bheith ann) </li>
</ul><p>Sa chás go n-éiríonn gléas fóin nó píosa eile den trealamh fón póca
a cheannaíonn tú ó sholáthraí seirbhíse teileafóin phóca fabhtach is
féidir leat é a thabhairt ar ais agus gléas eile a fháil ina ionad go
gcuirtear caoi air nó aisíoc. Ní shonraítear sa reachtaíocht an cineál
cúitimh is gá don mhiondíoltóir a thabhairt duit ach ba cheart a bheith ag
súil go mbeadh sé réasúnta. Tá <a shape="rect" href="../consumer_protection/consumer_complaints/how_to_make_a_consumer_complaint.html">cur
síos ar an gcaoi le gearán a dhéanamh</a>. Sa chás go bhfuil na
deismireachtaí gearáin ar fad triáilte agat gan sásamh a fháil, is féidir
leat an t-éileamh a dhéanamh le <a shape="rect" href="/ga/justice/courts_system/small_claims_court.html">Cúirt na nÉileamh
Beag</a>. </p>

<h3>Seirbhísí 4G</h3>

<p>Téarma atá in 4G le haghaidh <em>teicneolaíocht ghuthán póca den
cheathrú glúin</em> agus leanann sé ó 2G agus ó 3G. Bhí teicneolaíocht
2G oiriúnach chun glaonna a chur agus teachtaireachtaí téacs a sheoladh agus
cuireann 3G ar chumas an t-idirlíon a rochtain níos éifeachtaí trí do
ghuthán póca. Ba cheart go mbeadh sé ní ba thapúla chun scimeáil a
dhéanamh ar an ngréasán ar do ghuthán póca a bhuíochas le 4G.</p>

<h3>Árachas teileafóin phóca</h3>

<p>Le hárachas teileafóin phóca, ar nós árachas de chineálacha eile,
glactar árachas ar an sás láimhe in aghaidh chaillteanas, ghadaíocht, agus
mar sin de. Tairgítear le go leor polasaithe árachais theileafóin phóca
cosaint a thabhairt do do theileafón póca in aghaidh dhamáiste de thimpiste,
ó ghadaíocht, caillteanas, damáiste ó uisce, agus eile. Is minic agus
teileafón póca á cheannach go bhfiafrófaí díot an raibh tú ag iarraidh
árachas teileafóin phóca. Seiceáil an tsuim a bheadh le híoc agat féin ar
dtús sula n-íocfadh an comhlacht árachais thusa maidir le haon chaillteanas
nó damáiste d’earra faoi árachas. An farasbarr a thugtar ar an tsuim sin a
chaitheann tú féin a íoc ar dtús. Má tá árachas agat ar an teach agus a
bhfuil ann, d’fhéadfadh go dtiocfadh goid an teileafóin phóca faoin
árachas sin – is féidir é a sheiceáil leis an gcomhlacht árachais. </p>

<h3>Fánaíocht ghuthán póca</h3>

<p>Má cheadaíonn do sholáthraí seirbhíse duit do ghuthán póca a úsáid
nuair a thaistealaíonn tú, féadtar rátaí fánaíochta a ghearradh ort. Is
ionann fánaíocht agus an cumas chun do ghuthán póca a úsáid fad a bhíonn
tú thar lear. Ba cheart go mbeifeá ar an eolas go mbíonn na muirir a
ghearrtar ar do ghuthán a úsáid fad a bhíonn tú ag fánaíocht éagsúil
ó na rátaí a ghearrtar nuair a chuirtear glaonna sa bhaile.</p>

<p>Leagtar caidhp ar an bpraghas is féidir a ghearradh ort as do ghuthán
póca a úsáid fad a thaistealaíonn tú san AE. Ní bhaineann an chaidhp a
leagtar ar an bpraghas ach amháin nuair a bhíonn tú ag fánaíocht laistigh
den AE. Moltar duit teagmháil a dhéanamh le do sholáthraí seirbhíse sula
dtaistealaíonn tú thar lear féachaint cén muirir a ghearrfar má
úsáideann tú do ghuthán i dtír eile.</p>

<p>Féadfaidh tú breis <a href="http://www.askcomreg.ie/news/reduced_roaming_rates_from_1_july_2013.7.1082.LE.asp">faisnéise
a léamh faoi fhánaíocht guthán póca</a> ar a láithreán gréasáin
ComReg, <a href="http://www.askcomreg.ie/default.asp">askcomreg.ie</a>.</p>

<p><strong>Muirir fánaíochta ón 30 Aibreán 2016</strong></p>

<p>Rinneadh comhaontú san AE chun deireadh a chur le muirir fánaíochta ón
15 Meitheamh 2017. Beidh idirthréimhse i gceist ón 30 Aibreán 2016 go dtí
an 15 Meitheamh 2017. I rith <a href="http://www.askcomreg.ie/news/reduced_roaming_rates_from_1_july_2013.7.1082.LE.asp">na
hidirthréimhse</a> seo, féadfaidh oibreoirí soghluaiste táille bhreise
(formhuirear) a ghearradh ar a gcustaiméirí ar fhánaíocht anuas ar a
bpraghas intíre. Leagtar caidhp ar na formhuirir seo, áfach.</p>

<p><strong>Billí idirlíon fánaíochta guthán póca</strong></p>

<p>Ní mór d'oibreoirí guthán póca teorainn scoite a chur ar fáil nuair a
chaitear €50 (gan CBL a áireamh) sa mhí ar a mbille scimeála idirlín
nuair a bhíonn siad i mbun fánaíochta san AE, ach is féidir le custaiméir
teorainn níos airde a roghnú. Nuair a bhíonn 80% den teorainn airgid arna
baint amach, tá ar an oibreoir rabhadh a thabhairt duit go bhfuil tú ag
druidim leis an teorainn agus go gcuirfear stop leis an idirlíon, mura
n-athraítear an teorainn sin. Ón 1 Iúil 2012, tá na bearta seo i gceist
freisin nuair atáthar i mbun fánaíochta lasmuigh den AE.</p>

<p>Ón 1 Iúil 2014, beidh tú in ann soláthróir ar leith seirbhísí
fánaíochta a úsáid agus tú ag leanúint leis an nguthán agus an uimhir
ghutháin chéanna a úsáid.</p>

<p>Tá níos mó faisnéise ar fáil ar <a href="http://ec.europa.eu/digital-agenda/en/roaming">láithreán gréasáin
Choimisiún an Aontais Eorpaigh</a>.</p>

<h3>Sa chás go ngoidtear an fón ort</h3>

<p>Tá uimhir dó féin ag gach sás láimhe a dhíoltar ar a dtugtar IMEI
(Aitheantóir Idirnáisiúnta Fóin Póca). Coinnigh tuairisc ar an eolas sin
agus cláraigh leis an soláthraí seirbhíse teileafóin phóca atá agat é
nuair a cheannaíonn tú an sás láimhe. Sa chás go ngoidtear an fón ort,
tabhair tuairisc maidir leis an ngoid do na Gardaí agus don soláthraí
seirbhíse theileafón póca gan mhoill agus féadfar cinntiú nach n-oibreoidh
an fón ar líonra ar bith. Déan teagmháil leis an soláthraí seirbhíse
theileafón póca maidir le tuilleadh eolais faoin scéim seo. </p>

<h3>Leanaí agus fóin phóca</h3>

<p>Úsáideann go leor leanaí in Éirinn agus thar lear fóin phóca. Is
féidir an t-idirlíon a cheadú trí mheán fóin phóca nua-aimseartha chomh
maith le hábhar físe nó íomhánna a sheoladh a d’fhéadfadh a bheith
oiriúnach nó mí-oiriúnach do leanaí. Tá treoir dar teideal <a shape="rect" href="http://www.hotline.ie/library/knowledge.pdf">A parent’s
guide to mobile phones (pdf)</a> foilsithe ag The Irish Cellular Industry
Association ina mínítear an dea-chleachtas maidir le húsáid fóin phóca ag
leanaí. Tá suíomh idirlín <a shape="rect" href="http://www.hotline.ie">www.hotline.ie</a> bunaithe ag The Internet
Service Providers Association of Ireland i gcomhar leis an <a href="http://www.internetsafety.ie/website/ois/oisweb.nsf/page/index-en">Oifig
Shábháilteachta Idirlín</a> ar féidir tuairisc a thabhairt ar chásanna ina
dtagtar trasna ar phornagrafaíocht leanaí. <br></p>
</div>

<div class="topic base_rates">
<h2 class="topic base_rates_title" id="l11531">Rataí </h2>

<p>Gearrann soláthraithe seirbhíse éagsúla rátaí éagsúla ar na
pacáistí seirbhísí fóin phóca – is fút féin atá na rátaí éagsúla
a fhiosrú agus an margadh is fearr a aimsiú do na seirbhísí a úsáideann
tú. </p>

<p>Sa chás go mbíonn deacracht agat leis an sás láimhe agus nach
n-éiríonn leat sásamh a fháil ón miondíoltóir ónar cheannaigh tú an
fón póca, is féidir leat dul go dtí <a shape="rect" href="/ga/justice/courts_system/small_claims_court.html">Cúirt na nÉileamh
Beag</a>. <br></p>
</div>

<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>An Coimisiún um Rialáil Cumarsáide</h3>
<p>
  

  
  Bloc DEF<br>An tIonad Irish Life<br>Sráid na Mainistreach Íochtarach<br>Lower Abbey Street<br>Dublin 1<br>Ireland
  <br>
  
</p>
<p>
  

  
  <strong>Teil:</strong>(01) 804 9668
  <br>
  

  
  <strong>Lóghlao:</strong>1890 229 668
  <br>
  

  
  <strong>Facs:</strong>(01) 804 9680
  <br> 
  

  
  <strong>Láithreán Gréasáin:</strong> <a href="http://www.comreg.ie/">http://www.comreg.ie/</a>
  <br>
  

  

  

  
  <strong>R-phost:</strong> <a href="mailto:consumerline@comreg.ie">consumerline@comreg.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>An Coimisiún um Iomaíocht agus Cosaint Tomhaltóirí</h3>
<p>
  

  
  Teach Bloom<br>Sráid an Iarnróid<br>Baile Átha Cliath 1<br>Éire
  <br>
  
</p>
<p>
  
  <strong>Uaireanta Oscailte:</strong>- Línte oscailte Luan - Aoine 9rn - 6in
  <br>
  

  
  <strong>Teil:</strong>(01) 402 5555
  <br>
  

  
  <strong>Lóghlao:</strong>1890 432 432
  <br>
  

  
  <strong>Facs:</strong>(01) 402 5501
  <br> 
  

  
  <strong>Láithreán Gréasáin:</strong> <a href="http://www.consumerhelp.ie/">http://www.consumerhelp.ie/</a>
  <br>
  

  
  <strong>Láithreán Gréasáin:</strong> <a href="http://www.ccpc.ie">http://www.ccpc.ie</a>
  <br>
  

  

  
</p>
</div></div>

</div>
</div>
</html>
