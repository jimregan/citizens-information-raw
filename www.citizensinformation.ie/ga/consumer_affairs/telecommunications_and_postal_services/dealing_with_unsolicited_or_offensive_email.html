<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Déileáil le ríomhphost déistineach nó gan iarraidh
</title>
    
    <meta name="description" content="Tá comhairle ar fáil sa cháipéis seo conas deileáil le ríomh-phost déistineach nár iarradh. ">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Déileáil le ríomhphost déistineach nó gan iarraidh</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Le déanaí, de bharr forbairtí ar theicneolaíocht na cumarsáide, is
féidir faisnéis a chur ó dhuine go duine agus idir eagraíochtaí níos
tapúla ná ab fhéidir riamh cheana. Ar a shon sin, is míbhuntáiste é go
bhfaighimid faisnéis ó am go chéile nach dteastaíonn uainn a fháil.
Mínítear sa cháipéis seo an dlí in Éirinn agus san AE maidir le do chuid
cearta agus tú ag déileáil le ríomhphoist dhéistineacha nó gan
iarraidh.</p>

<p>Ceann de na fadhbanna is coitianta a chuireann isteach ar shealbhóirí
cuntas ríomhphost é ríomhphost déistineach tráchtála gan iarraidh (UCE).
Ríomhphoist iad ríomhphoist tráchtála gan iarraidh a sheolann cuideachta
nach bhfuil an faighteoir ina c(h)ustaiméir di. Tugtar SPAM ar na ríomhphoist
seo chomh maith. Féadfaidh na ríomhphoist seo bheith oiriúnach ach do
dhaoine fásta, corruair, mar gheall ar a gcineál. Is crá é UCE do dhaoine
fásta a fháil, agus i gcásanna áirithe, goilleann sé ar dhaoine. Faoi IR
336 de 2011 [Rialacháin na gComhphobal Eorpach (Líonraí agus Seirbhísí
Cumarsáide Leictreonaí) (Príobháideacht agus Cumarsáide Leictreonaí)
2011] is cion é ríomhphost tráchtála gan iarraidh a sheoladh i gcásanna
áirithe. agus féadtar duine a <a href="../../justice/criminal_law/criminal_trial/criminal_trial.html">thriail
go hachomair nó ar dhíotáil</a>.</p>

<p>Níor cheart do chuideachtaí ar a bhfuil clú a dtáirgí a mhargú trí
ríomhphoist tráchtála gan iarraidh. Tá sé ina thábhacht, dá bharr sin,
gan dul i dteagmháil le haon chuideachta a sheolann ríomhphoist tráchtála
gan iarraidh trí fhreagra a thabhairt orthu nó trí dhul i dteagmháil leo ar
bhealaí eile.</p>

<h3>Teachtaireachtaí gutháin shoghluaiste gan iarraidh</h3>

<p>I Meán Fómhair 2005, den chead uair, rinne an Coimisinéir um Chosaint
Sonraí cuideachta a ionchúiseamh mar gheall ar theachtaireachtaí tráchtála
gan iarraidh a sheoladh chuig síntiúsóirí gutháin shoghluaiste. Is ionann
na teachtaireachtaí seo agus SPAM, chomh maith. <a href="dealing_with_unwanted_telephone_sales_calls.html">Is féidir níos mó
a léamh faoi dhéileáil le glaonna gutháin díolachán gan iarraidh
anseo.</a></p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Céard is féidir leat a dhéanamh faoi ríomhphost tráchtála gan
iarraidh?</h3>

<p>Féadfaidh ríomhphost tráchtála gan iarraidh (UCE) teacht ó
eagraíochtaí agus cuideachtaí éagsúla nó bheith mar thoradh ar ‘víris
ríomhaire’. Féadfaidh cuideachtaí agus daoine aonair do sheoladh
ríomhphoist a fháil ón ngréasán. Is ann d’fhoinsí eile, ar nós
liostaí margaíochta a gcláraíonn tú dóibh agus a sheolann cuideachtaí
eatarthu féin iad. Seoltar ríomhphoist tráchtála gan iarraidh ó áiteanna
lasmuigh d’Éirinn agus den Aontas Eorpach chomh maith. Ciallaíonn seo go
bhfuil sé ina dheacracht nach beag chun stop a chur le seoladh UCEanna mar
gheall gur feiniméan domhanda atá ann. Go ginearálta, is beag is féidir
leat a dhéanamh chun cosc a chur ar ríomhphoist tráchtála gan iarraidh a
sheoladh chugat.</p>

<h3>Céard a dhéanfaidh tú má fhaigheann tú UCE?</h3>

<p>I dtromlach mór na gcásanna UCE, ní bailí do na cheanntásca
ríomhphoist a fheiceann tú sa ríomhphost gan iarraidh.</p>
<ul><li>Féadtar ceanntásca ríomhphoist a fhalsú, agus ar an údar sin, má
    thugann tú freagra ar an ríomhphost, seolfaidh tú UCE chuig an duine
    neamhurchóideach a ndearnadh a seoladh ríomhphoist a fhalsú.</li>
  <li>Ní mholtar freagra a thabhairt ar sheoladh ríomhphoist chun “diúltú
    bheith páirteach” i liosta murab ó eagraíocht aitheanta an seoladh.
    Féadfaidh na seoltaí ríomhphoist seo bheith bréagach nó úsáidtear
    iad lena dheimhniú gur seoladh an ríomhphost tosaigh gan iarraidh chuig
    cuntas bailí agus gníomhach ríomhphost.</li>
  <li>Ina theannta sin, ní mholtar freagra a thabhairt ar láithreán
    gréasáin ar dócha a ligeann duit tú féin a bhaint den liosta. Moltar
    seo mar gheall go ndéantar do chuid sonraí a logáil a luaithe a
    fhaigheann tú rochtain ar an láithreán gréasáin. D’fhéadfaí thú a
    nochtadh do phornagrafaíocht.</li>
</ul><p>Is féidir an láthair a dheimhniú (seachas an t-úsáideoir nó an seoladh
ríomhphoist) ónar seoladh an ríomhphost. Más féidir leat féachaint ar na
ceanntásca ríomhphoist, beidh tú in ann a dheimhniú seoladh IP an
Soláthraí Seirbhísí Idirlín (ISP) ar úsáideadh a seirbhísí chun an
ríomhphost a sheoladh. Is féidir leis bheith dúshlánach agus go leor ama a
ghlacadh chun an áit dhíreach as ar tháinig an UCE a dheimhniú.</p>

<p>Má fhaigheann tú go leor ríomhphoist tráchtála gan iarraidh nó
dhéistineacha, féadfaidh tú síntiús a íoc le clár bogearraí a
dhéanfaidh teachtaireachtaí a bhaint nach mbeifeá ag iarraidh a fháil.</p>

<h3>Ábhar neamhdhleathach</h3>

<p>Má dheimhnigh tú láthair sheoltóir na ríomhphost seo, d’fhéadfadh go
mbeifí in ann ríomhphost a sheoladh chuig abuse@isp chun gearán a dhéanamh
faoin ríomhphost. Níl ríomhphoist do dhaoine fásta neamhdhleathach in go
leor tíortha, lena n-áirítear in Éirinn, áfach. Má éiríonn leat gearán
ríomhphoist a sheoladh chuig abuse@isp, agus más ábhar neamhdhleathach atá
ann sa dlínse ónar tháinig sé nó má sháraíonn sé Beartas um Úsáid
Inghlactha ISP an tseoltóra, féadfaidh an ISP an seoltóir a dhínascadh. Ar
a shon sin, d’fhéadfadh nach mbeidís in ann ainm an tseoltóra a thabhairt
mar gheall ar rialacháin idirnáisiúnta um chosaint sonraí. In go leor
cásanna, ní dhéanann an seoltóir ach bogadh chuig ISP éagsúil agus
cuireann siad tús leis an bpróiseas athuair.</p>

<p>Déantar pornagrafaíocht leanaí a eisreachtú san Acht um Gháinneáil ar
Leanaí agus Pornagrafaíocht. Má dheimhnítear go dtáirgeann, seolann,
foilsíonn, taispeánann nó go sealbhaíonn aon duine pornagrafaíocht
leanaí, tá cion á dhéanamh ag an té sin. Bunaíodh <a href="http://www.hotline.ie/">www.HOTLINE.ie</a> ag <a href="http://www.ispai.ie/">Cumann Soláthróirí Seirbhísí Idirlín na
hÉireann</a> chun déileáil le cásanna pornagrafaíocht leanaí nó le
hábhar neamhdhleathach eile ar a dtagann úsáideoirí idirlín in Éirinn ar
an idirlíon nó i ríomhphost. Tá an láithreán gréasáin seo nasctha lena
mhacasamhail de bheolínte eile i dtíortha eile, agus mar sin, féadfaidh sé
oibriú thar theorainneacha.</p>

<p>Tá breis faisnéise ar ríomhphoist tráchtála gan iarraidh ar an
idirlíon ó <a href="http://www.dataprotection.ie/ViewDoc.asp?fn=/documents/guidance/unwanted_marketing_consumer_guide.htm&amp;CatID=18&amp;m=r#5">Choimisinéir
um Chosaint Sonraí</a> na hÉireann.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Ní ghearrann an Coimisinéir um Chosaint Sonraí táille chun úsáid a
bhaint as a chuid seirbhísí.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Féadfaidh tú gearán a dhéanamh faoi ríomhphost tráchtála gan iarraidh
a seoladh ó Éirinn chuig Oifig an Choimisinéara um Chosaint Sonraí. Ní
mór do do ghearán bheith i scríbhinn (féadfaidh sé a bheith i
ríomhphost), agus d’ainm agus do sheoladh poist a lua. Féadfaidh tú <a href="http://www.dataprotection.ie/ViewDoc.asp?fn=/documents/rights/2f.htm&amp;CatID=21&amp;m=r">níos
mó a léamh faoi riachtanais an Choimisinéara um Chosaint Sonraí chun
gearán a dhéanamh anseo</a>.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<div class="inlinesio">
<p>
</p><div>
<h3>An Coimisinéir Cosanta Sonraí</h3>
<p>
  

  
  Teach na Canála<br>Bóthar an Stáisiúin<br>Cúil an tSúdaire<br>Laois <br>Éire
  <br>
  
</p>
<p>
  
  <strong>Uaireanta Oscailte:</strong>09:15-17:30
  <br>
  

  
  <strong>Teil:</strong>+353 57 868 4800
  <br>
  

  
  <strong>Lóghlao:</strong>1890 252231
  <br>
  

  
  <strong>Facs:</strong>+353 57 868 4757
  <br> 
  

  
  <strong>Láithreán Gréasáin:</strong> <a href="http://www.dataprotection.ie">http://www.dataprotection.ie</a>
  <br>
  

  

  

  
  <strong>R-phost:</strong> <a href="mailto:info@dataprotection.ie">info@dataprotection.ie</a>
  <br>
  
</p>
</div></div>
</div>
</div>
</html>
