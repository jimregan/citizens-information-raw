<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Seirbhísí leictreachais
</title>
    
    <meta name="description" content="Eolas faoi sheirbhísí leictreachais ar fáil in Éirinn. Cuirtear eolas ar fáil faoi voltas, úsáid tí, táillí, agus tá eolas faoi sheirbhísí do dhaoine le míchumais agus daoine níos sine san áireamh.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Seirbhísí leictreachais</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Gineann roinnt foinsí leictreachas in Éirinn mar gás, gual, ola agus
foinsí in-athnuaite. </p>

<p>Is é an voltas caighdeánach leictreachais i bPoblacht na hÉireann ná
230V a.c., ainmniúil, ag 50Hz, agus úsáidtear plugaí trí phionna IS411 (BS
1363). Má tá tú ag bogadh go hÉirinn nó ag teacht go hÉirinn ar saoire,
ba chóir duit aon ghairis leictreacha gur mian leat a thabhairt leat a
sheiceáil roimh ré lena chinntiú gur féidir leat iad a úsáid in Éirinn.
</p>

<p>Rialálann an <a href="commission_for_energy_regulation.html">Coimisiún
um Rialáil Fuinnimh (CRF)</a> an margadh leictreachais agus is féidir leis
déileáil le gearáin neamhréitithe. </p>

<p>Soláthraíonn Bord Soláthair an Leictreachais (BSL) seirbhísí
leictreachais i bPoblacht na hÉireann agus is comhlacht stáit leis an Rialtas
é agus atá faoi smacht an Rialtais. Is le BSL an gréasán leictreachais agus
is é a bhainistíonn é agus a fheidhmíonn 19 mórstáisiún cumhachta ar fud
na hÉireann chomh maith le roinnt stáisiún níos lú i 28 láithreán
timpeall na tíre. </p>

<h3>Dírialáil an mhargaidh leictreachais in Éirinn </h3>

<p>I mí Feabhra 2000, de thoradh threoir 96/92/CE an AE, osclaíodh an margadh
leictreachais i bPoblacht na hÉireann d’iomaitheoirí. Bhí saoirse ansin ag
custaiméirí ar mhórmhéid a úsáideann 4 uair an chloig gigeavata cumhachta
nó níos mó a soláthraí leictreachais féin a roghnú. Osclaíodh an
margadh leictreachais mhiondíola d’iomaitheoirí go hiomlán i mí Feabhra
2005. </p>

<p>I Samhain 2007 tháinig an Margadh Aonair Leictreachais i bhfeidhm agus bhí
leictreachas mórdhíola i bPoblacht na hÉireann agus i dTuaisceart Éireann
á thrádáil ar bhonn uile-oileánda.</p>

<p>Bhí dírialú gach margaí gnó ó Deireadh Fómhair 2010. Ó Aibreán
2011, is é an margadh baile dírialú le gach soláthraí saor in aisce a chur
ar a gcuid táillí féin. </p>

<h3>Leictreachas a tharchur agus a dháileadh </h3>

<p>Is é atá sa <em>chóras tarchuradóireachta leictreachais</em>, ar a
dtugtar an greille náisiúnta go coitianta, ná gréasán ardvoltais le
mórsholáthairtí leictreachais a tharchur ó na foinsí ginte leictreachais
chuig stáisiúin chlaochladáin timpeall na hÉireann. Is é EirGrid,
comhlacht neamhspleách ar leis an stát é, <em>oibreoir an chórais
tarchuradóireachta</em> agus tá sé freagrach as an gcóras a oibriú, a
fhorbairt agus a chothabháil. Is é ESB Networks, aonad gnó ar leithligh
laistigh de BSL, úinéir an chórais tarchuradóireachta agus tá sé
freagrach as obair chothabhála agus thógála a dhéanamh ar an gcóras. </p>

<p>Is é an <em>gréasán dáileacháin</em> an gréasán meánvoltais agus
ísealvoltais a úsáidtear chun leictreachas a sheachadadh ó na stáisiúin
chlaochladáin chuig pointí atá nasctha leo mar tithe, oifigí, siopaí, agus
soilse sráide, agus is le ESB Networks é. Is é ESB Networks <em>oibreoir an
chórais dáileacháin</em> freisin agus tá sé freagrach as bonneagar uile an
ghréasáin, ar leibhéal dáileacháin, a thógáil, a chothabháil agus a
oibriú. Tá gach líne leictreachais lasnairde, cuaille leictreachais agus
cábla faoi thalamh san áireamh leis seo. Tá sé d’fhreagracht ar ESB
Networks an méid seo a leanas a dhéanamh do gach custaiméir leictreachais,
<strong>beag beann ar a soláthraí</strong>: </p>
<ul><li>Iad a nascadh leis an ngréasán </li>
  <li>Méadair a léamh agus iad a sheoladh ar aghaidh chuig na cuideachtaí
    difriúla soláthair </li>
  <li>Soláthar a athbhunú i gcás go gcuirtear isteach air agus i gcás
    éigeandálacha </li>
</ul><h3>Soláthar leictreachais </h3>

<p>Tá roinnt <a shape="rect" href="http://www.cer.ie//customer-care/about-us/links#Electricity-Suppliers">soláthraithe
leictreachais ann atá ceadaithe ag CRF le leictreachas a sholáthar do
chustaiméirí miondíola</a>. </p>

<p>Oibríonn BSL Éire Leictreach (ar a dtugtar Soláthar Custaiméirí BSL
roimhe seo), aonad gnó neamhspleách laistigh de BSL, mar an <em>Soláthraí
Poiblí Leictreachais</em>. Faoin gceadúnas seo, ceanglaítear ar BSL Éire
Leictreach an méid seo a leanas a dhéanamh i measc rudaí eile: </p>
<ul><li>Leictreachas a sholáthar do gach custaiméir nach bhfreastalaíonn
    soláthraí eile orthu </li>
  <li>Gan idirdhealú a dhéanamh i ndáil le leictreachas a sholáthar </li>
  <li>Leictreachas a cheannach ar an mbealach is tíosaí is féidir </li>
  <li>Spriocanna feidhmíochta áirithe arna leagan síos ag CRF a bhaint amach
  </li>
</ul><h3>Seirbhísí do chustaiméirí a bhfuil riachtanais speisialta acu </h3>

<p>Tá trí scéim ar fáil do chustaiméirí a bhfuil riachtanais speisialta
acu: </p>
<ul><li>Liúntas Leictreachais a fhaigheann tú mar chuid den <a shape="rect" href="/ga/social_welfare/social_welfare_payments/extra_social_welfare_benefits/household_benefits_package.html">Phacáiste
    Sochair Teaghlaigh</a> </li>
  <li>Seirbhísí do dhaoine breacaosta agus do dhaoine le míchumais </li>
  <li>An clár liachta do chustaiméirí a bhfuil trealamh liachta baile acu.
  </li>
</ul><p><strong>Liúntas Leictreachais Saor in Aisce</strong> <br>
Féadfaidh roinnt custaiméirí a bheith incháilithe chun Liúntas
Leictreachais a fháil. Riarann an Roinn Coimirce Sóisialaí an Liúntas mar
chuid den Phacáiste Sochair Teaghlaigh. Tá <a shape="rect" href="/ga/social_welfare/social_welfare_payments/extra_social_welfare_benefits/household_benefits_package.html">sraith
treoirlínte ag an Roinn leis na daoine a bheidh incháilithe a chinneadh</a>.
</p>

<p><strong>Seirbhísí do dhaoine breacaosta agus do dhaoine le
míchumais</strong><br>
Ceanglaítear ar gach soláthraí seirbhíse do chustaiméirí baile foirmeacha
cumarsáide neamhchaighdéanacha a thairiscint dá chustaiméirí. Tá an méid
seo a leanas san áireamh leis na foirmeacha seo: </p>
<ul><li>Billí Braille/cainte agus mórchló do dhaoine a bhfuil lagú amhairc
    orthu </li>
  <li>Úsáid fón minicom nó téacs do chustaiméirí a bhfuil deacrachtaí
    éisteachta acu </li>
</ul><p>Chun ceann ar bith díobh seo a úsáid, caithfidh custaiméirí clárú le
Clár Seirbhísí Speisialta an tionscail. Tá foirmeacha iarratais ar fáil ó
do sholáthraí leictreachais. Cuirtear an t-eolas a thugann tú ar aghaidh
chuig ESB Networks freisin ionas go mbíonn sé ar an eolas faoi do riachtanas
nuair a dhéanann sé teagmháil leat nó nuair a thugann sé cuairt ort. </p>

<p>Ceanglaítear ar sholáthraithe a chinntiú freisin nach ngearrtar an
tseirbhís ar chustaiméirí scothaosta le linn mhíonna an gheimhridh (Samhain
- Márta) má bhíonn deacrachtaí acu billí a íoc. </p>

<p><strong>Clár liachta do chustaiméirí a bhfuil trealamh liachta baile
acu</strong> <br>
Tá Clár Tosaíochta ann do chustaiméirí a bhíonn ag brath ar threalamh
faoi thiomáint leictreachais amhail innill scagdhealaithe baile,
comhchruinnitheoirí ocsaigine nó aerálaithe saorga. Má bhíonn tú ar an
gclár déantar teagmháil leat sula gcuirfear isteach ar an soláthar má
bhíonn a leithéid pleanáilte nó a luaithe is a fhaightear amach faoi
bhriseadh neamhphleanáilte. Freisin, ní féidir le soláthraithe iarraidh go
ngearrfar an tseirbhís ort mar gheall ar cheisteanna íocaíochta. Tá
foirmeacha iarratais don Chlár Tosaíochta ar fáil ó do sholáthraí. </p>

<h3>Cairteacha Custaiméirí </h3>

<p>Ceanglaítear ar sholáthraithe <a href="http://www.cer.ie/customer-care/electricity/consumer-codes">cóid
chleachtais</a> a bheith acu lena dtugtar cosaint do chustaiméirí.
Clúdaítear réimsí mar billeáil, gearáin agus margaíocht sna cairteacha.
</p>

<h3>Gearáin ó Chustaiméirí </h3>

<p>Má bhíonn gearán agat ba chóir duit teagmháil a dhéanamh le do
sholáthraí leictreachais nó le ESB Networks de réir mar is cuí. Pléann
ESB Networks le gearáin faoi mhéadair lochtacha, faoi chostais le nasc a
fháil, éigeandálacha, faoi bhriseadh pleanáilte agus moilleanna maidir le
nasc a fháil. Déan gearán le do sholáthraí má bhaineann sé le ceist ó
thaobh do sholáthraí a athrú, do chuntas a dhúnadh (i gcás tú a bheith ag
bogadh chuig seoladh nua chomh maith) nó costais a cuireadh san áireamh ar do
bhille. <a shape="rect" href="http://www.cer.ie/customer-care/complaints">Tá
comhairle maidir le gearán a dhéanamh</a> ar fáil ar <a href="http://www.cer.ie/customer-care">láithreán gréasáin an Choimisiúin
um Rialáil Fuinnimh</a>. </p>

<p>Mura mbíonn tú in ann do ghearán a réiteach le do sholáthraí nó le
ESB Networks is féidir leat <a href="http://www.cer.ie/customer-care/complaints/how-to-register-a-complaint">do
ghearán a thabhairt chuig an Rialtóir</a>. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Méadair leictreachais </h3>

<p>Seachas cásanna ina bhfuil comhaontú speisialta malartach i gceist,
déanfar an méid leictreachais a sholáthraítear do do theach a thomhas le
méadar nó méadair agus fearas eile arna sholáthar agus arna shuiteáil ag
ESB Networks. Is le ESB Networks an trealamh seo i gcónaí. </p>

<p>Ní cheadaítear ach do dhaoine arna n-údarú ag ESB Networks oibriú ar
aon mhéadar, aon bhosca fiúsanna, séal, líne leictreachais nó ar aon
fhearas eile ar le ESB Networks é nó iad a dheisiú, a nascadh nó a bhaint
amach. I gcás go gcuireann duine isteach ar na nithe seo gan údarú, (cibé
an custaiméir nó duine eile atá ann), coimeádann BSL an ceart aige féin an
leictreachas neamhthaifeadta a úsáideadh a mheas agus na táillí don úsáid
neamhthaifeadta a chur san áireamh i gcuntas an chustaiméara. </p>

<h3>Billí Leictreachais </h3>

<p>Eisítear billí leictreachais gach dhá mhí agus bíonn siad bunaithe ar
léamh méadar nó ar mheastacháin faoin leictreachas a úsáideadh. Maidir
leis an léamh sin, is féidir é a fháil ach an méadar féin a léamh nó is
féidir leis an gcustaiméir an léamh a chur isteach. Tugann léitheoir
méadair ó ESB Networks cuairt ar do theach chun an méadar a léamh ceithre
huaire in aghaidh na bliana. Nuair a theipeann ar léitheoir an mhéadair
teacht isteach chun an méadar a léamh, fágann sé nó sí cárta ag tabhairt
cuireadh duit <a shape="rect" href="https://www.esb.ie/esbnetworks/en/domestic-customers/metering/submit_meter_reading.jsp">an
léamh méadar a chur isteach tríd an láithreán gréasáin</a> nó an léamh
a thabhairt trí uimhir speisialta Saorghlao a dhiailiú 1850 337 777. (Córas
Idirghníomhach Freagartha Gutha is ea é seo a bhíonn ar fáil 24 uair an
chloig in aghaidh an lae). Mura bhfaightear léamh faoi cheann 48 uair an
chloig, eisítear bille measta. </p>

<p>Faigh comhairle maidir le <a shape="rect" href="http://www.cer.ie/customer-care/electricity/reading-your-meter">do
mhéadar a léamh anseo</a>. </p>

<p>Ceanglaítear ar do sholáthraí eolas caighdeánach a chur san áireamh le
do bhille. San áireamh leis seo, tá an léamh méadar ar a bhfuil an bille
bunaithe, catagóir na taraife atá i gceist agus aon tobhaigh atá á
bhfeidhmiú i leith an bhille. Is féidir leat <a shape="rect" href="http://www.cer.ie/customer-care/electricity/your-bill">tuilleadh a léamh
faoin eolas a sholáthraítear ar bhillí anseo</a>. </p>

<p>Ceanglaítear ar sholáthraithe raon roghanna a thairiscint do
chustaiméirí maidir lena mbillí a íoc. Ba chóir duit dul i dteagmháil le
do sholáthraí chun an rogha a oireann duit a fháil amach. <br></p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<h3>Taraifí leictreachais do chustaiméirí baile </h3>

<p>An Coimisiún um Rialáil Fuinnimh rialáilte taraifí BSL Éire Leitreach
(ar a dtugtar Soláthar Custaiméirí BSL) roimhe seo. Ó Aibreán 2011, tá
BSL Éire Leitreach, cosúil leis na soláthraithe eile, saor in aisce a
shocrú a taraifí féin.</p>

<p>Rialálann sé na táillí a bhaineann leis na gréasáin
tarchuradóireachta agus dáileacháin leictreachais freisin. Tá an costas le
leictreachas a ghiniúint san áireamh leis na taraifí, chomh maith leis an
gcostas lena tharchur tríd an ngréasán leictreachais, é a dháileadh agus a
sholáthar do chustaiméirí ar deireadh. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<h3>Naisc nua </h3>

<p>Chun nasc nua a bhunú má bhíonn tú ag bogadh isteach i dteach/árasán i
scéim nua tithíochta/árasán, beidh ort comhaontú soláthair baile a
iarraidh ar sholáthraí leictreachais. Ba chóir duit teagmháil a dhéanamh
le ESB Networks agus an t-eolas seo a leanas a sholáthar dóibh: </p>
<ul><li>D’ainm agus do shonraí teagmhála </li>
  <li>Uimhir Thagartha Phointe an Mhéadair (UTPM) do do theach/árasán nua
    (ar fáil ón tógálaí/ón bhforbróir) </li>
  <li>Seoladh do thí/árasáin faoi mar a sainmhíníodh ag an gcéim
    phleanála (ar fáil ón tógálaí/ón bhforbróir) </li>
  <li>Sonraí an tSoláthraí Leictreachais </li>
</ul><p>Cuirfidh ESB Networks an obair i gcrích le do mhéadar a shuiteáil.
Cuirfidh leictreoir an tógálaí an soláthar leictreachais ar siúl i do
theach/árasán. </p>

<p>Má tá do theach féin á thógáil agat beidh ort ar <a href="https://www.esb.ie/esbnetworks/en/domestic-customers/single_house.jsp">nasc
nua le ESB Networks a iarraidh</a>. </p>

<h3>Ag bogadh isteach i dteach/árasán nua </h3>

<p>Nuair atá tú ag imeacht ó do sheanseoladh, ba chóir duit teagmháil a
dhéanamh le do sholáthraí leictreachais agus tabhair an léamh méadar don
soláthraí.</p>

<p>Más teach nó árasán nua an ceann a bhfuil tú ag bogadh chuige, ba
chóir duit teagmháil a dhéanamh le do sholáthraí leictreachais agus le ESB
Networks mar a luadh thuas. </p>

<p>Má bhí duine ina chónaí roimhe sa teach nó san árasán a bhfuil tú ag
bogadh chuige, ba chóir duit Léamh Méadar BSL a ghlacadh nuair a ghlacann
tú freagracht as an áitreabh. </p>

<p>Má bhí an teach dínasctha ar feadh tréimhse níos lú ná 2 bhliain,
beidh ort comhaontú soláthair baile a iarraidh ar do sholáthraí.
Tabharfaidh do sholáthraí comhairle duit faoin bpróiseas leis an áitreabh a
athnascadh. Má bhí an teach dínasctha le breis is 6 mhí beidh ort <a shape="rect" href="https://www.esb.ie/esbnetworks/en/domestic-customers/certification_process.jsp">seiceáil
agus deimhniú a fháil don sreangra</a> sular féidir é a athnascadh. </p>

<p>Má bhí an teach dínasctha le breis is 2 bhliain beidh ort nasc nua a
iarraidh ar ESB Networks. </p>

<h3>Athrú soláthróir</h3>

<p>Más mian leat chun soláthróir a athrú ba chóir duit teagmháil a
dhéanamh le do sholáthraí nua le sonraí de d'uimhir méadair agus an
méadar a léamh. Beidh an soláthraí labhairt leat tríd an bpróiseas a
athrú agus beidh d'iarratas a phróiseáil ansin. Tá tuilleadh eolais ar
athrú fáil ar <a href="http://www.cer.ie/customer-care/electricity/changing-supplier">láithreán
gréasáin an Rialtóra</a>.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Déan teagmháil le <a shape="rect" href="http://www.cer.ie//customer-care/about-us/links#Electricity-Suppliers">soláthraí
leictreachais</a> nó: </p>

<p>
</p><div class="inlinesio">
<p>
</p><div>
<h3>Éire Leitreach</h3>
<p>
  

  
  Bosca PO 841<br>Oifig Seachadta Cathrach Theas<br>An Tóchar<br>Corcaigh<br>Éire
  <br>
  
</p>
<p>
  

  
  <strong>Teil:</strong>(01) 852 9534
  <br>
  

  
  <strong>Lóghlao:</strong>CallSave 1850 372 372
  <br>
  

  

  
  <strong>Láithreán Gréasáin:</strong> <a href="https://www.electricireland.ie/ei/home/index.jsp">https://www.electricireland.ie/ei/home/index.jsp</a>
  <br>
  

  

  

  
  <strong>R-phost:</strong> <a href="mailto:service@electricireland.ie">service@electricireland.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>ESB Networks</h3>
<p>
  

  
  Caidreamh le Custaiméirí<br>Bóthar Bhaile na Lobhar<br>Baile Átha Cliath 18<br>Éire
  <br>
  
</p>
<p>
  

  

  

  

  
  <strong>Láithreán Gréasáin:</strong> <a href="http://www.esb.ie/esbnetworks/en/home/index.jsp">http://www.esb.ie/esbnetworks/en/home/index.jsp</a>
  <br>
  

  

  

  
  <strong>R-phost:</strong> <a href="mailto:esbnetworks@esb.ie">esbnetworks@esb.ie</a>
  <br>
  
</p>
</div></div>


<p>Naisc nua/fiosrúcháin faoi voltas/méadrú, srl.: Teil: 1850 372 757 </p>

<p>Teip ar an Soláthar/Éigeandálacha (24 uair a chloig) Teil: 1850 372 999
</p>

<p>
</p><div class="inlinesio">
<p>
</p><div>
<h3>Coimisiún um Rialáil Fuinnimh</h3>
<p>
  
  <span class="field_dept address_field">Foireann Chúraim Chustaiméirí<br></span>
  

  
  P.O. 11934 Bosca<br>Baile Átha Cliath 24<br>Éire
  <br>
  
</p>
<p>
  

  
  <strong>Teil:</strong>(01) 4000 800
  <br>
  

  
  <strong>Lóghlao:</strong>1890 404 404
  <br>
  

  
  <strong>Facs:</strong>(01) 4000 850
  <br> 
  

  
  <strong>Láithreán Gréasáin:</strong> <a href="http://www.cer.ie/customer-care">http://www.cer.ie/customer-care</a>
  <br>
  

  

  

  
  <strong>R-phost:</strong> <a href="mailto:customercare@cer.ie">customercare@cer.ie</a>
  <br>
  
</p>
</div></div>

</div>
</div>
</html>
