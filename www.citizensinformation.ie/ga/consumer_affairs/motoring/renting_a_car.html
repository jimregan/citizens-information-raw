<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ag Tógáil Cairr nó Veain ar Cíos
</title>
    
    <meta name="description" content="Normally consumers have no problems renting vehicles but there are ways to minimise any risk of car hire problems, these are described here.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ag Tógáil Cairr nó Veain ar Cíos</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#l17217">Cá háit a dheánfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>D’fhéadfadh sé gur bealach iontach é carr a thógáil ar cíos in
Éirinn nó ar do laethanta saoire le taisteal timpeall na tíre seo nó tíre
eile agus gan ort carr a cheannach. Seans go mbeidh ort veain nó feithicil
eile a thógáil ar cíos ionas go mbeidh tú in ann lastas níos mó a iompar.
Go hiondúil, ní bhíonn fadhb ar bith ag custaiméirí feithiclí a thógáil
ar cíos ach mar sin féin tá bealaí ann le fadhbanna a sheachaint. </p>

<p>Nuair a thógann tú carr ar cíos, cruthaítear conradh idir thú féin
agus comhlacht cíosa na gcarranna. Léigh conradh cíosa an chairr agus cuir
ceist faoi aon rud nach dtuigeann tú. Déan cinnte go dtuigeann tú na
Téarmaí agus na Coinníollacha sula nglacann tú leis an gconradh. Más ar
líne atá tú ag cur carr in áirithe, is minic go mbíonn na Téarmaí agus
Coinníollacha le fáil taobh istigh de cheannteidil eile cosúil le Ceisteanna
Coitianta nó Riachtanais. Bí soiléir faoina n-oibleagáidí atá ort faoin
gconradh a chlúdaíonn cíos na feithicle. </p>

<p>Má tá tú ag tógáil feithicil ar cíos ar líne nó tríd an teileafón,
cruthaítear <a href="../consumer_protection/consumer_rights/distance_selling.html">conradh
cianda</a> a théann i ngleic le soláthar na seirbhísí iompair. Go
hiondúil, nuair a cheannaíonn tú táirge nó seirbhís ar líne, tá
tréimhse agat a mhaireann 7 lá le d’intinn a athrú faoin margadh atá
déanta agat. Ní bhaineann eisceachtaí ar bith leis seo agus sampla is ea
soláthar seirbhísí iompair, cuir i gcás ticéid aerlíne a eisiúint. Nuair
a thógann tú feithicil ar cíos níl tréimhse 7 lá agat le d’intinn a
athrú faoi rud ar bith atá curtha in áirithe agat. </p>

<p>Más faoi 25 nó thar 70 bliain d’aois thú, fíoraigh an mbeidh tú in
ann carr a thógáil ar cíos mar baineann teorainneacha aoise le carr ar
cíos. Glacfaidh an chuid is mó de thíortha, go háirithe ballstáit AE eile
le ceadúnas tiomána náisiúnta bailí reatha. Seiceáil le feiceáil an
mbeidh níos mó doicméadaithe ná seo de dhíth ort – cuir i gcás <a shape="rect" href="/ga/travel_and_recreation/motoring_1/driver_licensing/international_driving_permit.html">ceadúnas
tiomána idirnáisiúnta</a>.</p>

<p>D’fhéadfá déileáil le bróicéir cíosa carranna a shocróidh carr a
thógáil ar cíos duit. Déan cinnte go bhfuil tú sásta go bhfuil tú ag
déileáil le comhlacht cíosa carranna cuí. Déan cinnte nach bhfuil tú ag
íoc níos mó táillí bróicéara ná mar atá gá leis. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Tá an conradh déanta ní nuair a dhéanann tú é a chur in áirithe ach
nuair a bhailíonn tú an carr. Déan cinnte go dtuigeann tú cé na
hoibleagáidí atá agat ag an am a chuireann tú in áirithe é agus nuair a
bhailíonn tú an carr. Bíodh a fhios agat freisin cé na rudaí ar cheart
duit a dhéanamh chun an carr a fhágáil ar ais gan táillí breise a
tharraingt ort féin. D’fhéadfadh sé gurb éard atá i gceist leis seo an
carr a fhágáil ar ais le humar peitril lán. </p>

<p>Uaireanta d’fhéadfaí léaráid den charr a thabhairt duit leis an
damáiste seachtrach marcáilte air – bí cinnte go bhfuil an damáiste go
léir atá déanta ar an gcarr marcáilte isteach sula dtiománann tú chun
bealaigh. Seans go dtairraingeofar costais ort as aon damáiste nach bhfuil
marcáilte ar an léaráid ná ar an tuarascáil damáiste. </p>

<p>Seans go bhfillfeá san oíche nuair nach féidir leat inniúchadh ceart a
dhéanamh ar an gcarr atá tú ar tí a thógáil ar cíos, iarr tóirse orthu
ionas gur féidir leat an carr a sheiceáil go cruinn beacht sula nglacann tú
leis an bhfeithicil. </p>

<p>Déan na rudaí seo a leanas a sheiceáil ar an gcarr sula dtiománann tú
an carr chun bealaigh ón ngaráiste.</p>
<ul><li>Boinn – deimhnigh go bhfuil siad teannta agus go bhfuil ordú maith
    orthu – cuimhnigh an bonn spáráilte a sheiceáil chomh maith </li>
  <li>Uirlisí – seiceáil go bhfuil ar a laghad seac agus rinse ann le bonn
    a athrú má fhaigheann tú polladh. Déan cinnte freisin go bhfuil an
    trealamh slándála riachtanach go léir agat atá de dhíth ort sa
    cheantar ina bhfuil tú ag taisteal. </li>
  <li>Breosla – cuir ceist má ritheann an carr ar pheitreal nó ar dhíosal,
    seans go mbeidh tú freagrach má chuireann tú an breosla mí cheart
    isteach. Go ginearálta, tá ort an fheithicil a athlíonadh sula bhfágann
    tú ar ais é mar sin déan cinnte go bhfuil umar breosla lán agat nuair a
    thosaíonn tú an carr. </li>
  <li>Soilse – déan cinnte go bhfuil do shoilse go léir ag obair i gceart
    – san áireamh leis seo tá táscairí, soilse coscáin agus soilse ceo.
  </li>
  <li>Gaothscáth – d’fhéadfadh bloscadh mór teacht as fiú amháin an
    fabht is lú ar an ngaothscáth, mar sin seiceáil an gaothscáth go cruinn
    agus iarr orthu aon fhabhtanna a dheisiú. Déan cinnte go bhfuil lanna na
    gcuimilteoirí agus córas níochán an ghaothscátha ag obair i gceart.
  </li>
  <li>Árachas – seiceáil go bhfuil an t-árachas cuí agat – más rud é
    go mbeidh duine eile ag tiomáint, seiceáil go bhfuil an bheirt agaibh
    clúdaithe le hárachas. Má ofráiltear laghdú sa phraghas nuair nach
    nglacann tú le clúdach áirithe (cuir i gcás damáiste iombhuailte)
    déan machnamh cúramach air sula ndiúltaíonn tú an clúdach seo.
    Soiléirigh freisin cén chaoi a oibríonn an lacáiste seo – mar
    shampla, an gá duit lacáiste a fhágáil ar fhaitíos go ndéanann tú
    damáiste don charr i dtimpiste. </li>
</ul><p>Má tá sé ar intinn agat carr ar cíos a thógáil thar theorainn
náisiúnta, iarr ar chomhlacht cíosa na gcarranna más féidir seo sula
dtrasnaíonn tú an teorainn. </p>

<p>Nuair a fhágann tú an carr ar ais ag do chomhlacht cíosa na gcarranna
déan cinnte go bhfuil an carr seiceáilte agat a fhad is atá tú ansin. Seans
go gciallódh sé seo go seachnófá costais ar do chárta creidmheasa as
damáiste nach raibh a fhios agat fúthu. Cé go bhfuil seans ann gur
cheannaigh tú tarscaoileadh damáiste, seans go bhféadfadh comhlachtaí
cíosa carranna costas a chur ar do chárta creidmheasa do mhéideanna breise a
d’fhéadfadh a bhaint leo. Tá sé tábhachtach, mar sin, go ndéantar
inniúchadh ar an bhfeithicil agus tú á fágáil ar ais agus go nótáltar
aon damáiste. </p>

<p>Is féidir leat tuilleadh eolais a fháil ar cíos carr ar láithreán
gréasáin na <a href="http://www.consumerhelp.ie/renting-a-car">Gníomhaireachta Náisiúnta do
Thomhaltóirí</a> agus ar láithreán gréasáin na <a href="http://www.eccireland.ie/popular-consumer-topics/car-rental/">Lárionad
Eorpach do Thomhaltóirí</a>. Tá eolas ar an <a href="http://www.carrentalcouncil.ie/Code+of+Practice.html">gCód
Cleachtais</a> do thionscal na ngluaisteán ar cíos ag an gComhairle
Charrchíosa na hÉireann.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Baineann rátaí difriúla le comhaontuithe cíosa carranna ó chomhlachtaí
difriúla. Déan siopadóireacht cúpla áit do na margaí is fearr ar an
idirlíon nó trí ghlaoch a chur ar chomhlachtaí cíosa carranna. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Má tá gearán agat faoi charr a thóg tú ar cíos in Éirinn, sa chéad
áit, téigh chuig an gcomhlacht ónar thóg tú an carr ar cíos. Mura bhfuil
tú sásta fós, téigh i dteagmháil le Comhairle Cíosa Carranna na hÉireann
ag an bhfuil nós imeachta gearáin acu do bhaill-chomhlachtaí. </p>

<p>Má tá gearán agat le comhlacht cíosa carranna i mballstáit AE eile
téigh i dteagmháil le hIonad Tomhaltóirí na hEorpa a d’fhéadfadh
comhairle a chur ort faoi do cheart agus cuidiú leat leis an ngearán. </p>
</div>
<div class="topic base_wheretoapply">
<h2 class="topic base_wheretoapply_title" id="l17217">Cá háit a dheánfaidh mé
iarratas</h2>

<p>
</p><div class="inlinesio">
<p>
</p><div>
<h3>Comhairle Charrchíosa na hÉireann</h3>
<p>
  

  
  5 Sráid Pheambróg Uachtarach <br>Baile Átha Cliath 2 <br>Éire
  <br>
  
</p>
<p>
  

  
  <strong>Teil:</strong>+353 (0)1 6761690
  <br>
  

  

  

  
  <strong>Láithreán Gréasáin:</strong> <a href="http://www.carrentalcouncil.ie">http://www.carrentalcouncil.ie</a>
  <br>
  

  

  

  
  <strong>R-phost:</strong> <a href="mailto:info@carrentalcouncil.ie">info@carrentalcouncil.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>ECC Éire</h3>
<p>
  

  
  Ionad Macra<br>1 Sráid na Faiche<br>Baile Átha Cliath 7<br>Éire
  <br>
  
</p>
<p>
  

  
  <strong>Teil:</strong>(01) 879 7620
  <br>
  

  

  
  <strong>Facs:</strong>(01) 873 4328
  <br> 
  

  
  <strong>Láithreán Gréasáin:</strong> <a href="http://www.eccireland.ie/">http://www.eccireland.ie/</a>
  <br>
  

  

  

  
  <strong>R-phost:</strong> <a href="mailto:info@eccireland.ie">info@eccireland.ie</a>
  <br>
  
</p>
</div></div>

</div>
</div>
</html>
