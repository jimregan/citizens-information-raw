<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cearta paisinéirí bus agus cóiste san Aontas Eorpach
</title>
    
    <meta name="description" content="Tá sraith íosta cearta ag paisinéirí bus agus cóiste nuair a bhíonn siad ag taisteal san Aontas Eorpach">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cearta paisinéirí bus agus cóiste san Aontas Eorpach</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l0c545">Forálacha éigeantacha</a></li><li><a href="#la357e">Seirbhísí cianfhaid</a></li><li><a href="#l143c9">Gearáin agus forfheidhmiú</a></li><li><a href="#l1abee">Teagmháil</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Ó Mhárta 2013, tá sraith íosta cearta ag paisinéirí bus agus cóiste
nuair a bhíonn siad ag taisteal san Aontas Eorpach. Bíonn feidhm ag <a href="http://eur-lex.europa.eu/LexUriServ/LexUriServ.do?uri=CELEX:32011R0181:EN:HTML">Rialachán
181/2011</a> a bhaineann le cearta paisinéirí in iompar busanna agus cóistí
le paisinéirí a thaistealaíonn le seirbhísí rialta a oibríonn ag eatraimh
shonraithe feadh bealaí sonraithe, ina nglactar le breis paisinéirí agus ina
scaoiltear le paisinéirí ag pointí réamhchinnte stadta. Ní mór go mbeidh
bordáil nó díbhordáil ag tarlú laistigh den Aontas Eorpach.</p>

<p>Tá forálacha áirithe an Rialacháin éigeantach agus baineann siad le
gach seirbhís. Ní bhíonn feidhm ag na cearta eile atá ar fáil faoin
Rialachán ach amháin nuair a bhíonn 250km nó níos faide i gceist leis an
bhfad sceidealaithe taistil.</p>

<p>Féadfaidh ballstát an AE díolúine a dheonú ó chur i bhfeidhm an
Rialacháin iomláin ar feadh tréimhse 4 bliana i gcás seirbhís rialta nuair
a oibríonn cuid shuntasach den tseirbhís (lena n-áirítear stad
sceidealaithe amháin, ar a laghad) lasmuigh den Aontas Eorpach. Féadtar an
díolúine seo a athnuachan uair amháin ar feadh 4 bliana.</p>

<p>Sholáthair an Coimisiún Eorpach <a href="http://europa.eu/youreurope/citizens/travel/passenger-rights/index_en.htm">feidhmchlár
le haghaidh gutháin chliste</a> a thugann faisnéis ar chearta paisinéirí,
lena n-áirítear paisinéirí bus agus cóiste.</p>
</div>

<div class="topic base_rules">
<h2 class="topic base_rules_title" id="l0c545">Forálacha éigeantacha</h2>

<p>Baineann na forálacha a leanas den Rialachán le gach seirbhís rialta do
phaisinéirí bus agus cóiste, gan aird ar fhad sceidealaithe na
seirbhíse:</p>
<ul><li>Nuair a bhíonn ticéad bus nó cóiste á cheannach, ní fhéadtar
    idirdhealú a dhéanamh ort, mar shampla, trí phraghas níos airde a
    ghearradh ort mar gheall ar do náisiúntacht nó ar an áit a bhfuil an
    ticéad á cheannach agat.</li>
  <li>Ní fhéadtar cosc a chur ort ó thicéad a cheannach, áit a chur in
    áirithe nó bordáil a dhéanamh mar gheall ar do shoghluaisteacht
    laghdaithe, mura bhfuil géarghá leis seo, chun na ceanglais sláinte agus
    sábháilteachta a chomhlíonadh, nó sa chás nach féidir leis an
    mbonneagar iompar sábháilte a chinntiú.</li>
  <li>Sa chás go bhfuil iompróir nó oibreoir <em>críochfoirt</em> faoi
    dhliteanas íoc as an gcaillteanas nó as an díobháil a rinneadh do do
    chathaoir rothaí nó do threalamh soghluaisteachta eile, is ionann an
    méid cúitimh a bheidh le híoc acu agus an costas a bheidh ar an trealamh
    a cailleadh nó a ndearnadh díobháil dó a chur in ionad nó a dheisiú.
    (Ciallaíonn críochfort críochfort ina bhfuil foireann ag oibriú agus
    ina bhfuil áiseanna ar nós cuntar um sheiceáil isteach, seomra feithimh
    nó oifig ticéad.)</li>
  <li>Tá sé de cheart agat faisnéis leordhóthanach a fháil ó thús
    deireadh do thaistil. Áirítear leis an gceart seo an ceart go gcuirfear
    ar an eolas thú faoi chearta paisinéirí agus sonraí teagmhála
    comhlachtaí náisiúnta forfheidhmithe. Ba cheart go mbeadh an fhaisnéis
    ar fáil i bhformáidí inrochtana.</li>
  <li>Ceanglaítear ar iompróirí busanna agus cóistí meicníocht um
    láimhseáil gearán a shocrú chun cabhrú le paisinéirí a bhfuil
    iarrachtaí á ndéanamh acu a gceart a chur i bhfeidhm faoin Rialachán
    seo.</li>
  <li>Ní mór do gach ballstát comhlacht a shannadh a bheidh freagrach as
    forfheidhmiú an Rialacháin seo (féach ‘Gearáin agus forfheidhmiú’
    thíos).</li>
</ul></div>

<div class="topic base_rates">
<h2 class="topic base_rates_title" id="la357e">Seirbhísí cianfhaid</h2>

<p>Cuimsíonn an fhaisnéis a leanas cearta breise paisinéirí faoi
fhorálacha an Rialacháin, sa chás go bhfuil fad sceidealaithe na seirbhíse
rialta 250km nó níos faide. Ar a shon sin, féadfaidh ballstát an AE
díolúine a dheonú ó na cearta breise seo do sheirbhís rialta atá go
hiomlán intíre, ar feadh tréimhse 4 bliana, ar féidir seo a athnuachan uair
amháin ar feadh 4 bliana breise.</p>

<h3>Ticéid</h3>

<p>Ní mór d’iompróirí ticéid a eisiúint do phaisinéirí, mura dtugann
cáipéisí eile teidlíocht chun taistil. Féadtar ticéad a eisiúint i
bhformáid leictreonach.</p>

<h3>Cúiteamh i gcas timpistí</h3>

<p>Tá tú i dteideal cúiteamh a fháil i gcás báis nó díobháil
phearsanta, agus sa chás go gcailltear bagáiste nó go ndéantar díobháil
dó, mar thoradh ar thimpistí a eascraíonn ó sheirbhísí bus nó cóiste a
úsáid. Déanann an dlí infheidhme náisiúnta coinníollacha agus méid an
chúitimh a rialú. Níl an cúiteamh uathoibríoch agus ní mór é a éileamh
sa chúirt.</p>

<p>Ní bheidh aon teorainn uasta dá bhforálann an dlí náisiúnta ar mhaithe
le cúiteamh níos lú ná:</p>
<ul><li>€220,000 in aghaidh an phaisinéara</li>
  <li>€1,200 in aghaidh an earra bagáiste</li>
</ul><p>Sa chás go ndéantar díobháil do chathaoireacha rothaí, nó do threalamh
soghluaisteachta nó fearais chúnta eile, is ionann an méid cúitimh a bheidh
le híoc agus an costas a bheidh ar an trealamh a cailleadh nó a ndearnadh
díobháil dó a chur in ionad nó a dheisiú.</p>

<p>Ceanglaítear ar an iompróir cúnamh réasúnta a sholáthar duit maidir le
do riachtanais láithreacha phraiticiúla tar éis na timpiste. I measc an
chúnaimh sin, beidh, sa chás go dteastaíonn sé, cóiríocht, bia, éadaí,
iompar agus garchabhair a éascú. Féadfaidh an t-iompróir teorainn €80 a
chur ar chostas iomlán a cóiríochta agus an chóiríocht a sholáthar ar
feadh 2 oíche ar a mhéid.</p>

<p>Ní hionann aon chúnamh a sholáthraíonn an t-iompróir agus dliteanas a
admháil.</p>

<h3>Moilleanna agus cealú</h3>

<p>Má dhéantar ró-áirithint nó má mheasann an t-iompróir go gcuirfear
seirbhís ó chríochfort ar ceal nó go gcuirfear moill ar an tseirbhís a
mhairfidh níos mó ná 120 nóiméad tar éis an ama sceidealaithe imeachta,
tá de cheart agat roghnú idir na roghanna a leanas:</p>
<ul><li>Bealach eile a aimsiú chuig an ceann scríbe deiridh faoina mhacasamhail
    de choinníollacha chomh luath agus is féidir gan aon chostais bhreise a
    íoc</li>
  <li>Praghas iomlán an ticéid a fháil ar ais laistigh de 14 lá agus, sa
    chás gur cuí, seirbhís fillte saor in aisce a fháil chuig an gcéad
    phointe imeachta, amhail a leagtar amach sa chonradh, ag an tráth is
    luaithe</li>
</ul><p>Bíonn an ceart céanna agat chun an rogha seo a dhéanamh má chuirtear
imeacht na seirbhíse ar ceal nó má chuirtear moill uirthi ó stad bus ar
feadh breis agus 120 nóiméad.</p>

<p>Ba cheart an aisíocaíocht a íoc in airgead, mura nglacann tú le foirm
eile aisíocaíochta.</p>

<p>Má theipeann ar an iompróir aisíocaíocht nó bealach eile a aimsiú a
thairiscint duit, tá de cheart agat cúiteamh a fháil arb ionann é agus 50%
de phraghas an ticéid, anuas ar an aisíocaíocht. Ní chuireann an ceart seo
chun cúiteamh a fháil agus aisíocaíocht faoi dheireadh an ticéid cosc ort
ó dhamáistí a lorg trí na cúirteanna maidir le caillteanas a d’eascair
ó chealú nó ó mhoill a chur ar an tseirbhís.</p>

<p>Má chliseann ar an mbus nó ar an gcóiste le linn an aistir, ní mór don
iompróir bus nó cóiste eile a sheoladh chuig an áit inar chlis an chéad
bhus nó cóiste, chun:</p>
<ul><li>Leanúint leis an tseirbhís agus na paisinéirí a iompar chuig a gceann
    scríbe, nó</li>
  <li>Chun na paisinéirí a iompar chuig pointe oiriúnach feithimh nó chuig
    críochfort inar féidir leo leanúint lena n-aistear.</li>
</ul><h3>Faisnéis a sholáthar</h3>

<p>Má chuirtear an t-imeacht ar ceal nó má chuirtear moill air nuair a
bhíonn críochfort á fhágáil agat, ba cheart go gcuirfear ar an eolas thú
a luaithe is féidir agus tráth nach déanaí ná 30 nóiméad tar éis an ama
sceidealaithe imeachta. Anuas air sin, ba cheart go gcuirfear ar an eolas thú
faoin am measta imeachta a luaithe a bhíonn an fhaisnéis seo ar fáil. Má
chailleann tú seirbhís nasctha mar thoradh ar chealú nó ar mhoill, ba
cheart go gcuirfear ar an eolas thú ar naisc eile.</p>

<p>Más féidir, ba cheart an fhaisnéis thuas a sholáthar trí mheáin
leictreonacha laistigh den teorainn ama 30 nóiméad, fiú má bhíonn tú ag
fágáil ó stad bus, a fhad agus a d’iarr tú go gcuirfear ar an eolas thú
go leictreonach agus gur sholáthair tú na sonraí riachtanacha teagmhála.</p>

<h3>Cúnamh fad a bhíonn feitheamh ort</h3>

<p>Más breis agus 3 huaire an chloig am sceidealaithe d’aistir chianfhaid,
agus má chuirtear an tseirbhís ar ceal nó má chuirtear moill uirthi agus í
ag imeacht ó gcríochfoirt ar feadh breis agus 90 nóiméad, tá de cheart
agat:</p>
<ul><li>Sneaiceanna, béilí nó sólaistí a fháil de réir an ama feithimh nó
    na moille, a fhad agus a bhíonn fáil orthu nó gur féidir iad a
    sholáthar go réasúnta</li>
  <li>Cóiríocht óstáin nó cóiríocht eile a fháil, mar aon le hiompar
    idir an críochfort agus áit na cóiríochta, sa chás go mbíonn gá le
    cóiríocht ar feadh oíche amháin nó níos mó. (Bíonn costas na
    cóiríochta faoi réir €80 san oíche ar a mhéid agus faoi réir 2
    oíche ar a mhéid.)</li>
</ul><p>Ní bhíonn feidhm ag an gceanglas chun cóiríocht a sholáthar nuair a
chruthaíonn an t-iompróir gurb í fíor-dhrochaimsir nó mórthubaiste
nádúrtha is cúis leis an gcealú nó leis an moill.</p>

<h3>Teidlíocht</h3>

<p>Níl tú i dteideal cúnamh nó bealach eile a aimsiú/aisíocaíocht a
fháil má tá ticéad oscailte agat nach sonraíonn am an imeachta. Tá tú i
dteideal an mhéid thuas, áfach, má tá pas taistil nó ticéad séasúir
agat.</p>

<p>Ní chuireann an Rialachán cosc ort ó dhamáistí a lorg sna cúirteanna
maidir le haon chaillteanas a d’eascair ó chealú nó ó mhoill a chur ar an
tseirbhís.</p>

<h3>Daoine faoi mhíchumas</h3>

<p>Tá de cheart ag daoine faoi mhíchumas agus iad siúd ag a bhfuil
soghluaisteacht laghdaithe ticéad agus áirithint a fháil d’aon seirbhís
rialta gan aon chostas eile a íoc. Ní féidir ticéad nó áirithint a
dhiúltú dóibh, seachas sa chás gur gá chun ceanglais sláinte agus
sábháilteachta a chomhlíonadh nó sa chás nach féidir iad a iompar mar
gheall ar dhearadh na feithicle nó ar an mbonneagar.</p>

<p>Má dhiúltaítear thú, ba cheart go gcuirfear ar an eolas thú láithreach
cén fáth a bhfuil amhlaidh á dhéanamh agus, má dhéanann tú é a
iarraidh, ní mór go luafar leat na cúiseanna i scríbhinn laistigh de 5 lá
oibre. Anuas air sin, ní mór go gcuirfear ar an eolas thú faoi aon seirbhís
inghlactha eile a oibríonn an t-iompróir.</p>

<p>Más féidir na cúiseanna lenar diúltaíodh áirithint nó bordáil duit a
bhaint trí dhuine éigin a bheith i láthair ar féidir leo an cúnamh
riachtanach a sholáthar, féadfaidh tú a iarraidh go rachaidh duine éigin, a
roghnaíonn tú féin, in éineacht leat saor in aisce.</p>

<p>Má tá ticéad nó áirithint agat agus má chuir tú an t-iompróir ar an
eolas faoi do riachtanais shonracha, amhail is gá, agus má dhiúltaítear
duit bordáil, dá ainneoin sin, mar gheall go bhfuil tú faoi mhíchumas nó
ar do shoghluaisteacht laghdaithe, féadfaidh tú rogha idir aisíocaíocht
agus bealach eile a aimsiú a dhéanamh (braitheann bealach eile a aimsiú ar
an bhfáil a bhíonn ar na seirbhísí oiriúnacha taistil).</p>

<p><strong>Críochfoirt shannta</strong></p>

<p>Ceanglaítear ar bhallstáit críochfoirt a shannadh ina bhfuil cúnamh ar
fáil do dhaoine saor in aisce atá faoi mhíchumas agus iad siúd ag a bhfuil
soghluaisteacht laghdaithe. Tá na críochfoirt a leanas sannta in Éirinn:</p>
<ul><li>Bus Áras, Baile Átha Cliath 2</li>
  <li>Stáisiún Busanna Chorcaí, Plás Parnell, Corcaigh</li>
  <li>Stáisiún Shligigh, Sráid an Tiarna Éadbhard, Sligeach</li>
  <li>Stáisiún Cóistí na Gaillimhe, Bóthar Fhaiche an Aonaigh,
  Gaillimh</li>
</ul><p><strong>Cúnamh do dhaoine atá faoi mhíchumas</strong></p>

<p>Ceanglaítear ar iompróirí agus ar oibreoirí críochfoirt cúnamh a
sholáthar saor in aisce do dhaoine atá faoi mhíchumas agus iad siúd ag a
bhfuil soghluaisteacht laghdaithe saor in aisce. Ní mór duit an t-iompróir,
oibreoir an chríochfoirt, an gníomhaire taistil nó oibreoir an turais óna
gceannaíonn tú an ticéad a chur ar an eolas go dteastaíonn cúnamh uait ar
a laghad 36 uair an chloig sula dteastaíonn sé.</p>

<p>Ní mór duit an críochfort a bhaint amach ag an am a iarrtar ort, ach nach
mó ná 60 nóiméad roimh an am sceidealaithe imeachta. Mura luaitear aon am
teachta, ba cheart duit teacht i láthair 30 nóiméad roimh ré.</p>

<p><strong>Trealamh soghluaisteachta</strong></p>

<p>Sa chás go bhfuil iompróir nó oibreoir críochfoirt faoi dhliteanas íoc
as an gcaillteanas nó as an díobháil a rinneadh do do chathaoir rothaí nó
do threalamh soghluaisteachta eile, ba cheart dó/di gach iarracht a dhéanamh
an trealamh soghluaisteachta a cailleadh nó a ndearnadh díobháil dó a chur
in ionad go sealadach, más gá.</p>
</div>

<div class="topic base_howtoapply">
<h2 class="topic base_howtoapply_title" id="l143c9">Gearáin agus forfheidhmiú</h2>

<p>Ní mór d’iompróirí meicníocht um láimhseáil gearán a shocrú chun
cabhrú le paisinéirí a bhfuil iarrachtaí á ndéanamh acu a gceart a chur i
bhfeidhm faoin Rialachán seo. Más mian leat gearán a dhéanamh, ba cheart
duit amhlaidh a dhéanamh laistigh de 3 mhí tar éis na seirbhíse
sceidealaithe. Ba cheart go dtabharfar freagairt duit laistigh de mhí amháin
ón iompróir.</p>

<p>Tá fáil ar fhaisnéis ar <a href="http://www.buseireann.ie/inner.php?id=292#overcoming">ghearán a
dhéanamh le Bus Éireann</a> ar a láithreán gréasáin. Soláthraíonn Bus
Átha Cliath faisnéis ar ghearán a dhéanamh ina <a href="http://www.dublinbus.ie/PageFiles/5910/CustomerCharterEnglishVersion.pdf">gcairt
chustaiméirí</a>.</p>

<p>Ní mór do gach ballstát comhlacht a shannadh a bheidh freagrach as
forfheidhmiú an Rialacháin seo. Is iad an tÚdarás Náisiúnta Iompair <a href="http://ec.europa.eu/transport/themes/passengers/road/doc/2011_0181_national_enforcement_bodies.pdf">an
comhlacht sannta forfheidhmithe (pdf)</a> in Éirinn. Mura bhfuil tú sásta le
cinneadh iompróra Éireannaigh agus má sáraíodh do chearta faoin
Rialachán, nó mura bhfuair tú freagairt laistigh de mhí amháin tar éis
gearán a dhéanamh, féadfaidh tú gearán a dhéanamh leis an Údarás
Náisiúnta Iompair. Tá <a href="http://www.nationaltransport.ie/public-transport-services/coach-and-bus-passenger-rights/">faisnéis
ar fáil ar ghearán a dhéanamh</a> ar a láithreán gréasáin.</p>
</div>

<div class="topic base_wheretoapply">
<h2 class="topic base_wheretoapply_title" id="l1abee">Teagmháil</h2>

<p>
</p><div class="inlinesio">
<p>
</p><div>
<h3>Údarás Náisúnta Iompair</h3>
<p>
  
  <span class="field_dept address_field">Chóiste agus Bus Cearta Paisinéirí<br></span>
  

  
  Dún Scéine<br>Lána Fhearchair<br>Baile Átha Cliath 2<br>Éire
  <br>
  
</p>
<p>
  

  
  <strong>Teil:</strong>(01) 879 8397
  <br>
  

  

  

  
  <strong>Láithreán Gréasáin:</strong> <a href="http://www.nationaltransport.ie/public-transport-services/coach-and-bus-passenger-rights/">http://www.nationaltransport.ie/public-transport-services/coach-and-bus-passenger-rights/</a>
  <br>
  

  

  

  
  <strong>R-phost:</strong> <a href="mailto:complaints@nationaltransport.ie">complaints@nationaltransport.ie</a>
  <br>
  
</p>
</div></div>

</div>
<!--this section produces the further information bit at the bottom of the document.
<div class="topic further_info">

<h1 class="further_info">Further information</h1>
<p>Text goes here</p>
</div>
-->
</div>
<!--this is the section that produces "Useful resources" in the box on the right-hand side. Below is an example.
	<div id="useful_resources">
      <ul>
	<li>
	  <a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
	</li>
	
      </ul>
    </div>
	-->
</html>
