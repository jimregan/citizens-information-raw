<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Dliteanas iompróirí paisinéirí ar muir san Aontas Eorpach
</title>
    
    <meta name="description" content="Cearta paisinéirí ar aistir farraige i gcás bás, gortú nó caillteanas, nó díobháil a dhéanamh do bhagáiste.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Dliteanas iompróirí paisinéirí ar muir san Aontas Eorpach</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is iad <a href="http://www.imo.org/en/Pages/Default.aspx">an Eagraíocht
Mhuirí Idirnáisiúnta (IMO)</a> an ghníomhaireacht de chuid na Náisiún
Aontaithe atá freagrach as sábháilteacht agus slándáil na loingseoireachta
agus as cosc a chur ar thruailliú muirí ag longa. I 1974, ghlac an IMO le <a href="http://www.imo.org/about/conventions/listofconventions/pages/athens-convention-relating-to-the-carriage-of-passengers-and-their-luggage-by-sea-(pal).aspx">Coinbhinsiún
na hAithine maidir le hIompar Paisinéirí agus a gCuid Bagáiste ar Muir</a> a
tháinig i bhfeidhm i 1987. </p>

<p>Bhunaigh an Coinbhinsiún córas dliteanais do dhamáistí a mbíonn
paisinéirí a iompraítear ar árthach farraige thíos leo. Dearbhaítear go
bhfuil dliteanas ar iompróir íoc as damáiste nó caillteanas a mbíonn
paisinéir thíos leis má tharla an teagmhas a bhí ina chúis leis an
damáiste le linn iompair agus más é locht nó faillí an iompróra ba chúis
leis.</p>

<p>In 2002, glacadh le Prótacal chun Coinbhinsiún na hAithine a thug isteach
árachas éigeantach chun paisinéirí ar longa a chumhdach agus rinne seo na
teorainneacha ar dhliteanas a ardú. In 2006, ghlac Coiste Dlíthiúil an IMO
le treoirlínte do chur i bhfeidhm Choinbhinsiún leasaithe na hAithine.
Áirítear le treoirlínte 2006, foclaíocht d’áirithint a cheadaíonn
teorannú dliteanais d’éilimh maidir le cogadh nó sceimhlitheoireacht.
Tháinig an Prótacal 2002 i bhfeidhm i mí Aibreáin 2014 agus maidir le
hÉirinn ar an 7 Samhain 2014.</p>

<p>Leagtar amach na teorainneacha dliteanais i <a href="http://www.imf.org/external/np/exr/facts/sdr.htm">gCearta Speisialta
Tarraingthe (SDR)</a> atá ina mheascán de luachanna airgeadra arna bhunú ag
an gCiste Airgeadaíochta Idirnáisiúnta (IMF). Tá fáil ar <a href="http://www.imf.org/external/np/fin/data/rms_mth.aspx?reportType=CVSDR">luach
reatha an SDR in Euro</a> ar láithreán gréasáin an IMF.</p>

<h3>Rialáil an AE</h3>

<p>Tá feidhm ag <a href="http://europa.eu/legislation_summaries/transport/waterborne_transport/tr0018_en.htm">Rialachán
392/2009</a> ar dhliteanas iompróirí paisinéirí ar muir i gcás timpistí i
ngach Ballstát den Aontas Eorpach (AE) agus den LEE (an Íoslainn,
Lichtinstéin, an Iorua). Leagann an Rialachán córas dliteanais agus
árachais síos d’iompar paisinéirí ar muir, bunaithe ar an méid a
leanas:</p>
<ul><li>Coinbhinsiún na hAithine arna leasú ag Prótacal 2002, agus</li>
  <li>Treoirlínte 2006 an IMO</li>
</ul></div>

<div class="topic base_rules">
<h2 class="topic base_rules_title" id="l555d1">Rialacha</h2>

<p>Baineann an Rialachán le gach aistear idirnáisiúnta:</p>
<ul><li>Ina bhfuil brat ballstáit ar crochadh ag an long nó ina bhfuil an long
    cláraithe i mBallstát, nó</li>
  <li>Inar síníodh an conradh iompair i mBallstát, nó</li>
  <li>Ina bhfuil an áit imeachta nó an ceann scríbe, i gcomhréir leis an
    gconradh iompair, lonnaithe laistigh de Bhallstát.</li>
</ul><p>Ina theannta sin, baineann an Rialachán le catagóirí áirithe longa
paisinéirí a thugann faoi aistir intíre farraige. Féadfaidh Ballstát
feidhmiú an Rialacháin a iarchur ar na longa siúd ar feadh ar a laghad 4
bliana. Ina theannta sin, féadfaidh siad é a chur i bhfeidhm ar gach aistear
farraige intíre.</p>

<h3>Bás nó gortú paisinéirí</h3>

<p>Sa chás go mbíonn duine thíos le caillteanas mar thoradh ar bhás nó
gortú pearsanta do phaisinéir a raibh timpiste loingseoireachta ina húdar
léi, is é an t-iompróir ar a bhfuil an diandliteanas chun a mhéid le
250,000 SDR a íoc. Is ionann teagmhas loingseoireachta agus briseadh loinge,
iompú béal faoi, tuairt nó tráchur na loinge, pléascadh nó dóiteán sa
long, nó locht ar an long. Más ionann agus breis agus 250,000 SDR an
damáiste, beidh breis dliteanais ar an iompróir 400,000 SDR, ar a mhéid, a
íoc murar féidir leis an iompróir a chruthú nach iadsan ba chúis leis.</p>

<p>Mura bhfuil an caillteanas mar thoradh ar theagmhas loingseoireachta, beidh
dliteanas ar an iompróir 400,000 SDR, ar a mhéid, a íoc, más féidir leis
an éilitheoir locht nó faillí ar pháirt an iompróra a chruthú. Féadfaidh
an t-iompróir agus an paisinéir comhaontú a dhéanamh ar theorainn níos
airde.</p>

<p>Má bhíonn an caillteanas a rabhthas thíos leis ina thoradh ar chogadh nó
ar sceimhlitheoireacht, bíonn teorainn ar an dliteanas go dtí an teorainn
níos ísle 250,000 SDR in aghaidh an phaisinéara nó 340 milliún SDR in
aghaidh na loinge.</p>

<p>Sa chás go mbíonn teagmhas loingseoireachta ina chúis le bás nó gortú
pearsanta, ní mór don iompróir réamhíocaíocht a dhéanamh laistigh de 15
lá chun íoc as na riachtanais láithreacha gheilleagracha, a bheidh i
gcomhréir leis na damáistí a rabhthas thíos leo. I gcás báis, is ionann
an íocaíocht íosta agus €21,000. Ní admháil dliteanais an
réamhíocaíocht.</p>

<h3>Bagáiste agus Feithiclí</h3>

<p>Tá an t-iompróir faoi dhliteanas íoc as caillteanas bagáiste cábáin
nó as díobháil a rinneadh do bhagáiste cábáin, sa chás go mbíonn locht
nó faillí an iompróra ina chúis leis an gcaillteanas. Meastar gurbh é
locht nó faillí an iompróra a bhí i gceist i gcás timpiste
loingseoireachta. Leagtar teorainn 2,250 SDR ar dhliteanas an iompróra i leith
bagáiste cábáin, in aghaidh an phaisinéara.</p>

<p>Meastar go mbíonn an t-iompróir faoi dhliteanas íoc as caillteanas
bagáiste nó díobháil a rinneadh do bhagáiste, murar féidir leis an
iompróir a chruthú nach locht nó faillí an iompróra ba chúis leis an
gcaillteanas. Tá dliteanas an iompróra teoranta don mhéid a leanas:</p>
<ul><li>Caillteanas feithiclí agus díobháil a rinneadh d’fheithiclí, lena
    n-áirítear an bagáiste go léir a iompraíodh ar an bhfeithicil nó san
    fheithicil: teorainn 12,700 SDR in aghaidh na feithicle</li>
  <li>Caillteanas bagáiste nó díobháil a rinneadh do bhagáiste: teorainn
    3,375 SDR in aghaidh an phaisinéara</li>
</ul><p>Féadfaidh an t-iompróir agus an paisinéir comhaontú a dhéanamh ar
theorainneacha dliteanais níos airde a shocrú. Ina theannta sin, féadfaidh
an t-iompróir agus an paisinéir comhaontú a dhéanamh go mbeidh dliteanas an
iompróra faoi réir asbhaintigh a asbhainfear ón gcúiteamh. Ní féidir leis
an asbhainteach an méid a leanas a shárú:</p>
<ul><li>I gcás damáiste a dhéanamh d’fheithicil – 330 SDR</li>
  <li>I gcás caillteanas bagáiste nó díobháil a dhéanamh do bhagáiste
    eile – 149 SDR in aghaidh an phaisinéara</li>
</ul><p>Níl an t-iompróir faoi dhliteanas íoc as caillteanas nó díobháil a
dhéanamh d’airgead, seodra, saothair ealaíne nó as earraí luachmhara
eile, murar cuireadh i dtaisce iad leis an iompróir ar mhaithe lena
slánchoimeád. Má rinneadh iad a chur i dtaisce, beidh feidhm ag an teorainn
3,375 SDR in aghaidh an phaisinéara.</p>

<h3>Caillteanas nó díobháil a dhéanamh do threalamh soghluaiseachta</h3>

<p>Tá an t-iompróir faoi dhliteanas íoc as caillteanas trealamh
soghluaiseachta nó as díobháil a rinneadh do threalamh soghluaiseachta, nó
do threalamh sonrach eile a úsáideann paisinéir ag a bhfuil soghluaiseacht
laghdaithe, sa chás go mbíonn locht nó faillí an iompróra ina chúis leis
an gcaillteanas. Meastar gurbh é locht nó faillí an iompróra a bhí i
gceist i gcás timpiste loingseoireachta. Tá an paisinéir i dteideal luach
ionaid an trealaimh lena mbaineann a fháil nó, sa chás gur cuí, íocaíocht
a fháil as costas an deisithe.</p>

<h3>Árachas iompróra</h3>

<p>Tá ar longa ag a bhfuil ceadúnas chun breis agus 12 phaisinéir a iompar
árachas nó foirm éigin eile d’urrús airgeadais a bheith i bhfeidhm chun
íoc as dliteanais a mhéid le 250,000 SDR in aghaidh an phaisinéara. I gcás
árachas cogaidh agus sceimhlitheoireachta, bíonn teorainn ar an gcumhdach go
dtí faoi bhun 250,000 SDR in aghaidh an phaisinéara nó 340 milliún SDR in
aghaidh na loinge. Féadtar éileamh ar chúiteamh a thabhairt go díreach i
gcoinne an árachóra.</p>

<h3>Faisnéis do phaisinéirí</h3>

<p>Ní mór don iompróir a chinntiú go gcuirtear paisinéirí ar an eolas go
soiléir agus go cruinn faoina gcearta faoin Reachtaíocht seo. Ní mór an
fhaisnéis a chur ar fáil san fhormáid is oiriúnaí:</p>
<ul><li>Ag gach pointe díola, lena n-áirítear tríd an nguthán agus tríd an
    Idirlíon, sa chás go sínítear an conradh iompair i mBallstát</li>
  <li>Roimh imeacht, sa chás go bhfuil an áit imeachta i mBallstát</li>
  <li>Ar imeacht i ngach cás eile</li>
</ul></div>

<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Ní mór duit fógra i scríbhinn a thabhairt d’iompróir maidir le
caillteanas bagáiste nó bagáiste a ndearnadh díobháil dó, ar
dhealraitheach:</p>
<ul><li>Roimh nó ag tráth fágála an phaisinéara chun a b(h)agáiste cábáin
    a fháil</li>
  <li>Roimh nó ag tráth a athsheachadta i gcás gach bagáiste eile</li>
</ul><p>Sa chás nach dealraitheach gur cailleadh bagáiste nó go ndearnadh
díobháil dó, ní mór fógra i scríbhinn a thabhairt laistigh de 15 lá ó
dháta fágála na loinge nó an athsheachadta nó ón tráth inar cheart go
ndearnadh an t-athsheachadadh sin.</p>

<p>Ní gá fógra i scríbhinn a thabhairt má bhí an bhail a bhí ar an
mbagáiste ina hábhar comhiniúchta nuair a fuair tú é.</p>

<p>Ní mór aon chaingean chúirte chun cúiteamh a éileamh a eascraíonn as
bás nó gortú pearsanta paisinéara nó as caillteanas bagáiste nó
díobháil a dhéanamh do bhagáiste laistigh de 2 bhliain.</p>
</div>

<!--this section produces the further information bit at the bottom of the document.
<div class="topic further_info">

<h1 class="further_info">Further information</h1>
<p>Text goes here</p>
</div>
-->
</div>
<!--this is the section that produces "Useful resources" in the box on the right-hand side. Below is an example.
	<div id="useful_resources">
      <ul>
	<li>
	  <a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
	</li>
	
      </ul>
    </div>
	-->
</html>
