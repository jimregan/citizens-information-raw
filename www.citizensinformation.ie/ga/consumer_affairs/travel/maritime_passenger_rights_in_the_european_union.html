<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cearta paisinéirí muirí san Aontas Eorpach
</title>
    
    <meta name="description" content="Tá cearta ag paisinéirí atá ag taisteal ar muir nó ar uiscebhealach intíre laistigh den Aontas Eorpach is comhionann leis na cearta atá ar fáil do phaisinéirí aerlíne nó iarnróid.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cearta paisinéirí muirí san Aontas Eorpach</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l9a846">Moilleanna agus cealuithe</a></li><li><a href="#l447cc">Daoine faoi mhíchumas</a></li><li><a href="#l143c9">Gearáin agus forfheidhmiú</a></li><li><a href="#l1abee">Teagmháil</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Ó mhí na Nollag 2012, tá cearta ag paisinéirí atá ag taisteal ar muir
nó ar uiscebhealach intíre laistigh den Aontas Eorpach (AE) is comhionann
leis na cearta atá ar fáil do phaisinéirí aerlíne nó iarnróid sa chás
go ndéantar a seirbhís a chur ar ceal nó a mhoilliú. Ina theannta sin, ní
féidir leithcheal a dhéanamh ar phaisinéirí faoi mhíchumas agus ba cheart
cúnamh a chur ar fáil dóibh. Is é is aidhm do <a href="http://europa.eu/legislation_summaries/transport/waterborne_transport/tr0049_en.htm">Rialachán
(AE) Uimh. 1177/2012</a>, a tháinig in éifeacht an 18 Nollaig 2012, ná
cosaint a dhéanamh ar phaisinéirí atá ag úsáid uisce-iompar trí chearta
áirithe agus leibhéal ráthaithe seirbhíse a bhunú.</p>

<h3>Cé na seirbhísí a chlúdaítear?</h3>

<p>Baineann Rialachán an AE le seirbhísí paisinéirí ar muir nó ar
uiscebhealaí intíre sa chás:</p>
<ul><li>Go bhfuil an calafort bordála i mballstát den AE</li>
  <li>Go bhfuil an calafort bordála lasmuigh den AE agus go bhfuil an calafort
    díbhordála i mballstát den AE, ar choinníoll go bhfuil an tseirbhís á
    hoibriú ag iompróir san AE</li>
</ul><p>Chomh maith leis sin, baineann an Rialachán le turais mhara sa chás go
bhfuil an calafort díbhordála suite i gcríoch ballstáit. Mar sin féin, ní
bainteach le paisinéirí ar thurais mhara atá na bearta maidir le hathródú,
le haisíocaíocht agus le cúiteamh as moill ar theacht.</p>

<p>Ní bhaineann an Rialachán le paisinéirí atá ag taisteal ar:</p>
<ul><li>Longa atá deimhnithe suas le 12 phaisinéir a iompar</li>
  <li>Longa ag a bhfuil triúr nó níos lú san fhoireann le haghaidh oibriú
    na loinge</li>
  <li>Turais agus turais fámaireachta nach turais mhara iad</li>
  <li>Longa nach dtiomáintear go meicniúil agus longa stairiúla paisinéirí
    atá deimhnithe chun suas le 36 paisinéir a iompar</li>
</ul><p>Níl an Rialachán bainteach ach oiread sa chás gur níos lú ná 500
méadar in aon treo amháin atá fad na seirbhíse paisinéirí iomláine.</p>
</div>

<div class="topic base_rules">
<h2 class="topic base_rules_title" id="l9a846">Moilleanna agus cealuithe</h2>

<p>Más rud é go ndéantar seirbhís paisinéirí nó turas mara a mhoilliú
nó a chur ar ceal, caithfidh an t-iompróir nó oibreoir an chríochfoirt
eolas a thabhairt duit, nuair is cuí, faoin gcás a luaithe is féidir agus
tráth nach déanaí ná 30 nóiméad tar éis an ama imeachta sceidealaithe.
Ní mór eolas a thabhairt duit freisin faoin am imeachta measta agus faoin am
rochtana measta a luaithe is atá an fhaisnéis sin ar fáil.</p>

<p>I gcás seirbhís paisinéirí, má chailleann tú seirbhís iompair nasctha
mar thoradh ar chealú nó ar mhoill, caithfidh an t-iompróir agus oibreoir an
chríochfoirt, nuair is cuí, gach iarracht réasúnach a dhéanamh chun naisc
mhalartacha a chur in iúl duit.</p>

<h3>Athródú agus aisíocaíocht</h3>

<p>Más rud é go bhfuiltear ag súil go ndéanfar seirbhís paisinéirí a
chur ar ceal nó a mhoilliú ar feadh níos mó ná 90 nóiméad, ba cheart
rogha idir na nithe seo a thairiscint duit láithreach:</p>
<ul><li>Athródú go dtí do cheann scríbe deiridh gan aon chostas breise a
    luaithe is féidir agus faoi choinníollacha inchomparáide</li>
  <li>Praghas an ticéid a aisíoc agus, más ábhartha, seirbhís fillte saor
    in aisce a luaithe is féidir chuig an gcéad phointe imeachta</li>
</ul><p>Ní mór praghas an ticéid a aisíoc laistigh de 7 lá. Ní mór go
gclúdaíonn sé costas iomlán an ticéid don chuid den turas nó do na
codanna den turas nár taistealaíodh go fóill, agus don chuid nó do na
codanna a taistealaíodh cheana más rud é nach bhfuil aon chúis leis an
turas a thuilleadh. Sa chás go gcomhaontaíonn tú, féadfar aisíocaíocht a
dhéanamh i bhfoirm dearbhán agus/nó seirbhísí eile.</p>

<h3>Cúnamh agus tú ag feitheamh</h3>

<p>Más rud é go bhfuiltear ag súil go ndéanfar seirbhís paisinéirí nó
turas mara a chur ar ceal nó a mhoilliú ar feadh níos mó ná 90 nóiméad,
ba cheart sneaiceanna, béilí nó sólaistí in aisce a thairiscint duit, i
gcoibhneas réasúnach leis an aga feithimh. De bhreis air sin, sá chás go
n-éiríonn gá le fanacht oíche amháin nó níos mó ná oíche amháin de
bhreis ar na hoícheanta a bheartaigh tú mar gheall ar chealú nó ar mhoill,
ní mór don iompróir cóiríocht imleor ar bord nó ar tír a chur ar fáil
duit saor in aisce, más féidir. Ní mór iompar chuig an gcóiríocht agus
amach aisti a chur ar fáil nuair is gá.</p>

<p>Féadfaidh an t-iompróir teorainn €80 san oíche le haghaidh 3 oíche ar
a mhéad a chur le costas iomlán na cóiríochta ar tír, gan costas an
iompair a áireamh.</p>

<p>Níl tú i dteideal cóiríochta sa chás gur féidir leis an iompróir a
chruthú gurb ann don chealú nó don mhoill de dheasca dálaí aimsire a
chuirfeadh oibriú sábháilte na loinge i mbaol.</p>

<h3>Cúiteamh i gcás moille</h3>

<p>Cé go bhfuil siad fós i dteideal taisteal, féadfaidh paisinéirí ar
sheirbhís paisinéirí cúiteamh a iarraidh ón iompróir má chuirtear moill
orthu a gceann scríbe deiridh a bhaint amach. Is ionann an t-íosleibhéal
cúitimh agus 25% de phraghas an ticéid maidir le moill ag a bhfuil na faid
seo a leanas:</p>
<ul><li>1 uair an chloig i gcás turais nach faide ná 4 huaire an chloig</li>
  <li>2 uair an chloig i gcás turais níos faide ná 4 huaire an chloig ach
    nach faide ná 8 n-uaire an chloig</li>
  <li>3 huaire an chloig i gcás turais níos faide ná 8 n-uaire an chloig ach
    nach faide ná 24 uair an chloig</li>
  <li>6 huaire an chloig i gcás turais níos faide ná 24 uair an chloig</li>
</ul><p>Más rud é go bhfuil an mhoill dhá oiread níos faide ná an tréimhse ama
a leagtar amach thuas, is ionann an cúiteamh agus 50% de phraghas an
ticéid.</p>

<p>Ní mór an cúiteamh a íoc laistigh de mhí amháin tar éis d’iarratais
ar chúiteamh a chur isteach. Féadfar é a íoc i ndearbháin agus/nó i
seirbhísí eile, ar choinníoll gur solúbtha atá na coinníollacha.
Caithfidh é a íoc in airgead tirim má iarrann tú é agus ní féidir é a
laghdú mar gheall ar chostais idirbhirt airgeadais.</p>

<p><strong>Díolúintí</strong></p>

<p>Féadfaidh iompróirí tairseach íosta nach mó ná €6 a thabhairt
isteach nach ndéanfar íocaíochtaí as cúiteamh faoina bun. Níl tú i
dteideal cúnaimh ná cúitimh sa chás:</p>
<ul><li>Gur tugadh eolas duit faoin gcealú nó faoin moill sular cheannaigh tú
    do thicéad</li>
  <li>Gur thusa ba chúis leis an gcealú nó leis an moill</li>
</ul><p>Níl tú i dteideal cúitimh sa chás gur féidir leis an iompróir a
chruthú gurb ann don chealú nó don mhoill de dheasca:</p>
<ul><li>Dálaí aimsire a chuirfeadh oibriú sábháilte na loinge i mbaol</li>
  <li>Cúinsí neamhghnácha a chuirfeadh bac ar fheidhmiú na seirbhíse
    paisinéirí, ar cúinsí iad nach bhféadfaí a sheachaint fiú dá
    nglacfaí gach beart réasúnach</li>
</ul><h3>Imeachtaí cúirte</h3>

<p>Ní chuirtear cosc ort leis an Rialachán damáistí a éileamh trí na
cúirteanna as caillteanais a tabhaíodh mar thoradh ar chealú nó ar
mhoill.</p>
</div>

<div class="topic base_rates">
<h2 class="topic base_rates_title" id="l447cc">Daoine faoi mhíchumas</h2>

<p>Tá an ceart ag daoine faoi mhíchumas agus acu siúd a bhfuil a
soghluaisteacht laghdaithe chun áirithint a dhéanamh agus ticéad a fháil ar
an mbealach céanna a dhéanann paisinéirí eile, agus gan costas breise a
íoc. Féadfar áirithintí agus ticéid a dhiúltú, áfach, d’fhonn
riachtanais sábháilteachta a chomhlíonadh agus sa chás nach féidir le
duine faoi mhíchumas dul ar bord go sábháilte, dul i dtír go sábháilte
agus bheith á iompar go sábháilte de thoradh dhearadh na loinge paisinéirí
nó de thoradh bhonneagar agus threalamh an chalafoirt. I gcás an diúltaithe
sin, ní mór gach iarracht réasúnach a dhéanamh iompar malartach a
thairiscint don duine lena mbaineann.</p>

<p>Más rud é go n-éilíonn an t-iompróir, an gníomhaire taistil nó an
tionscnóir turas go dtéann duine atá ábalta cúnamh a chur ar fáil duit in
éineacht leat, caithfidh an duine a rachaidh in éineacht leat a iompar saor
in aisce.</p>

<p>Sa chás go ndiúltaítear áirithint nó ticéad duit, nó go n-éilítear
ort duine a thabhairt in éineacht leat, ba cheart eolas a thabhairt duit faoi
na cúiseanna leis sin láithreach. Ar iarratas, ní mór na cúiseanna sin a
chur in iúl duit i scríbhinn laistigh de 5 lá oibre tar éis
d’iarratais.</p>

<p>Sa chás go sealbhaíonn tú áirithint nó ticéad agus gur chomhlíon tú
na ceanglais fógra faoi do riachtanais shonracha, ach go ndiúltaítear duit
dul ar bord faoin Rialachán fós, ba cheart rogha a thairiscint duit idir
aisíocaíocht agus athródú.</p>

<h3>Inrochtaineacht agus faisnéis</h3>

<p>Ní mór d’iompróirí agus d’oibreoirí calafoirt faisnéis a chur ar
fáil do phaisinéirí faoina gcearta agus faoi inrochtaineacht a n-áiseanna.
Cuirfear an fhaisnéis ar fáil i bhformáidí inrochtana.</p>

<h3>An ceart chun cúnaimh</h3>

<p>Faoi réir choinníollacha rochtana a n-áiseanna, ní mór d’iompróirí
agus d’oibreoirí críochfoirt cúnamh saor in aisce a chur ar fáil do
dhaoine faoi mhíchumas agus do dhaoine a bhfuil a soghluaisteacht laghdaithe i
gcalafoirt agus ar bord loinge, lena n-áirítear dul ar bord agus dul i
dtír.</p>

<p>Ní mór gur thug tú fógra don iompróir nó d'oibreoir an chríochfoirt
faoin ngá atá agat leis an gcúnamh sin 48 uair an chloig ar a laghad sula
mbeadh an cúnamh ag teastáil, murar comhaontaíodh tréimhse níos giorra.
Chomh maith leis sin, ní mór duit fógra a thabhairt don iompróir, agus an
áirithint á déanamh nó an ticéad á réamhcheannach, faoi na riachtanais
shonracha atá agat i dtaca le cóiríocht, le suíocháin nó faoin ngá le
trealamh leighis a bheith leat. Is féidir leat an fógra sin a dhéanamh tríd
an ngníomhaire taistil nó tríd an tionscnóir turas ónar ceannaíodh an
ticéad.</p>

<p>Ní mór duit bheith i láthair ag an gcalafort ag an am a leagann an
t-iompróir síos i scríbhinn. Ní féidir leis an am sin bheith níos mó ná
60 nóiméad ón am bordála foilsithe. Mura leagtar aon am bordála síos,
caithfidh tú bheith i láthair 60 nóiméad ar a laghad roimh an am imeachta
foilsithe, murar comhaontaíodh tréimhse níos giorra.</p>

<p>Mar sin féin, sa chás gur theip ort an fógra riachtanach a chur ar fáil,
déanfaidh iompróirí agus oibreoirí críochfoirt gach iarracht réasúnach
chun a chinntiú go gcuirtear cúnamh ar fáil sa tslí gur féidir leat dul ar
bord, dul i dtír agus taisteal ar an long.</p>

<h3>Caillteanas nó damáiste do threalamh soghluaisteachta</h3>

<p>Tá an t-iompróir nó oibreoir an chríochfoirt freagrach as trealamh
soghluaisteachta, nó trealamh sonrach eile a bhíonn á úsáid agat, a
cailleadh nó a damáistíodh sa chás gurb é an t-iompróir nó oibreoir an
chríochfoirt is cúis leis, de thoradh faillí nó lochta. Déantar talamh
slán de locht nó d’fhaillí an iompróra i gcás teagmhas loingseoireachta.
Beidh tú i dteideal luach athsholáthair an trealaimh lena mbaineann, nó, i
gcás inar féidir an trealamh a dheisiú, beidh tú i dteideal chostas
deisithe an trealaimh.</p>
</div>

<div class="topic base_howtoapply">
<h2 class="topic base_howtoapply_title" id="l143c9">Gearáin agus forfheidhmiú</h2>

<p>Ní mór d’iompróirí agus d’oibreoirí críochfoirt a chinntiú gur ar
fáil go poiblí ar bord long agus i gcríochfoirt chalafoirt atá faisnéis
faoi chearta na bpaisinéirí faoin Rialachán seo de chuid an AE. Ní mór an
fhaisnéis a chur ar fáil a oiread is féidir i bhformáidí inrochtana.</p>

<p>Tá ceangal ar iompróirí agus ar oibreoirí críochfoirt meicníocht chun
gearáin a láimhseáil a bhunú d’fhonn cabhrú le paisinéirí atá ag
iarraidh leas a bhaint as a gcearta faoin Rialachán seo. Ní mór duit do
ghearán a chur isteach laistigh de 2 mhí ón dáta ar ar cuireadh an
tseirbhís ar fáil nó ar ar cheart an tseirbhís a chur ar fáil. Ní mór
don iompróir nó d’oibreoir an chríochfoirt a chur in iúl duit cibé acu a
glacadh le do ghearán, a diúltaíodh dó nó atá sé á bhreithniú fós
laistigh de mhí amháin tar éis an gearán a fháil. Ní mór freagra deiridh
a chur ar fáil duit tráth nach déanaí ná 2 mhí tar éis do ghearán a
fháil.</p>

<p>Ní mór do gach ballstát comhlacht a ainmniú a bheidh freagrach as
forfheidhmiú a dhéanamh ar an Rialachán seo maidir le seirbhísí
paisinéirí agus le turais mhara ó chalafoirt atá suite ina chríoch féin
agus maidir le seirbhísí paisinéirí ó thríú tír chuig na calafoirt sin.
Is é an tÚdarás Náisiúnta Iompair an comhlacht forfheidhmiúcháin
ainmnithe in Éirinn. Más rud é nach bhfuil tú sásta leis an bhfreagra ar
do ghearán agus nár comhlíonadh do chearta faoin Rialachán seo, nó nach
bhfuair tú freagra laistigh de mhí amháin ó rinne tú an gearán,
féadfaidh tú gearán a dhéanamh leis an Údarás Náisiúnta Iompair.</p>
</div>

<div class="topic base_wheretoapply">
<h2 class="topic base_wheretoapply_title" id="l1abee">Teagmháil</h2>

<p>Tá tuilleadh eolais maidir leis an Rialachán ar fáil i <a href="http://www.dttas.ie/sites/default/files/node/add/generic-maritime/Passenger%20Rights%20-%20Passenger%20Information%20Notes.pdf">nóta
faisnéise do phaisinéirí (pdf)</a> arna fhoilsiú ag an Roinn Iompair,
Turasóireachta agus Spóirt.</p>

<p>
</p><div class="inlinesio">
<p>
</p><div>
<h3>Údarás Náisúnta Iompair</h3>
<p>
  
  <span class="field_dept address_field">Cearta Paisinéirí Muirí<br></span>
  

  
  Dún Scéine <br>Lána Fhearchair <br>Baile Átha Cliath 2 <br>Éire 
  <br>
  
</p>
<p>
  

  
  <strong>Teil:</strong>(01) 879 8300
  <br>
  

  

  

  
  <strong>Láithreán Gréasáin:</strong> <a href="http://www.nationaltransport.ie/public-transport-services/maritime-passengers-rights-2/">http://www.nationaltransport.ie/public-transport-services/maritime-passengers-rights-2/</a>
  <br>
  

  

  

  
  <strong>R-phost:</strong> <a href="mailto:maritimepassengerrights@nationaltransport.ie">maritimepassengerrights@nationaltransport.ie</a>
  <br>
  
</p>
</div></div>

</div>
<!--this section produces the further information bit at the bottom of the document.
<div class="topic further_info">

<h1 class="further_info">Further information</h1>
<p>Text goes here</p>
</div>
-->
</div>
<!--this is the section that produces "Useful resources" in the box on the right-hand side. Below is an example.
	<div id="useful_resources">
      <ul>
	<li>
	  <a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
	</li>
	
      </ul>
    </div>
	-->
</html>
