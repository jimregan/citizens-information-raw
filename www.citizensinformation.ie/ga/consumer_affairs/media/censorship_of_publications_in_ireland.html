<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cinsireacht foilseachánn
</title>
    
    <meta name="description" content="Déantar cinsireacht i gcónaí ar fhoilseacháin agus ar thréimhseacháin in Éirinn. Cur síos atá sa cháipéis seo ar an dlí faoi láthair maidir le cinsireacht agus cén chaoi inár féidir foilseacháin faoi leith a chosc.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cinsireacht foilseachánn</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Bord neamhspléach in Éirinn é an Bord um Chinsireacht Foilseachán a
bunaíodh faoin dlí le leabhair agus tréimhseacháin atá ar díol a
scrúdú. Is féidir leis an mBord cosc a chur ar díol agus dáileadh leabhar
agus tréimhseachán má chreideann sé go bhfuileadar gáirsiúil. Má bhíonn
cosc ar díol agus dáileadh foilseacháin faoi leith ciallaíonn sin go bhfuil
sé in aghaidh an dlí an leabhar sin a cheannach, a dhíol nó a dháileadh ar
fud na tíre. Is féidir achomharc a dhéanamh maidir le cosc ar leabhair chuig
an mBord Achomhairc um Chinsireacht Foilseachán. Cúigear ball atá ar an
mBord um Chinsireacht Foilseachán agus ar an mBord Achomhairc. Is é/í an
tAire Dlí agus Cirt agus Comhionannais a cheapann na baill ar an dá bhord.
Níl aon luach saothair ag baint le post ar na boird seo (is é sin le rá nach
n-íoctar na baill). </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Déanfaidh an Bord um Chinsireacht Foilseachán scrúdú ar aon leabhar nó
tréimhseachán a chuireann oifigeach Custaim agus Máil faoina bhráid agus
aon leabhar a chuireann ball den phobal faoina bhráid. Is féidir leis an
mbord cinneadh a dhéanamh aon leabhar nó tréimhseachán a scrúdú é féin.
In Éirinn, níl aon rannóg rochtana teoranta - déantar foilseachán a chosc
nó gan é a chosc. Ní minic go gcuireann an Bord cosc ar fhoilseacháin, agus
i mblianta faoi leith, ní chuirtear cosc ar rud ar bith. </p>

<p>Bíonn cruinnithe rialta ag an mBord le plé a dhéanamh ar na foilseacháin
a cuireadh faoina bhráid. Beidh an foilseachán léite ag gach ball den Bhord
roimh an gcruinniú. Má tá cosc le cur ar leabhar ní mór do ar a laghad
triúr ball a bheith ar aon intinn maidir leis an gcinneadh agus duine amháin
a bheith ar mhalairt tuairim. Má dhéantar cosc a chur ar an bhfoilseachán
beidh feidhm leis an gcosc chomh luath agus a bhíonn sé fógraithe in <a shape="rect" href="http://www.irisoifigiuil.ie/">Iris Oifigiúil</a> - (Iris
oifigiúil Stáit na hÉireann). Tagann deireadh le ordú coisc ar leabhar ar
an 31 Nollaig tar éis tréimhse 2 bhliain déag a thosnaíonn ar an dáta a
thagann an t-ordú i bhfeidhm. Is féidir áfach ordú a tharraingt siar má
dhéantar achomharc ina aghaidh. Cuirtear an chéad chosc ar thréimhseachán
ar feadh 3, 6 nó 12 mí ag brath ar cé chomh minic a chuirtear i gcló é.
Má bhíonn an dara chosc nó ceann eile ina dhiaidh sin curtha ar
thréimhseachán is cosc buan a bhíonn ann. Is féidir achomharc a dhéanamh
in aghaidh an orduithe. </p>

<h3>Achomharc a dhéanamh in aghaidh orduithe coisc</h3>

<p>Feidhmíonn an Bord Achomhairc um Chinsireacht Foilseachán mórán ar an
mbunús céanna leis an mBord um Chinsireacht Foilseachán, ach amháin nach
dteastaíonn ach tromlach simplí ó na baill le cinneadh a thógáil. </p>

<p>Is féidir leis an údar, eagarthóir nó foilsitheoir achomharc a dhéanamh
i gcoinne coisc ar leabhar nó is féidir le aon chúigear bhall den Oireachtas
(an <a shape="rect" href="/ga/government_in_ireland/national_government/houses_of_the_oireachtas/the_seanad.html">Seanad</a>
nó an <a shape="rect" href="/ga/government_in_ireland/national_government/houses_of_the_oireachtas/dail_eireann.html">Dáil</a>)
atá ag feidhmiú lena chéile achomharc a dhéanamh. Is féidir leis an mBord
Achomhairc an t-ordú a dhearbhú, a tharraingt siar nó a athrú le eagrán
faoi leith den leabhar a fhágáil as an ordú. </p>

<p>Is féidir le foilsitheoir tréimhseacháin achomharc a dhéanamh in aghaidh
coisc ar thréimhseachán nó is féidir le aon chúigear bhall den Oireachtas
atá ag feidhmiú lena chéile achomharc a dhéanamh. Is féidir leis an mBord
Achomhairc an t-ordú a tharraingt siar nó a athrú le go mbeadh díol agus
dáileadh eagráin faoi leith den thréimhseachán ceadaithe. </p>

<h3>Cúiseanna le cosc a chur ar leabhair nó tréimhseacháin in Éirinn</h3>

<p>Cuirtear cosc ar leabhair má chreideann an Bord um Chinsireacht
Foilseachán go bhfuileadar mígheanasach nó gáirsiúil. Cuirtear cosc ar
thréimhseacháin má cheapann an Bord um Chinsireacht Foilseachán go mbíonn
siad mígheanasach nó gáirsiúil as an ngnáth nó go minic. Is féidir cosc
a chur ar leabhair agus ar thréimhseacháin má chreideann an Bord go
spreagann siad <a shape="rect" href="/ga/health/women_s_health/abortion_information_the_law.html">ginmhilleadh</a>
nó bealaí le gin a mhilleadh. Is féidir cosc a chur ar thréimhseacháin
freisin má tá an Bord den tuairim go mbaineann go leor den ábhar iontu le
coireanna. I ndáiríre, áfach, is mar gheall ar gháirsiúlacht de ghnáth a
chuirtear foilseacháin faoi bhráid an Bhoird. Déanfaidh an Bord fiúntas
liteartha, eolaíochta nó stairiúil an fhoilseacháin a mheas. Cuirfear san
áireamh an éirim ghinearálta, an teanga ina bhfuil sé scríofa, an
dáileachán gur dóigh a bheadh aige, na léitheoirí agus aon rud eile a
mheasann an Bord a bheith cuí. D'fhéadfaí go gcuirfí san áireamh aon
chumarsáid leis an údar, eagarthóir nó foilsitheoir. </p>

<p>Má tá scrúdú déanta ag an mBord um Chinsireacht Foilseachán ar
fhoilseachán agus muna bhfuil ordú coisc i bhfeidhm faoi láthair ina
choinne, ní bhaineann an <a shape="rect" href="http://acts.oireachtas.ie/ga.act.1998.0022.1.html">tAcht um
Pornagrafaíocht Leanaí 1998</a> leis. </p>

<p>Is féidir barántas cuardaigh a chur ar fáil do na Gardaí má chreideann
siad go bhfuil leabhair nó tréimhseacháin a bhfuil cosc orthu dhá
choinneáil ina áit ar bith le díol nó le dáileadh. </p>

<p>Coinníonn Clár na bhFoilseachán Coiscthe taifead ar na foilseacháin atá
faoi chosc faoi láthair chomh maith le aon athruithe ar orduithe coisc. Is
féidir breathnú ar an gClár, saor in aisce, san Oifig um Chinsireacht
Foilseachán agus cuirtear an Clár i gcló ó am go chéile. </p>

<p>Is údaráis neamhspléacha iad an dá bhord agus níl aon chumhacht ag an
Aire Dlí agus Cirt agus Comhionannais maidir le aon chinneadh a dhéanann
siad. </p>

<p>Tá dhá chuspóir ag an Acht um Gháinneáil ar Leanaí agus
Pornagrafaíocht Leanaí (Leasú) 2004 i ndáil le cinsireacht na
bhfoilseachán. Cinntíonn sé nach mbíonn an baol ann d’aon duine a
sheolann nó a chuireann cáipéisí ar fáil do choiste de thithe an
Oireachtais (ina bhféadfadh pornagrafaíocht leanaí a bheith), go mbeidís ag
déanamh cion coiriúil i ndáileadh na pornagrafaíochta leanaí. Bíonn sé
seo riachtanach sa chás go mbíonn iallach ar dhuine éigin cloí le treoir ó
choiste de chuid na Dála nó an tSeanaid chun cáipéisí sonraithe ar bith
atá ina seilbh acu a sheoladh nó a chur ar fáil don choiste. Is é an dara
beart a dhéanann Acht 1998 ná seilbh, priontáil nó taispeáint na
pornagrafaíochta leanaí a chur ina gcion freisin. Ní sholáthraíonn sé aon
eisceacht do bhaill an Oireachtais a d’fhéadfadh a theacht i seilbh srl. de
phornagrafaíocht leanaí, mar thoradh ar fheidhmiú a bhfeidhmeanna cuí,
ámh. Cinntíonn an tAcht 2004 nach mbeadh aon bhall den Oireachtas, aon
státseirbhíseach ná comhairleoir a tháinig i seilbh na pornagrafaíochta
leanaí, nó a dháil, a phriontáil, a d’fhoilsigh ná a thaispeáin an
phornagrafaíocht leanaí ag déanamh cion coiriúil agus iad i mbun a
bhfeidhmeanna dlisteanacha i mbailiú na fianaise le linn fiosrúcháin in aon
ní a bhainfeadh leis an bpornagrafaíocht leanaí, nó a bheadh ag cúnamh le
haon fhiosrúchán dá leithéid. </p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Ní mór d'údar nó do fhoilsitheoir táille de €6.35 a íoc as achomharc
a dhéanamh i gcoinne ordaithe coisc. Aisíocfar an táille seo má mheastar
gur achomharc dáiríre atá ann. Go hiondúil, aisíoctar gach táille
achomhairc. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<h3>Gearán a dhéanamh maidir le leabhar nó foilseachán</h3>

<p>Le gearán a dhéanamh maidir le leabhar nó tréimhseachán, ní mór duit
an gearán a chur i scríbhinn chuig an Oifig um Chinsireacht Foilseachán, ag
lua cén fáth go gceapann tú gur ceart cosc a chur ar an leabhar nó
tréimhseachán agus slioctanna a ainmniú (más ann dóibh) sa téasc a
cheapann tú a thugann fianaise don ghearán. Ní mór duit freisin cóip den
leabhar a sheoladh isteach nó trí eagrán deireanacha den tréimhseachán.
</p>

<h3>Achomharc a dhéanamh maidir le ordú coisc</h3>

<p>Is féidir leis an údar, foilsitheoir nó duine de chúigear bhall den
Oireachtas atá ag feidhmiú lena chéile achomharc a dhéanamh maidir le ordú
coisc. Ní mór an t-achomharc a dhéanamh ar an bhfoirm chuí, atá ar fáil
ón Oifig um Chinsireacht Foilseachán. Ní mór duit sé chóip den leabhar a
sheoladh isteach, nó an oiread cóipeanna agus a iarrtar den tréimhseachán,
agus an táille mar atá thuasluaite. </p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<div class="inlinesio">
<p>
</p><div>
<h3>Oifig um Chinsireacht Foilseachán</h3>
<p>
  
  <span class="field_dept address_field">f/ch Oifig Aicmithe Scannán na hÉireann<br></span>
  

  
  Siúlán Blackhall<br>Margadh na Feirme<br>Baile Átha Cliath 7<br>Éire
  <br>
  
</p>
<p>
  

  
  <strong>Teil:</strong>(01) 779 6100
  <br>
  

  

  

  
  <strong>Láithreán Gréasáin:</strong> <a href="http://www.justice.ie/en/JELR/Pages/WP15000099">http://www.justice.ie/en/JELR/Pages/WP15000099</a>
  <br>
  

  

  

  
  <strong>R-phost:</strong> <a href="mailto:info@ifco.gov.ie">info@ifco.gov.ie</a>
  <br>
  
</p>
</div></div>
<br></div>
</div>
</html>
