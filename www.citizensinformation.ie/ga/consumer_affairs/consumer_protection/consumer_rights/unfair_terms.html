<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Téarmaí éagóracha i gconarthaí tomhaltóirí
</title>
    
    <meta name="description" content="Tá cosaint dhlíthiúil ag tomhaltóirí na hÉireann in aghaidh téarmaí éagóracha sna conarthaí a déantar leo. Céard is téarma éagórach ann i gconradh le tomhaltóir? Faigh amach faoi do chearta anseo.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Téarmaí éagóracha i gconarthaí tomhaltóirí</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá cosaint dhlíthiúil ag tomhaltóirí in aghaidh téarmaí éagóracha
sna conarthaí a dhéantar leo. Is éard is téarma éagórach ann i gconradh
caighdeánta tomhaltóra ná téarma a thugann buntáiste suntasach don
pháirtí eile. Is é sin le rá, go bhfuil ráiteas sa chonradh atá ina
mhíbhuntáiste don tomhaltóir. D’fhéadfadh sé go mbeidh buntáiste ag an
té a bheadh ag soláthar earraí nó seirbhísí ar an tomhaltóir trína
leithéid de théarma éagórach a chur isteach i gconradh. Faoi <a shape="rect" href="http://www.irishstatutebook.ie/1995/en/si/0027.html">Rialúcháin na
gComhphobal Eorpacha (Téarmaí Éagóracha i gConarthaí Tomhaltóirí),
1995</a>, áfach, is féidir conarthaí tomhaltóirí a thástáil le
féachaint an bhfuil siad cóir. Níl éifeacht ar bith ag téarma a mheasann
Cúirt é a bheith éagórach. </p>

<p>Faoi <a href="http://www.irishstatutebook.ie/1995/en/si/0027.html">Rialacháin na
gComhphobal Eorpach (Téarmaí Éagóracha i gConarthaí Tomhaltóirí), (I.R.
27/1995)</a>, áfach, is féidir tástáil chothroime a dhéanamh ar
chonarthaí tomhaltóirí. Ní bhíonn éifeacht ag aon téarma a mheasann
Cúirt a bheith éagórach. Leasaigh I.R. 307/2000 agus I.R. 160/2013 I.R.
27/1995.</p>

<p>Tá cumhachtaí maoirsithe ag an gCoimisiún um Iomaíocht agus Cosaint
Tomhaltóirí le comhlíonadh na reachtaíochta a chinntiú. Faoi roinnt
cúinsí, féadfaidh an CICT ordú cúirte a lorg a leagann cosc ar théarmaí
conartha a úsáid a mheastar atá éagórach. Foilsíonn an CICT <a href="http://www.ccpc.ie/guide-unfair-terms-contracts">treoir mhionsonraithe
maidir le téarmaí agus coinníollacha éagóracha i gconarthaí
tomhaltóirí</a>.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Céard is téarmaí ann i gconradh tomhaltóra? </h3>

<p>Is éard atá i gconradh ná comhaontú idir bheirt, nó níos mó ná sin,
a bhfuil éifeacht dhlíthiúil aige. Nuair a cheannaíonn tú earraí nó
seirbhís déanann tú conradh le soláthraí na n-earraí nó na seirbhísí
sin. Conradh tomhaltóra a thugtar air seo. Is éard is tomhaltóir ann ná
duine atá ag ceannach seirbhíse nó earra ó dhuine arb é a g(h)náthghnó
é an tseirbhís nó an earra sin a dhíol. </p>

<p>Is féidir le conradh a bheith i scríbhinn nó ó bhéal. Is fusa a rá go
cruinn céard iad na téarmaí atá i gceist i gconradh i scríbhinn ach is
féidir conradh ó bhéal a chur i bhfeidhm de réir an dlí freisin. Is iomaí
leagan amach ar féidir a bheith ar conarthaí tomhaltóirí agus níl aon
riail daingean ann faoi na téarmaí ar chóir a bheith iontu. </p>

<p>Bíonn téarmaí i ngach conradh agus is iomaí cineál téarma a bhíonn i
gconarthaí tomhaltóirí. Ní dhéantar tagairt do théarmaí atá intuigthe i
gconradh tomhaltóra, bíodh sé i scríbhinn nó ó bhéal, ach tá siad ann
mar sin féin. Sampla de théarma intuigthe is ea go mairfeadh an earra nó an
tseirbhís ar feadh achar réasúnta ama nuair a chuirtear costas an earra nó
na seirbhíse san áireamh. Is éard atá i téarmaí sainordaitheacha ná
téarmaí a chaithfear a chur i gconarthaí de réir an dlí. Ní minic a
fhaightear iad seo i gconarthaí tomhaltóirí. Is éard atá i
gcroí-théarmaí ná na téarmaí sin a shocraíonn príomhchoinníollacha an
chonartha. I gcás conradh le tomhaltóir, d’fhéadfadh na croí-théarmaí
seo a rá céard é praghas an earra nó na seirbhíse. Ní dhéantar tagairt
do croí-théarmaí ná do théarmaí sainordaithe i Rialúchán an AE um
Théarmaí Éagóracha i gConarthaí Tomhaltóirí. </p>

<p>Cuireann na rialúcháin seo na cúinsí san áireamh a bhí ann ag
conclúidiú an chonartha. Mar shampla, ar díoladh an t-earra nó an
tseirbhís don tomhaltóir ar bhealach cóir cothrom. </p>

<p>Ní bhaineann na rialúcháin seo le haon téarma a ndearna an tomhaltóir
agus táirgí an earra nó na seirbhíse socrú eatarthu féin mar gheall air.
Ní bhaineann siad ach oireadh le conarthaí idir daoine aonair atá ag díol
earraí nó seirbhísí nach mbaineann lena ngnáthchúrsaí gnó, nó le
conarthaí idir ceannaí amháin agus ceannaí eile. Ní bhaineann na
rialúcháin ach oireadh le conarthaí eile a bhfuil baint acu le fostaíocht,
cearta comharbais, bunú comhlachtaí nó comhpháirtíochtaí. </p>

<h3>Céard a chiallaíonn “téarma éagórach”?</h3>

<p>Faoi mar a míníodh thuas, is ionann téarma éagórach i gconradh le
tomhaltóir agus téarma a dhéanann difríocht shuntasach do chearta agus
oibleagáidí na bpáirtithe agus gurb é an tomhaltóir atá thíos leis. Tá
3 phríomhrannóg a bhaineann le téarmaí éagóracha. </p>
<ul><li>Téarmaí a thugann an ceart do soláthraí na n-earraí nó na
    seirbhísí athrú a dhéanamh ar théarmaí an chonartha. </li>
  <li>Téarmaí a chuireann teorann le dliteanas soláthraí earraí agus
    seirbhísí. Mar shampla, téarmaí a déarfadh nach raibh soláthraí na
    n-earraí nó na seirbhísí freagrach as bás nó dochar pearsanta a
    thiocfadh de bharr gníomh nó faillí a dhéanfadh sé nó sí. </li>
  <li>Téarmaí a leagann ualach éagórach ar an tomhaltóir. Mar shampla,
    téarma a déarfadh go bhféadfadh soláthraí na n-earraí nó na
    seirbhísí éarlais a choinneáil dá gcuirfeadh an tomhaltóir an conradh
    ar ceal ach gan aon téarma a bheith ann a déarfadh go n-íocfadh an
    soláthraí cúiteamh mura gcomhlíonfaí na gealltanais. </li>
</ul><p>Níl an liosta seo iomlán. D’fhéadfadh téarmaí a bheith cóir fiú dá
mbainfeadh siad le ceann de na rannóga thuas, agus fós b’fhéidir go
ndéarfadh cúirt go raibh téarma éagórach is nach mbeadh baint dá laghad
aige le rannóg ar bith acu. </p>

<p>Sáraíonn téarmaí éagóracha prionsabal na hintinne maithe. Má
dhéanann tú conradh agus intinn mhaith agat ciallaíonn sé go bhfuil
cuspóirí macánta agat. D’fhéadfaí sárú a dhéanamh ar phrionsabal seo
na hintinne maithe, mar shampla, dá gcuirfí téarma isteach is mionchló an
chonartha áit nach bhfeicfeadh an tomhaltóir é go réidh. </p>

<p>I gcás gach conradh scríofa, ní mór gach téarma a scríobh go soiléir
simplí sothuigthe. Má tá amhras ann faoi théarma ar bith, glacfar leis an
míniú is fabhraí don tomhaltóir. Má fhaightear go bhfuil téarma
éagórach i gconradh, d’fhéadfadh ceangal dlíthiúil a bheith fós ar an
tomhaltóir agus ar sholáthraí na n-earraí nó na seirbhísí an chuid eile
den chonradh a chomhlíonadh. Ciallaíonn sé seo go bhféadfadh téarma nó
coinníoll amháin i gconradh a bheith in aghaidh an dlí ach go mbeadh an
chuid eile den chonradh fós i bhfeidhm. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Ba chóir do dhaoine a bhfuil ábhar gearáin acu maidir le téarmaí
éagóracha i conarthaí tomhaltóirí dul i dteagmháil leis an <a shape="rect" href="http://www.consumerconnect.ie/eng/">Coimisiún um Iomaíocht
agus Cosaint Tomhaltóirí (CCPC)</a>. </p>

<p>De ghnáth ní thagann téarma éagórach i gconradh le tomhaltóir chun
solais mura mbíonn fadhb éigin ann idir an té sin agus soláthraí na
n-earraí nó na seirbhísí. Más dóigh leat go bhfuil téarma éagórach i
gconradh a rinne tú ba chóir duit CCPC a chur ar an eolas faoi. </p>
</div>

<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<div class="inlinesio">
<p>
</p><div>
<h3>An Coimisiún um Iomaíocht agus Cosaint Tomhaltóirí</h3>
<p>
  

  
  Teach Bloom<br>Sráid an Iarnróid<br>Baile Átha Cliath 1<br>Éire
  <br>
  
</p>
<p>
  
  <strong>Uaireanta Oscailte:</strong>- Línte oscailte Luan - Aoine 9rn - 6in
  <br>
  

  
  <strong>Teil:</strong>(01) 402 5555
  <br>
  

  
  <strong>Lóghlao:</strong>1890 432 432
  <br>
  

  
  <strong>Facs:</strong>(01) 402 5501
  <br> 
  

  
  <strong>Láithreán Gréasáin:</strong> <a href="http://www.consumerhelp.ie/">http://www.consumerhelp.ie/</a>
  <br>
  

  
  <strong>Láithreán Gréasáin:</strong> <a href="http://www.ccpc.ie">http://www.ccpc.ie</a>
  <br>
  

  

  
</p>
</div></div>
<br></div>
</div>
</html>
