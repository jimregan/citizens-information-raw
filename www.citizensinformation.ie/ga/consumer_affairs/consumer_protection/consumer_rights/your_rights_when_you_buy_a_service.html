<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Do chearta nuair a cheannaíonn tú seirbhís
</title>
    
    <meta name="description" content="Many different services are on offer to consumers.  Here we give general guidelines that may help you to avoid problems when you purchase a service.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Do chearta nuair a cheannaíonn tú seirbhís</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá réimse leathan i gceist le ‘seirbhís’, ó bhearradh gruaige go
tógáil tí. Mar thomhaltóir, tá cearta agat nuair a cheannaíonn tú
seirbhís ach níl aon rialacha dochta daingne i gceist. Tá gach aon chás
difriúil agus braithfidh réiteach na faidhbe maidir le seirbhís ar an gcás
ar leith. Tairgíonn go leor daoine seirbhísí, trádálaithe, ceardaithe nó
daoine gairmiúla ina measc. Úsáideann muid an téarma ‘soláthraí
seirbhíse’ anseo chun tagairt a dhéanamh d’aon duine a sholáthraíonn
seirbhís mar ghnó nó mar chuid de ghnó. Tá roinnt treoirlínte ginearálta
anseo a chuideoidh leat fadhbanna a sheachaint nuair a cheannaíonn tú
seirbhís. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Céard is conradh ann?</h3>

<p>Nuair a théann tú i mbannaí soláthraí seirbhíse cruthaíonn tú
conradh idir tú féin, mar thomhaltóir, agus soláthraí na seirbhíse. Is
comhaontú foirmiúil idir beirt nó níos mó é conradh ar infheidhmithe
faoin dlí é. Tig le conradh a bheith i scríbhinn nó de bhéil. Is téarmaí
atá i mbunús na gconarthaí, ar féidir le roinnt acu a bheith ina dtéarmaí
intuigthe. Féadann go leor éagsúlachtaí a bheith idir conarthaí agus níl
aon rialacha dochta daingne ann a rialaíonn na téarmaí ar ceart a bheith i
gconradh tomhaltóireachta. Ní foláir do théarmaí i gconarthaí
tomhaltóirí a bheith cothrom agus soiléir don tomhaltóir i gcónaí,
áfach. Ba cheart go mbeadh aon duine atá bainteach sa gconradh soiléir faoi
na cúraimí atá orthú faoi théarmaí an chonartha. </p>

<p>Is é an <a shape="rect" href="http://acts.oireachtas.ie/ga.act.1980.0016.1.html">tAcht um Dhíol
Earraí agus Soláthar Seirbhísí, 1980</a> a thugann cosaint do chonarthaí
tomhaltóirí.</p>

<p>Má tá conradh agat le soláthraí seirbhísí, féadfaidh tú bheith ag
súil le:</p>
<ul><li>dóthain oilteachta a bheith ar an soláthraí chun an tseirbhís a
    sholáthar </li>
  <li>go soláthrófaí an tseirbhís le cúram agus le díograis chuí </li>
  <li>go mbeidh na hábhair a úsáidfear slán agus go mbeidh na hearraí a
    sholáthraítear leis an tseirbhís de cháilíocht indíolta </li>
</ul><p>I gconradh seirbhíse, ba cheart duit a chinntiú ar a laghad go bhfuil
praghas na seirbhíse ar eolas agat chomh maith leis an am a thógfaidh sé
chun an obair aontaithe a chur i gcrích. </p>

<p>Nuair a cheannaíonn tomhaltóirí earraí agus seirbhísí, tá siad
cosanta faoi <a href="unfair_terms.html">rialacháin an téarmaí
míchothroma i gconarthaí tomhaltóra</a>. Ciallaíonn sé seo gur féidir aon
téarma nó téarma intuigthe atá míchothrom i gconradh tomhaltóra a bheith
curtha ar neamhní. </p>

<h3>Ag roghnú soláthraí do sheirbhísí</h3>

<p>Nuair a roghnaíonn tú soláthraí seirbhíse, braithfidh an méid a
thógfaidh tú san áireamh ar an tseirbhís a sholáthraítear. D’fhéadfadh
an chomhairle ghinearálta seo a leanas a bheith úsáideach duit agus tú ag
roghnú soláthraí seirbhíse. </p>
<ul><li>Bíodh a fhios agat cén buiséad atá agat – ní gá duit a nochtadh
    cén praghas atá i d’acmhainn agus tú á phlé. </li>
  <li>Bí soiléir faoin obair ar mhaith leat go ndéanfaí agus cuir síos é
    seo i bhfoirm scríbhneoireachta. Mura bhfuil a fhios agat céard ba mhaith
    leat go ndéanfadh an soláthraí seirbhíse, ní móide go mbeidh a fhios
    acusan ach oiread. </li>
  <li>Roghnaigh soláthraí seirbhíse a dhéanann speisialtóireacht sa
    chineál agus sa mhéid oibre a mbainfear amach. </li>
  <li>Faigh roinnt iarratas luacha ag sonrú go sainiúil cén obair is gá a
    dhéanamh agus an praghas a chaithfidh tú a íoc. Ní gá i gcónaí gurb
    é an t-iarratas luacha is saoire a sholáthróidh an caighdeán oibre is
    fearr. </li>
  <li>Más féidir, faigh moladh pearsanta ó dhuine le heolas, scil agus
    taithí maith. Más féidir, breathnaigh ar obair eile a rinneadh;
    cuideoidh sé seo leat agus tú ag déanamh cinnidh. Iarr
    teistiméireachtaí agus lean dóibh. </li>
  <li>Más féidir, bíodh conradh scríofa nó comhaontú scríofa agat chun
    an obair, na hamanna, costais agus aon ghnéithe tábhachtacha eile a
    leagan amach. </li>
  <li>Oibrigh amach sceideal íocaíochta atá feiliúnach duit agus do do
    sholáthraí seirbhíse. Smaoinigh ar an íocaíocht a fhágáil go dtí an
    deireadh (nó síntiús mór den íocaíocht), nuair a bheidh an jab
    críochnaithe agus tú sásta leis an obair. Déan cinnte go bhfaigheann
    tú admháil leis na miontuairiscí uilig. </li>
  <li>Má tá eagraíocht ionadaíoch ann don cheird áirithe a bhfuil tú ag
    plé léi, iarr ar an gceardaí an ball den eagraíocht sin é/í. Tá
    seirbhís ghearáin le haghaidh tomhaltóirí ag roinnt eagraíochtaí agus
    d’fhéadfadh siad cuidiú leat le haon fhadhb a thagann chun solais. Is
    féidir leat tuilleadh <a shape="rect" href="../consumer_complaints/where_to_complain_about_home_improvements.html">a
    fháil amach faoi eagraíochtaí gairmiúla agus ceardaíochta anseo</a>.
  </li>
  <li>Déan cinnte gur féidir dul i dteagmháil leat ionas gur féidir leis an
    soláthraí seirbhíse dul i dteagmháil leat agus aon fhadhbanna a phlé.
  </li>
  <li>Ba cheart go mbeadh árachas ag soláthraithe seirbhíse in aghaidh
    damáiste d’earraí, do mhaoin dhaoine eile nó dóibh féin agus iad ag
    soláthar na seirbhíse. Seiceáil go bhfuil árachas cuí ag aon
    trádálaí a bpléann tú leo. </li>
  <li>Seans go mbeidh ort éarlas a íoc don soláthraí seirbhíse chun a
    shonrú go bhfuil sé ar intinn agat a gcuid seirbhíse a cheannacht.
    Léigh tuilleadh faoi éarlaisí anseo. </li>
  <li>Faigh amach an bhfuil ráthaíocht i gceist – <a shape="rect" href="guarantees.html">léigh tuilleadh faoi ráthaíochtaí anseo</a>. Is
    mar bharr ar do chearta a luadh thuas atá ráthaíocht. </li>
</ul><h3>Céard atá le déanamh má théann rudaí mícheart</h3>

<p>Má thiteann rudaí sa bhfraoch, is é an soláthraí seirbhíse i gcónaí
ar cheart cúrsaí a chur ceart. Mar riail ghinearálta, is féidir leis an
soláthraí seirbhíse an tseirbhís a athchur nó a dheisiú. De rogha air
sin, féadann siad costais na seirbhíse don tomhaltóir a aisíoc. Mura
mbíonn tú sásta le caighdeán na n-earraí ná na seirbhísí, ba cheart
duit</p>

<p>Gníomh a ghlacadh chomh luath agus is féidir leat – féadann moill a
chur in iúl gur ghlac tú le hearraí nó le seirbhísí lochtacha</p>

<p>Gan iarracht a dhéanamh an mhír a dheisiú tú féin ná a thabhairt do
dhuine ar bith eile í lena deisiú</p>

<p>A chinntiú go bhfuil cruthúnas ceannaigh agat (admháil, comhdhuille
seice, ráiteas chárta creidmheasa nó sonrasc)</p>

<p>Gach fianaise a choinneáil den damáiste de bharr na hoibre boichte –
glac grianghraf etc.</p>

<p>Is soiléir go bhfuil sé níos fearr fadhbanna a sheachaint, mar sin
ardaigh aon chúis bhuartha a d’fhéadfadh a bheith agat de réir mar a
théann an obair ar aghaidh. Más féidir, bí ar fáil chun gur féidir leis
an trádálaí dul i dteagmháil leat ionas gur féidir leis/léi aon chúrsaí
a thagann chun solais a phlé leat. </p>

<p>Más gá duit gearán a dhéanamh <a shape="rect" href="../consumer_complaints/how_to_make_a_consumer_complaint.html">léigh an
chomhairle seo faoi ghearán a dhéanamh roimh ré</a>. Seans go bhfaighfeá
comhairle agus cúnamh ó cheann de na heagraíochtaí trádála agus
ionadaíocha liostaithe anseo.</p>

<p>Má tá meicníocht ghearáin na dtrádálaithe ídithe agat, is féidir
leat d’éileamh a thógáil sa <a shape="rect" href="/ga/justice/courts_system/small_claims_court.html">Chúirt
Mhionéilimh</a>.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Tá táille beag le cás a thógáil sa Chúirt Mhionéilimh agus ní
féidir é sin a aisíoc duit. Tabharfaidh Coimisiún um Iomaíocht agus
Cosaint Tomhaltóirí comhairle duit saor in aisce ach ba cheart duit seiceáil
le haon eagraíocht eile má chuireann siad costais ar na seirbhísí seo. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Is féidir leis an Coimisiún um Iomaíocht agus Cosaint Tomhaltóirí eolas
a thabhairt duit ar do chearta má bhíonn fadhbanna agat le seirbhís nó le
soláthraí seirbhíse. </p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>An Coimisiún um Iomaíocht agus Cosaint Tomhaltóirí</h3>
<p>
  

  
  Teach Bloom<br>Sráid an Iarnróid<br>Baile Átha Cliath 1<br>Éire
  <br>
  
</p>
<p>
  
  <strong>Uaireanta Oscailte:</strong>- Línte oscailte Luan - Aoine 9rn - 6in
  <br>
  

  
  <strong>Teil:</strong>(01) 402 5555
  <br>
  

  
  <strong>Lóghlao:</strong>1890 432 432
  <br>
  

  
  <strong>Facs:</strong>(01) 402 5501
  <br> 
  

  
  <strong>Láithreán Gréasáin:</strong> <a href="http://www.consumerhelp.ie/">http://www.consumerhelp.ie/</a>
  <br>
  

  
  <strong>Láithreán Gréasáin:</strong> <a href="http://www.ccpc.ie">http://www.ccpc.ie</a>
  <br>
  

  

  
</p>
</div></div>

</div>
</div>
</html>
