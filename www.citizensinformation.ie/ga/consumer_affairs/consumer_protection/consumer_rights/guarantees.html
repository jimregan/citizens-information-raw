<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Bannaí le Táirgí
</title>
    
    <meta name="description" content="Má tá banna nó urrús ag earra beidh cosaint bhreise agat agus beidh na cearta céanna seo ag úinéir an earra e le linn tréimhse na hurraíochta.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Bannaí le Táirgí</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Má tá fabht in earra a cheannaigh tú féadfaidh tú an t-earra a
thabhairt ar ais don mhiondíoltóir le caoi a chur air nó ceann nua a fháil
ina áit nó a luach a fháil ar ais. Tugtar do chearta reachtúla orthu seo.
Má tá banna nó urrús ag earra beidh cosaint bhreise agat agus beidh na
cearta céanna seo ag úinéir an earra e le linn tréimhse na hurraíochta.</p>

<p>Bronnann ráthaíocht nó baránta ar tháirge breis cosanta agus tugtar an
chosaint seo d’aon duine a bhíonn i seilbh na n-earraí i rith shaolré na
ráthaíochta sin. </p>

<p>Séard is banna nó urrús ann ráiteas scríofa ón déantúsóir nó ó
aon chomhlacht eile. Tugann banna nó urrús le fios go ndeiseoidh an
déantúsóir nó an comhlacht eile an t-earra lochtach nó go dtabharfar ceann
nua ina áit ar feadh achar áirithe ama tar éis é a cheannach. Baineann
oibligeáid dlí le banna. Mar sin is féidir an té nach ndéanann de réir a
bhanna a thabhairt chun cúirte. Ba chóir an t-eolas seo leanas a bheith sa
bhanna scríofa:</p>
<ul><li>na hearraí atá faoi bhanna </li>
  <li>ainm agus seoladh an té a bhfuil an banna air </li>
  <li>fad ama an bhanna </li>
  <li>an chaoi le éileamh a dhéanamh faoi (ba chóir go mbeadh sé chomh
    héasca céanna le gnáth-bheart gnó) </li>
  <li>na nithe atá geallta ag an té a bhfuil banna air, agus </li>
  <li>aon táille a bheadh le híoc ag an gceannaitheoir le táirge a dheisiú
    (postas agus pacáistiú, mar shampla) </li>
</ul><p>Go hiondúil bíonn banna le táirgí ar nós earraí fadsaolacha tís
(leithéidí gréithe cistine agus baill troscáin) agus earraí leictreacha.
D'fhéadfadh urrús ar feadh achar áirithe ama a bheith le seirbhísí
áirithe cothabhála a dhéanfaí i dteach (taisdhíonadh tí, mar shampla).
</p>

<p>Féadfaidh aon duine ráthaíochtaí a úsáid atá i seilbh earraí i rith
thréimhse na ráthaíochta. Is mór is fiú urrús a bheith le bronntanas a
fhaigheann tú mar ní theastaíonn cruthúnas ceannaithe le héileamh a
dhéanamh. Seiceáil téarmaí agus coinníollacha na ráthaíochta i
gcónaí.</p>

<h3>Barántais Sínte</h3>

<p>D'fhéadfadh sé go dtairgeofaí baránta sínte duit le hearraí móra
leictreacha ar nós inneall níocháin. Clúdaíonn baránta sínte an t-earra
nó an tseirbhís tar éis dáta deiridh bhanna an déantúsóra.Tá sé ar
nós polasaí árachais agus tá sé go hiomlán roghnach. Sula n-íocann tú
as baránta sínte, smaoinigh ar an gcostas ba ghnách a bheith ar an earra a
dheisiú nó a ionadú. </p>

<h3>Comhairle faoi urrúis agus barántaí</h3>
<ul><li>Déan an ráthaíocht agus an baránta a léamh agus a thuiscint go
    hiomlán</li>
  <li>Cinntigh go gcumhdaíonn an baránta na fadhbanna is dócha a bheidh
  ort</li>
  <li>Ná caill an ráthaíocht nó an baránta (má roghnaíonn tú chun ceann
    a fháil)</li>
  <li>Ná déan dearmad go bhfuil banna agat má bhíonn fabht san earra </li>
  <li>Smaoinigh go bhfuil cearta tomhaltóra agat i gcónaí </li>
</ul><p>Tá an Coimisiún um Iomaíocht agus Cosaint Tomhaltóirí eolas ar <a href="http://www.nca.ie/nca/guarantees-warranties">ráthaíochtaí agus
barántas</a> ar a láithreán gréasáin ar féidir leat a bheith
úsáideach.</p>
</div>

<div class="topic base_rules">
<h2 class="topic base_rules_title" id="l555d1">Rialacha</h2>

<p>Tá bannaí clúdaithe ag codanna 15 - 19 den <a shape="rect" href="http://acts.oireachtas.ie/ga.act.1980.0016.1.html">Acht um Dhíol Earraí
agus Soláthar Seirbhísí, 1980</a>. Coinníoll ar bith i mbanna a deir gurb
é an díoltóir nó an té a théann in urrús an t-aon eadránaí amháin i
gcás éilimh, tá sé gan éifeacht.</p>
</div>

<div class="topic base_rates">
<h2 class="topic base_rates_title" id="l1e7b8">Rataí</h2>

<p>Go hiondúil ní bhaineann díoltóirí ná déantúsóirí táille amach ar
bhannaí. D'fhéadfadh sé go mbeadh táille ar bharánta sínte ach ní cóir
go gceapfá go bhfuil ort é a íoc os rud é go gcuireann urrús/baránta le
do chearta mar thomhaltóir.</p>
</div>

<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Tá téarmaí agus coinníollacha difriúla ag baint le bannaí éagsúla.
Tá sé tábhachtach go dtuigfeá na coinníollacha seo agus tú ag ceannach
táirge nó seirbhíse nó má tá tú ag brath an banna a úsáid. Eolas ar
bith atá uait faoi bhannaí is féidir é a iarraidh in an Coimisiún um
Iomaíocht agus Cosaint Tomhaltóirí.</p>
</div>

<div class="topic base_wheretoapply">
<h1 class="topic base_wheretoapply_title"></h1>

<p>
</p><div class="inlinesio">
<p>
</p><div>
<h3>An Coimisiún um Iomaíocht agus Cosaint Tomhaltóirí</h3>
<p>
  

  
  Teach Bloom<br>Sráid an Iarnróid<br>Baile Átha Cliath 1<br>Éire
  <br>
  
</p>
<p>
  
  <strong>Uaireanta Oscailte:</strong>- Línte oscailte Luan - Aoine 9rn - 6in
  <br>
  

  
  <strong>Teil:</strong>(01) 402 5555
  <br>
  

  
  <strong>Lóghlao:</strong>1890 432 432
  <br>
  

  
  <strong>Facs:</strong>(01) 402 5501
  <br> 
  

  
  <strong>Láithreán Gréasáin:</strong> <a href="http://www.consumerhelp.ie/">http://www.consumerhelp.ie/</a>
  <br>
  

  
  <strong>Láithreán Gréasáin:</strong> <a href="http://www.ccpc.ie">http://www.ccpc.ie</a>
  <br>
  

  

  
</p>
</div></div>

</div>
</div>
</html>
