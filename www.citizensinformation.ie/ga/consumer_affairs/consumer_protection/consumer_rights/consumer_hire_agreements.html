<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Comhaontuithe fruilithe tomhaltóra
</title>
    
    <meta name="description" content="Pléann an cháipéis seo na coinníollacha a rialaíonn     comhaontuithe fruilithe tomhaltóra.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Comhaontuithe fruilithe tomhaltóra</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#l94472">Conas Iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Is comhaontú é comhaontú fruilithe tomhaltóra ina dtógtar sócmhainn ar
chíos nó ar léas ó institiúid airgeadais nó cuideachta airgeadais. In
áit airgid a fháil ar iasacht chun sócmhainn a cheannach, tógann an
tomhaltóir na hearraí ar cíos ón gcuideachta léasa ar léi an tsócmhainn.
Ligeann an chuideachta léasa na hearraí ar cíos don tomhaltóir ar tháille
chíosa nó fruilithe. Dá bharr sin, is in úinéireacht na cuideachta léasa
a fhanann na hearraí i gcónaí. Bíonn alt i roinnt comhaontuithe léasa,
áfach, a thugann cead don tomhaltóir an tsócmhainn a cheannach ar phraghas
atá leagtha síos i gcomhaontú léasa. </p>

<p>D'fhéadfadh tréimhsí éagsúla léasa a bheith i gceist. De ghnáth,
déantar idirdhealú idir "léas feidhmiúcháin" a mhaireann go hiondúil ar
feadh tréimhse gairid, agus "léas airgeadais" a bhaineann le hearraí níos
mó léasaithe thar tréimhsí níos faide. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Leagtar amach comhaontú fruilithe tomhaltóra agus síníonn an tomhaltóir
é agus sínítear é thar ceann na hinstitiúde iasachta. Socraíonn an
comhaontú: </p>
<ul><li>An tsócmhainn a mbaineann an comhaontú léi (mionchuntas san áireamh
    go minic) </li>
  <li>Praghas na n-earraí ar airgead síos </li>
  <li>An praghas fruilcheannaigh, is é sin an tsuim iomlán a bheidh le n-íoc
    chun ceannach na hearraí a chur i gcrích, más amhlaidh go gceadaíonn an
    comhaontú don tomhaltóir na hearraí a cheannach </li>
  <li>Méid gach tráthchuid lena n-íocfar an praghas fruilcheannaigh </li>
  <li>An dáta ar a gcaithfear gach tráthchuid a íoc </li>
  <li>Má bhaineann tréimhse áirithe leis an gcomhaontú, líon na
    dtráthchodanna </li>
  <li>An tsuim iomlán atá iníoctha faoin gcomhaontú, cánacha san áireamh
  </li>
  <li>Ainm agus seoladh gach páirtí sa chomhaontú </li>
  <li>Ainm agus seoladh soláthraí na n-earraí a bhaineann leis an
    gcomhaontú </li>
  <li>Costais bhreise ar bith atá iníoctha </li>
  <li>Costas foirceannadh luath an chomhaontaithe </li>
  <li>Na costais nó pionóis a ghearrfar ar an tomhaltóir muna gcloíonn
    sé/sí le téarmaí an chomhaontaithe </li>
  <li>Ráiteas a leagann síos an ceart atá ag an tomhaltóir éirí as an
    gcomhaontú taobh istigh de 10 lá ón dáta a fhaigheann sé/sí cóip den
    chomhaontú </li>
  <li>Ráiteas a leagann síos go mbaineann an comhaontú le hearraí a ligean
    ar cíos agus gur maoin an úinéara atá iontu i gcónaí </li>
  <li>Ráiteas a leagann síos go gcaithfidh an tomhaltóir an t-úinéir a
    chur ar an eolas maidir le cá bhfuil na hearraí a mbaineann an comhaontú
    leo </li>
  <li>Ní foláir na focail "Comhaontú Fruilithe Tomhaltóra" a breacadh go
    soiléir agus in áit fheiceálach ar an bhfoirm chomhaontaithe </li>
  <li>Alt ar bith a dheireann go bhfuil an rogha ag an tomhaltóir earraí a
    cheannach. </li>
</ul><p>Ní ghá go mbeadh úinéir na n-earraí i dteideal an chomhaontaithe a chur
i bhfeidhm muna gcloítear leis na coinníollacha atá leagtha síos anseo. </p>

<p>Má tá na hearraí a fhaigheann tú lochtach, tá an ceart agat d'airgead a
fháil ar ais, má tá tú ag iarraidh. Tá iachall ar an soláthraí d'airgead
a thairiscint ar ais duit. Mar rogha ar sin, d'fheadfá earraí eile a iarraidh
air/uirthi. </p>

<p>Má dhéanann tú damáiste d'earraí agus tú á n-úsáid faoi chomhaontú
fruilithe tomhaltóra, bíonn ort íoc as na deisiúcháin tú féin go
hiondúil muna bhfuil socrú eile sa chomhaontú. </p>

<h3>Fograíocht a dhéanamh ar chomhaontuithe fruilithe tomhaltóra</h3>

<p>Ní foláir a rá go soiléir i bhfograíocht ar bith nach bhfaigheann an
tomhaltóir úinéireacht ar earraí faoi chomhaontú léasa. Ba cheart ráitis
mar shampla "Earraí ar cíos, fruilithe, nó léasaithe amháin" agus "Fanann
na hearraí in úinéireacht an úinéara" a chur ann. Ní foláir do na
ráitis seo a bheith in áit chomh feiceálach céanna le suim ar bith atá
iníoctha ag an tomhaltóir agus laistigh de bhosca teorantach i gcás
fograíochta radharcach. Ní foláir an tsuim atá iníoctha ag an tomhaltóir
a lua san fhógraíocht, agus í a bheith iomlán, cánacha san áireamh. </p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Tairiscíonn institiúidí iasachta éagsúla rátaí éagsúla ar
léasanna. </p>
</div>
<div class="topic base_howtoapply">
<h2 class="topic base_howtoapply_title" id="l94472">Conas Iarratas a dhéanamh</h2>

<p>Téigh i dteagmháil le d'institiúidí airgeadais áitiúla, nó
breathnaigh i d'eolaire teileafóin áitiúil chun liosta comhlachtaí
airgeadais a fháil. Chun a bheith páirteach i gcomhaontú fruilithe
tomhaltóra, beidh ar a laghad dhá chineál aitheantais ag teastáil.
Caithfidh griangraf agus dearbhú seolta a bheith san áireamh. Glactar le
ceadúnas tiomána reatha, pas, cárta mic léinn agus bille teaghlaigh mar
shampla bille gáis, leictreachais nó teileafóin. Tá socruithe eile i
bhfeidhm chun a dhearbhú cé hiad na daoine nach bhfuil an doiciméadú seo
acu. </p>

<h3>Gearán a dhéanamh faoi chomhaontú fruilithe tomhaltóra</h3>

<p>Nuair a bheidh tú earraí a cheannach mar thomhaltóir, tá <a href="consumers_and_the_law_in_ireland.html">líon áirithe de chearta faoin
Acht um Dhíol Earraí agus Soláthar Seirbhísí 1980</a>. Má tá tú
míshásta le hearraí a fuair tú faoi chomhaontú fruilithe tomhaltóra, ba
cheart duit do ghearán a dhéanamh leis an miondíoltóir a dhíol na hearraí
leat faoin gcomhaontú. Ba cheart duit gearán scríofa a dhéanamh chomh luath
agus is féidir, mar laghdaíonn do chearta sásaimh le himeacht ama. </p>

<p>Muna bhfuil tú sásta le freagra an mhiondíoltóra, ba cheart duit dul i
dteagmháil leis an Coimisiún um Iomaíocht agus Cosaint Tomhaltóirí (CCPC).
Cuireann an CCPC comhairle ginearálta ar thomhaltóirí maidir le dlí
tomhaltóra. Ní féidir leis cinneadh a dhéanamh ar aighneas ar leith idir
tomhaltóir agus soláthraí, mar is í an chúirt amháin gur féidir léi
ordú a thabhairt do thradálaí cúiteamh a thabhairt duit, ach d'fhéadfadh
sé cleachtais éagsúla a bhaineann leis na coinníollacha faoina
soláthraítear earraí agus seirbhísí a scrúdú. </p>

<p>Muna bhfuil tú in ann a theacht ar réiteach leis an miondíoltóir,
d'fhéadfá comhairle dlí a chuartú. Muna bhfuil praghas an táirge os cionn
€2,000, d'fhéadfá úsáid a bhaint as <a shape="rect" href="/ga/justice/courts_system/small_claims_court.html">Cúirt na nÉileamh
Beag</a>. Ní bhíonn dlíodóir ag teastáil. Cosnaíonn sé €25 chun
éileamh a chur isteach, agus tá sé seo neamhaisíoctha. Más fiú os cionn
€2,000 an táirge, d'fhéadfá dlíodóir a cheapadh chun feidhmiú ar do
shon agus ní foláir an cás a thabhairt chuig an <a shape="rect" href="/ga/justice/courts_system/district_court.html">gCúirt Dúiche</a>. Má
bhaineann do ghearán le táirge a chosnaíonn níos mó ná €15,000,
éisteoidh an <a shape="rect" href="/ga/justice/courts_system/circuit_court_civil_juris.html">Chúirt
Chuarda</a> leis an gcás. </p>

<p>Más mian leat gearán a dhéanamh faoi chomhaontú fruilithe tomhaltóra le
banc, cumann foirgníochta nó institiúid airgeadais a bhfuil aitheantas
tugtha dó mar institiúid chreidmheasa faoin <a shape="rect" href="http://www.irishstatutebook.ie/1995/en/act/pub/0024/index.html">Acht Um
Chreidmheas Tomhaltóra 1995</a>, ba cheart duit dul i dteaghmháil le <a shape="rect" href="../consumer_complaints/financial_services_ombudsman.html">Fear an Phobail
d'Institiúidí Creidmheasa</a>. Tá Fear an Phobail in ann gearáin faoi
úsáid mí-chothom, botúin nár ceartaíodh, drochsheirbhís,
drochriaracháin, faillí agus sarú conartha/iontaobhais a iniúchadh. </p>

<p>Tá an chumhacht ag Fear an Phobail a chinneadh a chur i bhfeidhm tríd na
cúirteanna in Éirinn muna n-aontaíonn institiúid airgeadais leis. </p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>An Coimisiún um Iomaíocht agus Cosaint Tomhaltóirí</h3>
<p>
  

  
  Teach Bloom<br>Sráid an Iarnróid<br>Baile Átha Cliath 1<br>Éire
  <br>
  
</p>
<p>
  
  <strong>Uaireanta Oscailte:</strong>- Línte oscailte Luan - Aoine 9rn - 6in
  <br>
  

  
  <strong>Teil:</strong>(01) 402 5555
  <br>
  

  
  <strong>Lóghlao:</strong>1890 432 432
  <br>
  

  
  <strong>Facs:</strong>(01) 402 5501
  <br> 
  

  
  <strong>Láithreán Gréasáin:</strong> <a href="http://www.consumerhelp.ie/">http://www.consumerhelp.ie/</a>
  <br>
  

  
  <strong>Láithreán Gréasáin:</strong> <a href="http://www.ccpc.ie">http://www.ccpc.ie</a>
  <br>
  

  

  
</p>
</div></div>


<p>
</p><div class="inlinesio">
<p>
</p><div>
<h3>An Ombudsman um Sheirbhísí Airgeadais</h3>
<p>
  

  
  3ú Úrlár<br>Teach Lincoln<br>Plás Lincoln<br>Baile Átha Cliath 2<br>D02 VH29<br>Éire
  <br>
  
</p>
<p>
  

  
  <strong>Teil:</strong>(01) 662 0899
  <br>
  

  
  <strong>Lóghlao:</strong>1890 88 20 90
  <br>
  

  
  <strong>Facs:</strong>(01) 662 0890
  <br> 
  

  
  <strong>Láithreán Gréasáin:</strong> <a href="https://www.financialombudsman.ie/">https://www.financialombudsman.ie/</a>
  <br>
  

  

  

  
  <strong>R-phost:</strong> <a href="mailto:enquiries@financialombudsman.ie">enquiries@financialombudsman.ie</a>
  <br>
  
</p>
</div></div>

</div>
</div>
</html>
