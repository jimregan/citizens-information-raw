<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ciandíolachán
</title>
    
    <meta name="description" content="Tá cur síos sa cháipéis seo ar na rialacha a bhaineann le     ciandíolachán, bíodh sin ina dhíolachán ar an Idirlíon, tríd ríomh-phost, facs,     orduithe tugtha ar an nguthán &amp;rl.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ciandíolachán</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#ld3f73">Gearáin</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tugtar <em>ciandíol</em>, chomh maith, ar shiopadóireacht a dhéanamh ón
mbaile agus áirítear leis rudaí a ceannaíodh ar ríomhphost, facs, guthán,
trí shiopadóireacht a dhéanamh ar an idirlíon agus postdíol. Cumarsáid
idir trádálaí agus tomhaltóir atá i gceist le ciandíol nuair nach mbíonn
siad i gcuideachta fhisiciúil a chéile.</p>

<p>Nuair a iontrálann tú i gconradh le trádálaí, tá an ceart agat bheith
ag súil leis an <a href="consumers_and_the_law_in_ireland.html">gcosaint
tomhaltóra</a> chéanna a fháil a gheofá dá gceannófá na hearraí i siopa
áitiúil. Ba cheart go mbeadh na hearraí ar chaighdeán indíoltachta,
oiriúnach dá gcuspóir beartaithe agus de réir an chuir síos a ndearnadh
orthu. Mar gheall go bhfuil tú ag iontráil i gcianchonradh, tugtar breis
cosanta duit faoi dhlí an AE.</p>

<p>Tá sé de chuspóir <a href="http://ec.europa.eu/justice/consumer-marketing/rights-contracts/directive/index_en.htm">na
Treorach Eorpaí maidir le cearta tomhaltóirí (Treoir 2011/83/AE)</a> (ar a
dtugtar an Treoir maidir le Cearta Tomhaltóirí) a chinntiú gur féidir le
tomhaltóirí bheith ag súil leis an leibhéal íosta cosanta is cuma cá
mbíonn trádálaí bunaithe san Aontas Eorpach (AE). Chorpraigh <a href="http://www.irishstatutebook.ie/2013/en/si/0484.html">Rialacháin an
Aontais Eorpaigh (Faisnéis do Thomhaltóirí, Cealú agus Cearta Eile), 2013
(I.R. Uimh. 484/2013)</a> le héifeacht ón 13 Meitheamh 2014.</p>

<p>Cuimhnigh, tá tú faoi chosaint cibé acu má cheannaíonn tú na hearraí
in Éirinn nó i mBallstát eile. Má cheannaíonn tú ó láithreán
gréasáin nó ó chatalóg atá bunaithe lasmuigh den AE, d’fhéadfadh aon
fhadhbanna a thagann chun solais bheith ní ba dheacra lena réiteach – mar
sin, seiceáil na téarmaí agus na coinníollacha.</p>

<p>D’fhorbair an Lárionad Eorpach do Thomhaltóirí na Danmhairge
láithreán gréasáin – <a href="http://uk.theshoppingassistant.com/">theshoppingassistant.com</a> –
chun cabhrú le tomhaltóirí a dheimhniú cibé acu an bhfuil nó nach bhfuil
láithreán gréasáin iontaofa nuair a bhítear ag siopadóireacht ar
líne.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Faoin Treoir maidir le Cearta Tomhaltóirí:</p>
<ul><li>Mura gcomhaontaítear a mhalairt, ní mór don trádálaí na hearraí a
    sheachadadh chugat gan moill mhíchuí agus tráth nach déanaí ná 30 lá
    ón uair a rinneadh an t-ordú.</li>
  <li>Mura seachadann an trádálaí na hearraí laistigh den amfhráma lenar
    comhaontaíodh, féadfaidh tú iarraidh ar an trádálaí an seachadadh a
    dhéanamh laistigh de thréimhse bhreise ama, mura cuí sin faoi na
    cúinsí.</li>
  <li>Má theipeann ar an trádálaí na hearraí a sheachadadh laistigh den
    amfhráma lenar comhaontaíodh nó laistigh den tréimhse bhreise (más ann
    di), féadfaidh tú an conradh a dhiúltú agus ní mór don trádálaí an
    t-airgead go léir a d’íoc tú faoi gconradh a aisíoc, gan moill
    mhíchuí.</li>
</ul><p>Ní bhaineann an Treoir le saghsanna áirithe de chonarthaí, lena
n-áirítear:</p>
<ul><li>Seirbhísí sóisialta agus conarthaí cúram sláinte</li>
  <li>Conarthaí cearrbhachais</li>
  <li>Conarthaí do sheirbhísí airgeadais ar nós árachais nó
    baincéireachta</li>
  <li>Conarthaí chun talamh a dhíol</li>
  <li>Conarthaí chun foirgnimh nua a thógáil nó chun tiontuithe
    substainteacha a dhéanamh</li>
  <li>Conarthaí cíosa cóiríocht chónaithe</li>
  <li>Conarthaí saoire phacáiste</li>
  <li>Comhroinnt ama agus conarthaí táirge saoire fhadtéarmaigh</li>
  <li>Conarthaí do bhia agus deoch a sheachadann cúrsóirí rialta (mar
    shampla, fir bhainne) chuig an tomhaltóir Tá idirbhearta aonuaire
    cumhdaithe, áfach.</li>
  <li>Conarthaí a chuirtear i gcrích trí mheaisíní uathoibríocha díola
    nó áitribh thráchtála uathoibrithe</li>
  <li>Conarthaí a chuirtear i gcrích le hoibreoirí teileachumarsáide trí
    tháillefóin phoiblí a úsáid</li>
</ul><h3>Faisnéis do thomhaltóirí</h3>

<p>Sula mbíonn tú faoi cheangal cianchonartha, ní mór don trádálaí
roinnt faisnéise a chur ar fáil duit, lena n-áirítear:</p>
<ul><li>Ainm agus seoladh an trádálaí, mar aon leis an seoladh a seolfar
    gearáin chuige</li>
  <li>Príomhshaintréithe na n-earraí nó na seirbhíse</li>
  <li>Praghas na n-earraí – gach cáin san áireamh</li>
  <li>Costais seachadta, sa chás gurb infheidhme</li>
  <li>Socruithe le haghaidh íocaíochta</li>
  <li>Beartas um láimhseáil gearán an trádálaí</li>
  <li>Cibé acu an bhfuil nó nach bhfuil an ceart agat chun cealú a dhéanamh
    agus na coinníollacha, an teorainn ama agus na nósanna imeachta chun
    amhlaidh a dhéanamh</li>
  <li>Cibé acu an íocfaidh nó nach n-íocfaidh tú as costas na n-earraí a
    sheoladh ar ais</li>
  <li>An costas measta atá ar na hearraí a sheoladh ar ais, más gá duit
    íoc as an gcostas agus murar féidir iad a sheoladh ar ais sa
  ghnáthphost</li>
  <li>Coinníollacha maidir le cúnamh agus seirbhísí i ndiaidh an díola,
    agus ráthaíochtaí tráchtála</li>
  <li>Fad an chonartha, más infheidhme, agus na coinníollacha chun é a chur
    chun deiridh má shíntear go huathoibríoch é nó má bhaineann fad
    neamhtheoranta leis</li>
  <li>Fad íosta do dhualgas faoin gconradh, más infheidhme</li>
  <li>Costas na cumarsáide idir tú féin agus an trádálaí, má tá sé os
    cionn bunráta</li>
</ul><p>Ní mór go bhfuil an fhaisnéis ar ábhar digiteach, ar nós scannáin agus
leabhair in-íoslódáilte, soiléir maidir le comhoiriúnacht an ábhair
dhigitigh i dtaobh crua-earraí agus bogearraí éagsúla. Anuas air sin, ní
mór go gcuirfear san áireamh aon bearta um chosaint theicniúil, mar shampla,
an líon cóipeanna is féidir a dhéanamh.</p>

<p>Má tá an ceart agat chun cealú a dhéanamh, ní mór go gcuirfidh an
trádálaí an fhoirm chaighdeánach chealaithe ar fáil duit (lena
n-áirítear cearta agus treoracha cealaithe) faoi mar a leagtar amach sa
Treoir.</p>

<p>Sa chás go gcuirtear cianchonradh i gcrích trí láithreán gréasáin
trádála, ní mór go gcuirfear in iúl go soiléir ar an láithreán
gréasáin, agus ag tús an phróisis ordaithe, ar a dhéanaí, cibé acu an
mbaineann nó nach mbaineann aon srianta seachadta agus cén bealaí
íocaíochtaí lena nglactar.</p>

<p>Sa chás go gcuirtear cianchonradh i gcrích trí bhealaí leictreonacha,
ní mór don trádálaí a chinntiú, nuair a bhíonn an t-ordú á dhéanamh,
go n-aithníonn tú go sainráite go mbíonn dualgas ort íocaíocht a
dhéanamh mar gheall ar an ordú a dhéanamh. Má bhíonn cnaipe a
ghníomhachtú nó a mhacasamhail de ghníomh i gceist leis seo, ní mór don
trádálaí a chinntiú go bhfuil an cnaipe lipéadaithe leis na focail
‘déan ordú agus beidh dualgas ort íoc’ nó a mhacasamhail, a thugann le
fios go mbíonn dualgas ort an trádálaí a íoc má dhéanann tú ordú. Mura
gcomhlíontar an ceanglas seo, níl tú faoi cheangal ag an gconradh.</p>

<h3>Íocaíochtaí breise</h3>

<p>Ní cheadaítear roghanna réamhshocraithe a úsáid, mar shampla, boscaí
atá réamhthiceáilte, a bhíonn ort a athrú lena sheachaint íoc as
seirbhísí nó earra éigin breise. Ní mór duit na roghanna sin a roghnú le
gníomh, nó níl ort íoc astu. Má thagann díospóid aníos, tá ar an
trádálaí a chruthú gur lorg sé/sí do thoiliú sainráite an íocaíocht
bhreise a dhéanamh.</p>

<h3>Táillí agus muirir</h3>

<p>Ní féidir le trádálaí níos mó a ghearradh ort as modh ar leith
íocaíochta a úsáid, ar nós cárta creidmheasa, ná an costas a ghearrtar
ar an trádálaí as an modh sin íocaíochta a úsáid. Má thagann díospóid
aníos, tá ar an trádálaí a chruthú go gcomhlíonann siad an Treoir.</p>

<p>Ar an nós céanna, má oibríonn trádálaí lín chabhrach gutháin, ní
féidir leis an trádálaí níos mó ná an bunráta gutháin a ghearradh ort
ar ghlaonna a chuirtear ar an líne.</p>

<h3>Deimhniú conartha</h3>

<p>Ní mór don trádálaí deimhniú a sholáthar den chonradh a cuireadh i
gcrích duit i mbuanfhormáid, ar nós litreach nó ríomhphoist. Ba cheart go
n-áireofaí leis an fhaisnéis a luaitear thuas, murar soláthraíodh í
cheana féin i mbuanfhormáid. Ba cheart é a bheith soláthartha duit laistigh
de thréimhse réasúnta i ndiaidh gur cuireadh an conradh i gcrích, agus ag a
dhéanaí:</p>
<ul><li>Nuair atá na hearraí á seachadadh nó</li>
  <li>Sula soláthraítear seirbhís</li>
</ul><h3>Ré aithrí</h3>

<p>Tá tú i dteideal ré aithrí 14 lá, a thosaíonn ar an lá a fhaigheann
tú na hearraí. I gcás seirbhíse, tosaíonn an tréimhse aithrí ar an lá a
cuireadh i gcrích an conradh le haghaidh ciandíola.</p>

<p>I gcás ábhar digiteach, éagann an tréimhse aithrí nuair a thosaítear
an íoslódáil nó an sruthú.</p>

<p>I rith na ré aithrí, féadfaidh tú cianchonradh a chur ar ceal gan cúis
a thabhairt agus gan muirir nó pionóis a thabhú, seachas muirir fhéideartha
a thabhaítear nuair a sheoltar na hearraí ar ais.</p>

<p>Má theipeann ar thrádálaí faisnéis a sholáthar duit ar an gceart chun
cealú a dhéanamh, síntear an ré aithrí go dtí 12 mhí ón dáta a
d’éagfadh sé dá soláthrófaí an fhaisnéis. Má sholáthraíonn an
trádálaí an fhaisnéis laistigh den tréimhse 12 mhí seo, éagann an ré
aithrí laistigh de 14 lá i ndiaidh go bhfaigheann an tomhaltóir í.</p>

<h3>Cealú</h3>

<p>Chun an conradh a chealú, ní mór duit an trádálaí a chur ar an eolas
ar an gcinneadh chun cealú a dhéanamh agus an fhoirm fhorordaithe chealaithe
a úsáid, nó modh éigin eile, sula n-éagann an ré aithrí. Níl aon
cheanglas ort cúis a thabhairt le cealú a dhéanamh. Má thagann díospóid
aníos, is fútsa atá sé a chruthú gur tugadh faoin gcealú i gceart.</p>

<p>Ní mór duit na hearraí a sheoladh ar ais laistigh de 14 lá tar éis an
trádálaí a chur ar an eolas ar an gcealú. Tá ort íoc as an gcostas a
bhíonn ar na hearraí a sheoladh ar ais, murar cuireadh ar an eolas thú sula
ndearna tú an t-ordú go mbeadh ort íoc as an gcostas.</p>

<p>Ar chealú, tá dualgas ar an trádálaí gach íocaíocht a rinne tú a
aisíoc, lena n-áirítear muirir sheachadta, laistigh de 14 lá. Má
roghnaíonn tú saghas níos costasaí de sheachadadh ná seachadadh
caighdeánach is saoire an trádálaí, níl tú i dteideal aisíocaíocht a
fháil ach don saghas is saoire de sheachadadh. Féadfaidh an trádálaí
aisíocaíocht a shiarchoinneáil go dtí go seoltar na hearraí ar ais nó go
soláthraíonn tú fianaise gur sheol tú na hearraí ar ais.</p>

<p>A luaithe a chealaítear an conradh, cealaítear aon chomhaontuithe
creidmheasa ina n-iontráiltear ag tráth an chonartha chomh maith.</p>

<p>Ní ghlacfar le cealú i roinnt cásanna, lena n-áirítear:</p>
<ul><li>Tá tús curtha cheana féin leis an soláthar seirbhísí le do
    chomhaontú</li>
  <li>Braitheann praghas na n-earraí nó na seirbhísí ar luaineacht an
    mhargaidh airgeadais nach bhfuil smacht ag an trádálaí uirthi.</li>
  <li>Ní féidir na hearraí a sheoladh ar ais mar gheall go ndearnadh iad de
    réir do chuid sonraíochtaí nó rinneadh iad a phearsantú duit</li>
  <li>D’fhéadfadh na hearraí imeacht i léig nó éag go mear</li>
  <li>Bhris tú séalaí na n-earraí agus ní féidir iad a sheoladh ar ais ar
    chúiseanna um chosaint sláinte agus sláinteachais</li>
  <li>Clostéipeanna/fístéipeanna nó bogearraí ríomhaire iad na hearraí
    ar bhris tú a séalaí</li>
  <li>Nuachtáin nó irisleabhair iad na hearraí</li>
  <li>Ceannaíodh na hearraí ag ceant poiblí</li>
</ul><h3>Cáin atá iníoctha ar earraí</h3>

<p>Má cheannaíonn tú earraí ar líne nó sa phost ó Bhallstát AE eile,
féadfaidh tú CBL a íoc ar an ráta a ghearrtar in Éirinn. Murar sháraigh
an soláthraí óna bhfuil na hearraí á gceannach agat <a href="http://www.revenue.ie/en/tax/vat/guide/registration.html#section2">an
Tairseach Chiandíolachán</a> in Éirinn, áfach, íocfaidh tú CBL ar an
ráta atá cuí i dtaobh an earra sin sa Bhallstát inar cheannaigh tú an
táirge. Is gnách go gcuirfear ar an eolas thú ar mhéid an CBL atá
iníoctha ar sheiceáil amach.</p>

<p>D’fhéadfadh earraí a ordaítear ó áiteanna lasmuigh den AE a
chosnaíonn níos mó ná €22 a bheith dlite le haghaidh CBL. Má chosnaíonn
siad breis agus €150, d’fhéadfaidís a bheith faoi dhliteanas dleacht
chustaim.</p>

<p>Gearrtar dleacht máil agus CBL ar tháirgí inmháil ar nós alcóil agus
deochanna alcóil, tobac agus táirgí tobac agus olaí mianracha a chuirtear
ar aghaidh ó bhallstáit eile an AE.</p>

<p>Féadfaidh tú teacht ar <a href="http://www.revenue.ie/en/customs/leaflets/pn1882.html">bhreis faisnéise
ar láithreán gréasáin na gCoimisinéirí Ioncaim</a>.</p>

<p>Má chuireann tú na hearraí a cheannaigh tú ar ais, d’fhéadfá bheith
in ann na cánacha agus na dleachtanna a gearradh a aiséileamh, a fhad agus a
bhíonn an páipéarachas riachtanach agat. Déan teagmháil le <a href="http://www.revenue.ie/en/contact/index.html">hoifig áitiúil na
gCoimisinéirí Ioncaim</a> chun teacht ar bhreis faisnéise.</p>

<h3>Calaois chárta creidmheasa</h3>

<p>Má baineadh úsáid chalaoiseach as do chárta creidmheasa, féadfaidh tú
aon íocaíochtaí a rinneadh faoi chianchonradh a chealú agus tá tú i
dteideal na híocaíochtaí siúd a fháil ar ais láithreach. Féadtar
íocaíochtaí a chealú trí theagmháil a dhéanamh leis an mbanc nó leis an
gcumann foirgníochta lena bhfuil do chárta creidmheasa nasctha. Ba cheart
duit an uimhir ghutháin a choimeád in áit shábháilte i gcónaí sa chás
go dteastódh sí uait.</p>

<p>Más léir duit (nó fiú má tá amhras ort) gur úsáideadh do chárta ar
bhealach calaoiseach, ba cheart duit teagmháil a dhéanamh leis an institiúid
ábhartha airgeadais caol díreach.</p>

<p>Má baineadh úsáid chalaoiseach as do chárta, ní féidir le do
dhliteanas €150 a shárú faoi <a href="http://eur-lex.europa.eu/LexUriServ/LexUriServ.do?uri=CELEX:31997H0489:EN:HTML">Mholadh
97/489/CE an AE</a>. Is gnách go mbíonn an dliteanas in Éirinn níos ísle
ná sin, de réir an chleachtais de, áfach.</p>

<h3>Díol gan iarraidh</h3>

<p>Tá sé in aghaidh an dlí má éilíonn trádálaí íocaíocht as
seirbhísí gan iarraidh. Cumainn leabhar iad sampla an-mhaith de dhíol gan
iarraidh agus tá siad ar an saghas is coitianta. Má dhíolann trádálaí
earra leat nár ordaigh thú agus mura ndéanann sé/sí soláthar don phostas
ar ais chuige/chuici, ní féidir leis an trádálaí iarracht a dhéanamh
sonrasc a sheoladh duit don táirge nó tús a chur le himeachtaí bailithe
fiachais i do choinne.</p>

<p>Má tá tú ar conradh le trádálaí agus má fhaigheann tú leabhair nó
dlúthdhioscaí gan iarraidh, ba cheart duit do chonradh a sheiceáil mar
gheall go bhféadfadh go gcuimsítear ann téarma a leagann dualgas ort 4 nó 5
earra sa bhliain a fháil. Más amhlaidh an cás, ní féidir caitheamh le
gníomhartha an trádálaí mar dhíol gan iarraidh. Tá sé an-tábhachtach,
ar an ábhar sin, go léann tú an conradh sula dtugann tú gealltanas dó.</p>

<h3><strong>Do cheart mar thomhaltóir a tharscaoileadh</strong></h3>

<p>Ní féidir leat na cearta a bhronnann an Treoir maidir le Cearta
Tomhaltóirí ort a tharscaoileadh.</p>
</div>
<div class="topic base_howtoapply">
<h2 class="topic base_howtoapply_title" id="ld3f73">Gearáin</h2>

<p>Nuair a bhíonn gearán á dhéanamh agat, ba cheart duit, ar an gcéad dul
síos, teagmháil a dhéanamh leis an trádálaí agus iad a chur ar an eolas
faoi do ghearán. Mura bhfuil tú sásta leis an bhfreagairt, d’fhéadfá
bheith in ann cabhair a fháil le do ghearán.</p>

<p>Má tá do ghearán i gcoinne trádálaí anseo in Éirinn, ba cheart duit
an gearán a dhéanamh leis <a href="http://www.nca.ie/">an gCoimisiún um
Iomaíocht agus Cosaint Tomhaltóirí (an CICT)</a>, atá freagrach as na
Rialacháin a fhorfheidhmiú. Féadfaidh an CICT oifigigh a cheapadh chun
cáipéisí a chuardach, a iniúchadh agus a bhaint ó áitreabh trádálaí
ciontaithe.</p>

<p>Má theipeann ar thrádálaí dualgais dhlíthiúla a chomhlíonadh,
caithfear leis an gcianchonradh mar chonradh nach féidir a chur i bhfeidhm.
Tá an soláthraí i mbaol ansin go gcúiseofar é/í agus go ngearrfar
fíneálacha a mhéid le €60,000 air/uirthi nó go ngearrfar a fhad le18 mí
sa phríosún air/uirthi, nó an dá rud.</p>

<p>Má tá an trádálaí i mballstát eile an AE, féadfaidh an trádálaí
teagmháil a dhéanamh leis an <a href="http://www.eccireland.ie/">Lárionad
Eorpach do Thomhaltóirí (ECC Éireann)</a> atá mar chuid de <a href="http://europa.eu/legislation_summaries/consumers/consumer_information/l32048_en.htm">Líonra
na Lárionad Eorpach do Thomhaltóirí (ECC-Net)</a>. Déanfaidh siad
teagmháil leis an trádálaí agus déanfaidh siad iarracht do dhíospóid a
réiteach. Mura n-éiríonn leis seo, cuirfidh ECC Éireann do chás faoi
bhráid eagraíocht <a href="../consumer_complaints/alternative_dispute_resolution_in_ireland.html">Mhalartach
chun Díospóidí a Réiteach (ADR)</a> sa tír eile. Níor cheart ADR a
úsáid ach mar rogha deiridh. Féadfaidh tú breis faisnéise a fháil ar ADR
san AE trí theagmháil a dhéanamh le ECC Éireann.</p>

<p>Tháinig in éifeacht ar an 9 Eanáir 2016 <a href="http://www.irishstatutebook.ie/2015/en/si/0500.html">Rialachán um
réiteach díospóidí ar líne (RDAL) (IR 500/2015)</a>. Feidhmíonn <a href="https://webgate.ec.europa.eu/odr/main/index.cfm?event=main.home.show&amp;lng=EN">clár
nua RDAL</a>, a rinne an Coimisiún Eorpach a fhorbairt agus a chur i bhfeidhm,
mar phointe aonair teagmhála idir tomhaltóirí agus trádálaithe na hEorpa
ar mhaith leo díospóidí a eascraíonn as siopadóireacht ar líne a
réiteach.</p>

<p>Má tá an trádálaí bunaithe lasmuigh den AE, féadfaidh tú do ghearán
a chur faoi bhráid <a href="https://www.econsumer.gov/en/FileAComplaint#crnt">Econsumer.gov</a> tar
éis go ndearna tú iarracht an fhadhb a réiteach go díreach leis an
díoltóir. Déanann Econsumer.gov iarracht tomhaltóirí a chosaint ó
chamscéimeanna idirlín chomh maith.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>D’fhoilsigh ECC Éireann <a href="http://www.eccireland.ie/wp-content/uploads/2016/02/ShoppingOnline2016.pdf">bileog
ar shiopadóireacht idirlín (pdf)</a>.</p>

<p>
</p><div class="inlinesio">
<p>
</p><div>
<h3>ECC Éire</h3>
<p>
  

  
  Ionad Macra<br>1 Sráid na Faiche<br>Baile Átha Cliath 7<br>Éire
  <br>
  
</p>
<p>
  

  
  <strong>Teil:</strong>(01) 879 7620
  <br>
  

  

  
  <strong>Facs:</strong>(01) 873 4328
  <br> 
  

  
  <strong>Láithreán Gréasáin:</strong> <a href="http://www.eccireland.ie/">http://www.eccireland.ie/</a>
  <br>
  

  

  

  
  <strong>R-phost:</strong> <a href="mailto:info@eccireland.ie">info@eccireland.ie</a>
  <br>
  
</p>
</div></div>


<p>Cuimsítear ar láithreán gréasáin an Choimisiúin um Iomaíocht agus
Cosaint Tomhaltóirí <a href="http://www.consumerhelp.ie/buying-online">faisnéis ar cheannach ar
líne</a>.</p>

<p>
</p><div class="inlinesio">
<p>
</p><div>
<h3>An Coimisiún um Iomaíocht agus Cosaint Tomhaltóirí</h3>
<p>
  

  
  Teach Bloom<br>Sráid an Iarnróid<br>Baile Átha Cliath 1<br>Éire
  <br>
  
</p>
<p>
  
  <strong>Uaireanta Oscailte:</strong>- Línte oscailte Luan - Aoine 9rn - 6in
  <br>
  

  
  <strong>Teil:</strong>(01) 402 5555
  <br>
  

  
  <strong>Lóghlao:</strong>1890 432 432
  <br>
  

  
  <strong>Facs:</strong>(01) 402 5501
  <br> 
  

  
  <strong>Láithreán Gréasáin:</strong> <a href="http://www.consumerhelp.ie/">http://www.consumerhelp.ie/</a>
  <br>
  

  
  <strong>Láithreán Gréasáin:</strong> <a href="http://www.ccpc.ie">http://www.ccpc.ie</a>
  <br>
  

  

  
</p>
</div></div>

</div>
</div>
</html>
