<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cearta Tomhaltóirí in Éirinn
</title>
    
    <meta name="description" content="Is iad dlíthe na hÉireann agus an AE a thugann cosaint do chearta thomhaltóirí earraí agus seirbhísí in Éirinn.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cearta Tomhaltóirí in Éirinn</h1>
	
<ul class="anchorlinks"><li><a href="#l300b5">Eoals</a></li><li><a href="#l555d1">Rialacha</a></li><li><a href="#l18bb5">Cá hait a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l300b5">Eoals</h2>

<p>Is achoimre í an méid seo a leanas ar dhlí na dtomhaltóirí in Éirinn.
Leagann sí amach na bunrialacha nuair a cheannaíonn tú earraí agus
seirbhísí. Tá naisc ann freisin chuig eolas níos mionsonraithe a mhíníonn
do chearta i gcúinsí faoi leith. </p>

<p>Is iad dlíthe na hÉireann agus an AE a thugann cosaint do chearta
thomhaltóirí earraí agus seirbhísí in Éirinn. Is éard is aidhm le dlí
na dtomhaltóirí ná go mbíonn a ndóthain eolais ag tomhaltóirí faoi
phraghsanna agus cáilíocht na dtáirgí agus na seirbhísí chun roghanna
feiliúnacha ceannaigh a dhéanamh. Bíonn an aidhm ag dlí na dtomhaltóirí
freisin chun a chinntiú go mbíonn earraí sábháilte agus déanta chuig
caighdeán inghlactha.</p>

<p>Ní bhíonn feidhm ag dlí tomhaltóirí ach i gcásanna áirithe agus
braitheann sé ar cén conradh atá idir an tomhaltóir agus soláthróir na
n-earraí nó na seirbhísí atá i gceist. Míníonn an méid a leanas céard
is tomhaltóir agus céard is conradh ann.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Ní théann dlí na dtomhaltóirí i bhfeidhm ach i gcúinsí áirithe agus
braitheann sé ar an gcineál conartha a bhíonn idir an tomhaltóir agus
soláthraí na míreanna nó na seirbhísí i gceist. Míníonn an méid seo a
leanas an té is tomhaltóir ann agus an ní is conradh ann.</p>

<h3>Céard is tomhaltóir ann?</h3>

<p>Sainmhínítear an tomhaltóir go ginearálta i ndlí na hÉireann mar
dhuine nádúrtha a cheannaíonn earraí nó seirbhís lena leas go pearsanta
nó lena dtomhailt ó dhuine éigin arb é a ngnó é earraí a dhíol nó
seirbhísí a sholáthar. </p>

<p>De réir an dlí, ní tomhaltóir tú </p>
<ul><li>Má fhaigheann tú earraí i bhfoirm bronntanais </li>
  <li>Má cheannaíonn tú earraí ar mhaithe le cúiseanna tráchtála (.i.
    beidh tú ag úsáid na n-earraí ar bhonn tráchtála agus gan ar bhonn
    príobháideach) </li>
  <li>Má cheannaíonn tú earraí do do leas príobháideach féin a
    úsáidtear in earnáil an ghnó de ghnáth </li>
  <li>Má cheannaíonn tú earraí ó dhuine aonair nach bhfuil i mbun gnó
    (.i. ceannaíonn tú carr ó dhuine aonair nach é a ngnáthghnó é cairr
    a dhíol) </li>
</ul><h3>Céard is conradh ann?</h3>

<p>Is comhaontú foirmiúil idir beirt nó níos mó daoine é conradh ar
infheidhmithe faoin dlí é. Iontrálann tú i gconradh leis an díoltóir
nuair a cheannaíonn tú earraí nó seirbhísí. Is téarmaí atá i mbunús
na gconarthaí, ar féidir le roinnt acu a bheith ina dtéarmaí intuigthe.
Féadann conarthaí a bheith i bhfoirm scríofa nó i bhfoirm béil. Is fusa a
bheith feasach faoi théarmaí conartha scríofa ach is infheidhmithe sa dlí
freisin é an conradh béil. Féadann go leor éagsúlachtaí a bheith idir
conarthaí agus ní bhíonn aon rialacha dochta daingne ann a rialaíonn na
téarmaí ar ceart a bheith i gconradh tomhaltóireachta. Ní foláir do
théarmaí i gconarthaí tomhaltóirí a bheith cothrom agus soiléir don
tomhaltóir i gcónaí. Feidhmíonn na rialacha ginearálta seo a leanas do
chonarthaí tomhaltóirí.</p>

<p>Is é <a shape="rect" href="http://acts.oireachtas.ie/ga.act.1980.0016.1.html">an tAcht um Dhíol
Earraí agus Soláthar Seirbhísí, 1980</a> a thugann cosaint do chonarthaí
tomhaltóirí. </p>

<p>Faoin Acht seo bíonn roinnt ceart ag ceannaitheoir earraí - is iad seo na
príomhchinn </p>
<ul><li>Ní foláir go mbeadh na hearraí de cháilíocht indíolta –
    caighdeán réasúnach a bheith ag earraí ag cur a bhfeidhmeanna, a
    marthanacht agus a luach san áireamh </li>
  <li>Ní mór go mb’inniúil dá gcuspóir iad na hearraí – caitheann
    siad feidhmiú mar a mbítear ag dúil go réasúnta uathu </li>
  <li>Ní foláir go mbeadh na hearraí díreach mar a thuairiscítear iad –
    níor cheart go gcuirfí míchomhairle ar an gceannaitheoir chun ní éigin
    a cheannach trí thuairisc na n-earraí ná na seirbhísí a thugtar ar an
    mbéal beo ag díoltóir nó i bhfógra. </li>
</ul><p>Nuair a cheannaíonn tú earraí i ndíolachán bíonn na cearta céanna
agat agus nuair a íocann tú an lánphraghas as na hearraí. </p>

<p>Má bhíonn conradh agat le soláthraí seirbhísí, féadfaidh tú a bheith
ag dúil le: </p>
<ul><li>go mbíonn dóthain oilteachta ag an soláthraí chun an tseirbhís a
    sholáthar </li>
  <li>go soláthrófaí an tseirbhís le cúram agus le díograis chuí </li>
  <li>Ní foláir go mbeadh na hearraí a úsáidtear de cháilíocht
    indíolta. </li>
</ul><h3>Sásamh</h3>

<p>Má thiteann rudaí sa bhfraoch, is é an díoltóir i gcónaí ar cheart
cúrsaí a dheasú. Mar riail ghinearálta, féadann an díoltóir an mhír a
dheisiú nó a ionadú. Féadann siad costais na míre nó na seirbhíse don
tomhaltóir a aisíoc mar mhalairt pholasaí. Mura mbíonn tú sásta le
caighdeán na n-earraí ná na seirbhísí is féidir leat</p>
<ul><li>Na hearraí a chur ar ais chuig an soláthraí a dhíol leat iad (níor
    chóir duit na hearraí a sheoladh ar ais chuig an déantúsóir) </li>
  <li>Glac gníomh chomh luath agus is féidir leat – féadann moill a chur
    in iúl gur ghlac tú le hearraí nó le seirbhísí lochtacha </li>
  <li>Ná déan iarracht an mhír a dheisiú tú féin ná ná tabhair do
    dhuine ar bith eile í lena deisiú </li>
  <li>Déan cinnte de go mbíonn cruthúnas ceannaigh agat (admháil,
    comhdhuille seice, ráiteas chárta creidmheasa nó sonrasc) </li>
</ul><p>Ní bhíonn aon fhorais sásaimh agat más rud é</p>
<ul><li>Gur insíodh duit faoin locht sular cheannaigh tú an mhír (m.sh. má
    marcáladh na hearraí mar ‘salaithe sa siopa’) </li>
  <li>Gur scrúdaigh tú an mhír sular cheannaigh tú í agus gur cheart go
    dtabharfá an locht faoi deara </li>
  <li>Gur cheannaigh tú an mhír agus a fhios agat nárbh inniúil í don
    fheidhm a bhí ceaptha agat di </li>
  <li>Gur bhris tú nó go ndearna tú dochar don táirge </li>
  <li>Go ndearna tú dearmad i gceannach na míre (m.sh. má cheannaigh tú
    mír éadaigh agus tú ag smaoineamh gur dhubh a dath agus í a bheith
    dúghorm go hiarbhír) </li>
  <li>Go n-athraíonn tú d’intinnse </li>
</ul><p>Ní bhíonn iallach ar mhiondíoltóirí aisíocaíochtaí ná nótaí
sochair a thabhairt sna cúinsí thuas fiú má thaispeánann tú cruthúnas
ceannaigh. </p>

<p>Tá sé tábhachtach go dtabharfaí faoi deara nach mbíonn aon rialacha
dochta daingne ann faoin réiteach áirithe ar chóir duit a bheith i dteideal
dó. Nuair a bhítear ag lorg sásaimh d’fhadhbanna le hearraí nó le
seirbhísí, ní mór cúinsí gach cás ar leith a thabhairt san áireamh.</p>

<p>Tá <a href="http://www.consumerhelp.ie/faulty-goods">tuilleadh eolais faoi
do chearta nuair a beidh earraí lochtacha</a> ar fáil ar consumerhelp.ie.</p>

<p>Mura bhfuil tú sásta le freagairt an díoltóra le freagairt an
díoltóra‚ d’fhéadfá bheith i dteideal éileamh a thabhairt a fhad leis
an <a href="../../../justice/courts_system/small_claims_court.html">gCúirt
Mionéileamh</a>.</p>

<p>Má rinne tú do cheannach agus leas á bhaint as do chárta dochair nó
creidmheasa‚ d’fhéadfá bheith in ann iarraidh ar do bhanc nó do
chuideachta chárta creidmheasa an idirbheartaíocht a aisiompú. Tugtar
aisghearradh air seo. Ba cheart duit dul i dteagmháil le do sholáthraí
cárta a luaithe is féidir. Tabhair dóibh sonraí na hidirbheartaíochta atá
ina ábhar díospóide agus iarr orthu í a fhiosrú. Cuireann tromlach na
scéimeanna cárta aisghearradh iomlán ar fáil do thomhaltóirí, ach i
roinnt scéimeanna cártaí dochair, ní féidir leat áis an aisghearrtha a
úsáid mura bhfuair tú na hearraí. Tá <a href="http://www.nca.ie/nca/chargeback">breis faisnéise ar fáil
aisghearradh</a> ar láithreán gréasáin na Gníomhaireachta Náisiúnta do
Thomhaltóirí.</p>

<h3>An Coimisiún um Iomaíocht agus Cosaint Tomhaltóirí</h3>

<p>Is iad an Coimisiún um Iomaíocht agus Cosaint Tomhaltóirí (CCPC) an oifig
reachtúil ar a bhfuil an fhreagracht as an gcomhairle agus an fhaisnéis a
chur ar fáil do thomhaltóirí ar a gcuid ceart. Sa mhullach air sin, tá an
CCPC freagrach as réimse leathan de dhlíthe um chosaint tomhaltóirí a
fhorfheidhmiú. Ní dhéanann an CCPC idirghábháil agus ní bhíonn siad
páirteach i saincheisteanna nó disputes aonair idir tomhaltóirí agus
díoltóirí earraí nó soláthraithe seirbhísí. Féadfaidh an CCPC, áfach,
comhairle a chur ort má bhíonn fadhb ar leith thomhaltóra agat.</p>

<h3>Éarlaisí a íoc</h3>

<p>Is íocaíocht í éarlais a dhéantar chuig soláthraí táirge nó
seirbhíse ag tomhaltóir a thugann mian le fios chun táirge a cheannach. Is
ábhar idir an tomhaltóir agus an soláthraí é méid na héarlaise agus
uainiú íocaíocht an fhuílligh. Cruthaítear conradh idir tusa mar
thomhaltóir agus an soláthraí mar sholáthraí an táirge nó na seirhbíse
nuair a íocann tú éarlais d’earraí. Ba chóir go mba shoiléir duit ag
tráth íoctha na héarlaise faoi d’iallach ann (m.sh. cathain a chaitheann
tú an fuílleach a íoc, cé mhéad a bheidh i ngach aon íocaíocht srl.). Ba
cheart go mba shoiléir duit freisin faoi dhualgais an tsoláthraí (m.sh.
cathain a bheidh an táirge ar fáil). </p>

<p>Is éasca i gcónaí fios do chearta agus d’fhreagrachtaí a bheith agat
má bhíonn mionsonraí an chonartha i scríbhinn agat; bíonn conradh béil
infheidhmithe freisin ámh. Mura gcloíonn an soláthraí le téarmaí an
chonartha (m.sh. seachadadh tárige ag glacadh i bhfad níos faide ná mar a
maíodh) b'fhéidir go mbeadh ceart agat chun d'éarlais a fháil ar ais. Má
íocann tú éarlais chuig soláthraí a choinníonn seilbh ar earra mar
chúiteamh duit agus go n-athraíonn tú d'intinn faoi íoc an fhuílligh,
d’fhéadfadh sé nach mbeadh ar an soláthraí i ngach aon cheann de na
himthosca seo d’éarlais a thabhairt ar ais chugat. </p>

<h3>Má éagann gnó an díoltóra sula seachadtar earraí</h3>

<p>Má cheannaíonn tú earraí (nó má íocann tú éarlais astu) agus go
n-éagann gnó an díoltóra sula seachadtar iad; b’fhéidir go mbeadh
deacrachtaí móra agat chun na hearraí nó d’airgead a fháil ar ais. Is
gnách go mbíonn an díoltóir sna cúinsí seo i bhfiacha do roinnt daoine,
agus gur ceann amháin as go leor é d’éileamhsa. Tá rialacha ann don
tosaíocht le tabhairt chuig fiacha éagsúla sa chás go dtéann an ghnólacht
faoi leachtú nó faoi ghlacadóireacht. Bíonn an custaiméir aonair go
híseal san ord tosaíochta de ghnáth. Má íoc tú as na hearraí le cárta
creidmheasa, is fiú go mór dul i dteagmháil le comhlacht an chárta
chreidmheasa óir gur dóichí nár íoc siad an íocaíocht nó gur féidir
leo í a chealú - ní bhíonn ceart agat chun é sin a dhéanamh ach féadann
an comhlacht chárta creidmheasa é sin a dhéanamh ar do shonsa.</p>

<h3>Eolas faoi Earraí, Seirbhísí agus Praghsanna</h3>

<p>Bíonn tomhaltóirí i dteideal d’fhaisnéis a thugann cosaint dóibh ó
éilimh bhréagacha faoi earraí, seirbhísí agus praghsanna faoin <a shape="rect" href="http://www.oireachtas.ie/documents/bills28/acts/2007/a1907i.pdf">an tAcht
um Chosaint Tomhaltóirí 2007</a>. Faoin acht seo is cion é d’aon
miondíoltóir nó gairmí éileamh bréagach nó míthreorach a dhéanamh faoi
earraí, seirbhísí agus praghsanna. Is cion é freisin chun earraí a dhíol
ar a mbíonn tuairisc bhréagach nó mhíthreorach.</p>

<p>Ní mór éilimh faoi mheáchan, bunábhair agus feidhmiú <strong>earraí
</strong>a mhaíomh go fírinneach. Ní foláir d’eilimh a dhéantar faoin
gcaoi ina n-oibríonn míreanna agus faoin áit a ndearnadh iad a bheith
fíor.</p>

<p>Caitheann éilimh faoin am, áit nó faoin gcaoi ina soláthraítear
seirbhís agus éilimh faoi éifeacht <strong>seirbhísí</strong> agus na
soláthraithe seirbhíse a bheith fíor freisin.</p>

<p>Clúdaíonn an t-acht seo éilimh faoi <strong>phraghsanna</strong>. Ní
foláir praghsanna iarbhír, praghsanna roimhe agus praghsanna molta d'earraí
agus seirbhísí a shloinneadh go fírinneach. Sa chás go maítear praghas, ba
cheart go mba shoiléir céard í an mhír lena mbaineann sé. Ba chóir gurb
é an praghas iomlán é agus níor cheart aon bhreisithe folaithe a bheith
leis. Má dhéanann miondíoltóir meancóg, ní bhíonn an ceart ag an
gceannaitheoir chun a éileamh go ndíoltar na hearraí leo ag an bpraghas
marcáilte.</p>
</div>
<div class="topic base_wheretoapply">
<h2 class="topic base_wheretoapply_title" id="l18bb5">Cá hait a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>An Coimisiún um Iomaíocht agus Cosaint Tomhaltóirí</h3>
<p>
  

  
  Teach Bloom<br>Sráid an Iarnróid<br>Baile Átha Cliath 1<br>Éire
  <br>
  
</p>
<p>
  
  <strong>Uaireanta Oscailte:</strong>- Línte oscailte Luan - Aoine 9rn - 6in
  <br>
  

  
  <strong>Teil:</strong>(01) 402 5555
  <br>
  

  
  <strong>Lóghlao:</strong>1890 432 432
  <br>
  

  
  <strong>Facs:</strong>(01) 402 5501
  <br> 
  

  
  <strong>Láithreán Gréasáin:</strong> <a href="http://www.consumerhelp.ie/">http://www.consumerhelp.ie/</a>
  <br>
  

  
  <strong>Láithreán Gréasáin:</strong> <a href="http://www.ccpc.ie">http://www.ccpc.ie</a>
  <br>
  

  

  
</p>
</div></div>

</div>
</div>
</html>
