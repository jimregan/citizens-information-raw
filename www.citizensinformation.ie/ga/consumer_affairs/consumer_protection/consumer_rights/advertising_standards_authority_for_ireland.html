<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An tÚdarás na gCaighdeán Fógraíochta d&#39;Éirinn
</title>
    
    <meta name="description" content="Cuireann an cháipéis seo cur síos ar obair Údarás na     gCaighdeán Fógraíochta d&#39;Éirinn agus conas gearán a dhéanamh faoi     fhógra.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An tÚdarás na gCaighdeán Fógraíochta d&#39;Éirinn</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#l94472">Conas Iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Is comhlacht neamhspleách é Údarás na gCaighdeán Fógraíochta
d'Éirinn. Eagraíocht féin rialaithe atá inti agus tá sí á maoiniú ag an
tionscal fógraíochta chun na caighdeáin is airde fógraíochta trádála
agus bolscaireacht díolacháin a chur chun cinn ar leas an phobail. Tá sé
mar aidhm ag an údarás a dhéanamh cinnte go bhfuil gach fógra trádála
agus bolscaireacht "dlíthiúil, geanasach, macánta, agus fírinneach". Má
thagann tú trasna ar fhógraíocht trádála nach sroicheann na caighdeáin
seo, dar leat, is féidir leat gearán a dhéanamh chuig Údarás na
gCaighdeán Fógraíochta d'Éirinn. </p>

<p>Ciallaíonn féinrialaithe go nglacann an tionscal fógraíochta le
caighdeáin atá dreachtaithe ag an tionscal agus ar a shon, agus go gcuirfidh
siad na caighdeáin i bhfeidhm trí chomhoibriú ó fhógróirí, ó
ghníomhaireachtaí agus ó na meáin chumarsáide. </p>

<p>Déantar cur síos ar na rialacha fógraíochta i <a href="http://www.asai.ie/code/">gCód Caighdeán do Fógraíocht, Chur Chun
Cinn agus Margaíocht Dhíreach in Éirinn</a> atá dreachtaithe ag Bord
Údarás na gCaighdeán Fógraíochta d'Éirinn tar éis dul i mionchomhairle
le na páirtithe go léir a bhfuil spéis acu sa cheist, ionadaithe
tomhaltóirí agus ranna rialtais san áireamh. </p>

<p>Ní foláir do bhaill d'Údarás na gCaighdeán Fógraíochta d'Éirinn
cloí leis an gCód agus gan fógra a fhoilsiú, ná bolscaireacht a eagrú
atá ag teacht salach ar an gCód. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Rialacha ginearálta le haghaidh fógraí</h3>

<p>Ní foláir d'fhógraí:</p>
<ul><li>A bheith dlíthiúil, geanasach, macánta, agus fírinneach</li>
  <li>Curtha le chéile agus freagracht maidir le tomhaltóirí agus an
    tsochaí curtha san áireamh</li>
  <li>Meas a thaispeáint do phrionsabail chóir iomaíochta a nglactar go
    forleathan leo i gcúrsaí gnó</li>
  <li>Meas a thaispeáint do spiorad chomh maith le fuarlitir Cód na
    gCaighdeán Fógraíochta</li>
  <li>Gan míchlú a tharraingt ar fhógraíocht.</li>
</ul><p>Is ar fhógróirí atá an phríomhfhreagracht maidir leis an gcód a chur i
bhfeidhm. Glacann páirtithe eile a bhfuil baint acu le réiteach agus foilsiú
fógraí, mar shampla, stáisiúin raidió agus teilifíse, paipéir nuachta,
irisí, nuachtáin agus gníomhaireachtaí fógraíochta, freagracht as cloí
leis an gCód freisin. </p>

<p>D'fhéadfaí breathnú ar mhoill mhíréasúnach ag tabhairt freagra
d'Údarás na gCaighdeán Fógraíochta d'Éirinn mar sharú an chóid. </p>

<p>Glacfaidh Údarás na gCaighdeán Fógraíochta d'Éirinn le hiarratais ó
fhógróirí ábhar a thugann siad dó a choinneáil faoi rún mura gcuireann
na Cúirteanna, nó gníomhaireacht oifigiúil ag feidhmiú faoina cumhachtaí
reachtúla, iachall air é a nochtadh. </p>

<p>Tá <a href="http://www.asai.ie">tuilleadh eolais faoin gCód</a> ar
shuíomh idirlín Údarás na gCaighdeán Fógraíochta d'Éirinn. </p>

<h3>Cén cineálacha fógraí atá clúdaithe?</h3>

<p>Cuirtear an Cód na gCaighdeáin Fógraíochta i bhfeidhm i dtaobh na
bhfógraí seo a leanas</p>
<ul><li>Fógraí i bpaipéir nuachta, irisí, agus foilseacháin chlóbuailte
    eile, "nuachtáin" saor in aisce san áireamh</li>
  <li>Póstaeir agus agus meáin poiblíochta eile in áiteanna poiblí, lena
    n-áirítear íomhánna ag gluaiseacht</li>
  <li>Bróisiúir, bileoga, imlitreacha, postfhógraíocht agus faicseanna</li>
  <li>Fógraí craolta ar an teilifís nó ar an raidió, nó taispeánta i
    bpictiúrlanna</li>
  <li>Fógraí ar chlostéipeanna, fístéipeanna, seirbhísí radharcsonraí
    agus córais leictreonacha agus ríomhaireachta eile</li>
  <li>Ábhar bolscaireachta díolacháin</li>
  <li>Sainfhógraíocht agus bolscaireacht.</li>
</ul><p>Ní chuirtear an cód i bhfeidhm i dtaobh:</p>
<ul><li>Fógraí reachtúla, poiblí, ón nGarda Síochána nó fógraí
    oifigiúla eile</li>
  <li>Ábhar a foilsíodh le haghaidh eolais amháin</li>
  <li>Mionfhógraí</li>
  <li>Pacáistí, cumhdaigh, lipéidí agus ticéid, taobh amuigh dóibh siúd
    atá ag fógairt táirge eile, nó bolscaireacht díolacháin, nó gur
    féidir iad a aithint i bhfógra</li>
  <li>Taispeántas ag an bpointe díolacháin</li>
  <li>Fógraí gurb í an phríomhaidhm atá acu dearcadh an fhógróra a
    nochtadh ar chúrsaí polaitiúla, creidimh, caidreamh tionsclaíochta,
    sóisialta, nó aestéitiúla nó ar cheist a bhfuil spéis ag an bpobal i
    gcoitinne inti, nó ina cúis imní don phobal </li>
  <li>Fógraí saineagraithe príobháideacha lena n-áirítear iad siúd ar
    líne</li>
  <li>Preas ráitis agus ábhar caidrimh phoiblí eile</li>
  <li>Ábhar leabhair agus ábhar eagarthóireachta sna meáin chumarsáide</li>
  <li>Comhfhreagras príobháideach</li>
  <li>Cumarsáid ó bhéal lena n-áirítear ar an teileafón</li>
  <li>Saothair ealaíne</li>
  <li>Fógraíocht do ghlaonna teileafón ar tháille bhisigh </li>
  <li>Ábhar seirbhísí ardráta</li>
  <li>Fógraí speisialta dírithe ar an aos leighis agus gairmeacha
  gaolmhara.</li>
  <li>Urraíocht (tá fógraíocht faoi urraíocht clúdaithe)</li>
  <li>Caidreamh Infheisteoirí agus ábhar corparáideach</li>
  <li>Ábhar Gréasáin, mar shampla, ábhar eagarthóireachta, nuacht nó
    tuarascálacha corparáideach</li>
  <li>Fógraíocht oidhreachta áirithe a fhoilsítear i gcomhthéacs cuí</li>
</ul><h3>Líne Iompraíochta Fógraíocht</h3>

<p>Ó Mheán Fómhair 2013, tá rialacha maidir le Líne Iompraíochta
Fógraíocht (OBA) an Cód. Baineann OBA an cleachtas eolas a bhailiú ó do
bhrabhsálaí gréasáin agus an fhaisnéis a úsáid chun advertisementss ar
líne go bhfuil níos ábhartha a thabhairt duit, nuair a tá tú ag brabhsáil
ar líne a chur i láthair. Ní mór do chuideachtaí a bhfuil baint acu OBA
fhógra faoi bhailiú agus úsáid sonraí ar iompar féachana gréasáin a
chur ar fáil chun críocha OBA, lena n-áirítear conas is féidir le
húsáideoirí gréasáin rogha an diúltaithe ó bheith ag fáil OBA. Tá <a href="http://www.asai.ie/asai-code/appendix-3-online-behavioural-advertising/">tuilleadh
eolais faoi OBA</a> agus na gníomhartha is féidir leat a ghlacadh i ndáil
leis OBA ar an láithreán gréasáin Údarás na gCaighdeán Fógraíochta
d'Éirinn.</p>

<h3>Conas a dhéantar iniúchadh ar ghearáin</h3>

<p>Ar an gcéad dul síos déanann Rúnaíocht Údarás na gCaighdeán
Fógraíochta d'Éirinn measúnú ar an ngearán féachaint an bhfuil sé taobh
istigh de théarmaí tagartha an Údaráis agus an bhfuil cás ann le
hiniúchadh. Má tá cás le freagairt, cuirtear an fógróir nó an
tionscnóir (nó an ghníomhaireacht) ar an eolas mar gheall ar an ngearán
agus tugtar cuireadh dóibh rud a rá faoi. Tar éis machnaimh ar an bhfreagra
sin réitíonn an Rúnaíocht moladh don Choiste Gearáin agus seolann sí
cóip chuig an ngearánaí agus chuig an bhfógróir. Bíonn deis acu siúd
rudaí breise a rá faoi, sula ndéantar breithiúnas air.</p>

<p>Is é Coiste Gearáin Údarás na gCaighdeán Fógraíochta d'Éirinn a
dhéanann an cinneadh an raibh rialacha an chóid sáraithe. Tá cúigear ball
ann atá ag obair sa tionscal fógraíochta go proifisiúnta, agus ochtar ball
neamhspleách. <a shape="rect" href="http://www.ccpc.ie/">Ainmníonn an
Coimisiún um Iomaíocht agus Cosaint Tomhaltóirí ceathrar den ochtar
sin</a>. </p>

<p>Cuirtear sonraí an cháis in eagar i dTuarascáil an Cháis, ainmneacha an
fhógróra agus na gníomhaireachta fógraíochta san áireamh, chomh maith le
breithiúnas an choiste agus seoltar í chuig na páirtithe agus déantar í a
fhoilsiú. Tá ainm an ghearánaí faoi rún. Ní foláir fógraíocht nó
tionscnamh ar bith a sharaíonn an cód a athrú go scioptha nó a tharraingt
siar. </p>

<p>Is féidir dlús a chur leis an gcóras iniúchta má fheileann don chás
agus má tá an cás sách tromchúiseach, d'fhéadfadh an Rúnaíocht iarratas
a dhéanamh ar an bhfógróir an fógra a tharraingt siar nó a athrú idir an
dá linn, go dtí go mbeidh deireadh leis an iniúchadh. </p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Déantar gearáin chuig Údarás na gCaighdeán Fograíochta d'Éirinn a
iniúchadh saor in aisce. Má tá tú ag gearán mar dhuine aonair, nó mar
ghrúpa tomhaltóirí, coinneofar d'ainm faoi rún agus ní nochtófar é. </p>
</div>
<div class="topic base_howtoapply">
<h2 class="topic base_howtoapply_title" id="l94472">Conas Iarratas a dhéanamh</h2>

<p>Má tá gearán agat maidir le fógraíocht trádálach ar an teilifís,
raidió, an idirlíon, ar phóstaeir, i mbroisiúir, i bpáipéir nuachta,
irisí, sa phictiúrlann, postfhógraíocht, agus araile, nó maidir le ábhar
bolscaireachta díolacháin ba chóir duit dul i dteagmháil le hÚdarás na
gCaighdeán Fograíochta d'Éirinn trí litir, faics, r-phost nó <a shape="rect" href="http://www.asai.ie/make-a-complaint/">úsáid a bhaint as
foirm ar líne</a> a sheoladh le d'ainm iomlán agus do sheoladh. Cuimhnigh ar
an rudaí seo a leanas a chur leis:</p>
<ul><li>Cóip den fhógra (sé sin, preas, iris agus araile)</li>
  <li>Cá háit agus cén uair a tháinig sé amach</li>
  <li>Ainm an fhógróra</li>
  <li>I gcás bolscaireacht díolacháin, ainm an táirge agus an tionscnóra,
    agus cóipeanna de lipéidí, bileoga, nó foirmeacha iarratais</li>
  <li>Na fáthanna go gceapann tú go bhfuil an fógra mícheart</li>
  <li>Cé acu an bhfuil tú ag déanamh gearáin mar thomhaltóir ar leith, nó
    mar iomaitheoir.</li>
</ul></div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<div class="inlinesio">
<p>
</p><div>
<h3>Údarás na gCaighdeán Fógraíochta d'Éirinn</h3>
<p>
  

  
  Teach Ferry<br>48 Sráid an Mhóta Íochtarach<br>Baile Átha Cliath 2<br>Éire
  <br>
  
</p>
<p>
  

  
  <strong>Teil:</strong>+353 (0)1 613 7040
  <br>
  

  

  
  <strong>Facs:</strong>+353 (0)1 613 7043
  <br> 
  

  
  <strong>Láithreán Gréasáin:</strong> <a href="http://www.asai.ie">http://www.asai.ie</a>
  <br>
  

  

  

  
  <strong>R-phost:</strong> <a href="mailto:standards@asai.ie">standards@asai.ie</a>
  <br>
  
</p>
</div></div>
</div>
</div>
</html>
