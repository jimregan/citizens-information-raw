<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An tInnéacs Praghsanna do Thomhaltóirí
</title>
    
    <meta name="description" content="Tomhaiseann an tInnéacs Praghsanna do Thomhaltóirí an     t-athrú i meánleibhéal praghsanna a íocann teaghlaigh phríobhaideacha agus     cuairteoirí eachtrannacha go hÉirinn ar earraí agus seirbhísí     tomhaltóra.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An tInnéacs Praghsanna do Thomhaltóirí</h1>
	
<ul class="anchorlinks"><li><a href="#l0b3fe">Eolas</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tomhaiseann an tInnéacs Praghsanna do Thomhaltóirí (IPT) athruithe i
meánleibhéal praghsanna a íocann teaghlaigh agus cuairteoirí eachtrannacha
go hÉirinn le haghaidh earraí tomhaltais agus seirbhísí. Is é an IPT an
slat tomhais oifigiúil maidir le bolsciú in Éirinn. Is iad na figiúirí is
déanaí IPT ar fáil ar <a href="http://www.cso.ie/en/">láithreán gréasáin
na Príomh-Oifige Staidrimh</a>.</p>

<p>Déanann an Phríomh-Oifig Staidrimh (POS) an suirbhé seo trí phraghsanna
grúpa léirithe buan d'earraí agus seirbhísí a bhailiú ar bhonn leanúnach
gach mí. Cuirtear na praghsanna seo i gcomparáid le praghsanna na n-earraí
agus na seirbhísí céanna ón mí roimhe agus ríomhtar an t-athrú. Cuirtear
le chéile in aon innéacs amháin praghsanna na n-earraí agus na seirbhísí
seo, a thomhaiseann leibhéal iomlán praghsanna. Cuirtear an t-innéacs i
dtoll a chéile i rith sheachtain an dara Máirt gach mí a fhad leis an tríú
Máirt i ngach mí. </p>

<p>Socraítear na táirgí agus na seirbhísí a chuirtear san áireamh ón
Suirbhé ar Bhuiséad Teaghlaigh. Socraíonn an POS an tábhacht nó ualaí
coibhneasta na n-earraí agus na seirbhísí seo de réir eolais bailithe ón
Suirbhé ar Bhuiséad Teaghlaigh. Is í príomhaidhm an tSuirbhé ar Bhuiséad
Teaghlaigh patrún reatha caitheachais teaghlaigh a shocrú go mion chun ualach
caiteachais an IPT a choinneáil suas chun dáta. </p>

<p>Cuireann an Phríomh-Oifig Staidrimh (POS) faisnéis ar fáil ar <a href="http://www.cso.ie/en/media/csoie/surveysandmethodologies/surveys/prices/documents/tutorials2.pdf">conas
a ríomhtar an IPT (pdf)</a>.</p>

<p>Cuireann an IPT faisnéis ar fáil dúinn faoin gcéatadán d’athrú a
thagann ar phraghsanna le himeacht ama. Má chuirimid uimhreacha innéacs do
dhá tháirge éagsúla i gcomparáid, is féidir linn a dheimhniú go bhfuil
an praghas atá ar tháirge amháin ag dul in airde nó ag teacht anuas níos
tapúla nó níos moille ná an táirge eile. Is gnách go méadófar
praghsanna le himeacht ama agus bíonn níos lú cumhacht cheannaigh ag
d’airgead dá bharr. Tugtar boilsciú ar an méadú seo a thagann ar an
leibhéal foriomlán praghsanna.</p>

<p>D’fhéadfá an IPT a úsáid – i measc rudaí eile – lena sheiceáil
cibé acu ar tháinig nó nár tháinig an méadú céanna ar do phá. Má
thagann méadú níos lú ná an méadú innéacs ar an bpá a thugann tú
abhaile i gcaitheamh tréimhse éigin (cuirimis i gcás, bliain amháin), ní
bhaineann tú an sochar céanna as.</p>

<p>Seachas ón innéacs foriomlán praghsanna a ríomh, ríomhann an POS
innéacsanna do na saghsanna ar leith earraí, ar nós bia nó tithíochta.</p>

<p>Cuireann an POS faisnéis ar fáil ar <a href="http://www.cso.ie/en/media/csoie/surveysandmethodologies/surveys/prices/documents/frequentlyaskedquestions16.pdf">cheisteanna
coitianta faoin Innéacs Praghsanna do Thomhaltóirí (pdf)</a>.</p>

<h3>Costais tithíochta</h3>

<p>Clúdaíonn an IPT réimse iomlán costais tithíochta, sé sin:</p>
<ul><li>Costas úis mhorgáiste chun teach nó arásan a cheannach </li>
  <li>Cíos tithe i seilbh phríobháideach </li>
  <li>Cíos tithe údaráis áitiúil </li>
  <li>Árachas tí (teach agus a bhfuil ann) </li>
  <li>Bailiú dramhaíola</li>
  <li>Táirgí fuinneamh tí, ar nós leictreachais, ola, gáis etc.</li>
</ul><p>Cuireadh soláthar uisce agus séarachais leo in Eanáir 2015.</p>

<p>Ní chlúdaíonn an IPT ceannach thar barr amach tí nó ceannach arásan
mar theach cónaithe príobháideach mar breathnaítear air mar chineál
infheistíochta in áit caitheachais tomhaltóra. Fágtar amach ón IPT
íocaíochtaí síos i gcás morgáiste agus an chuid caipitil d'íocaíochtaí
morgáiste, ar an gcúis chéanna. </p>

<h3>Torthaí foilsithe</h3>

<p>Foilsíonn an POS an ráta boilscithe míosúil agus bliantúil gach mí.
Tugtar é seo i dtéarmaí ceatadáin na n-athruithe i bpraghasanna ón mí
roimhe agus ón mí chéanna sa bhliain roimhe. Is iad na rátaí boilscithe
seo na rátaí cinnlínte míosúla agus bliantúla a luann tráchtairí
eacnamaíochta agus na meáin chumarsáide. </p>

<p>Foilsíonn an POS innéacsanna ar leith agus céatadán athruithe don dhá
ghrúpa déag earraí agus seirbhísí seo a leanas:</p>
<ul><li>Bia agus deoch neamh-mheisciúil </li>
  <li>Deoch meisciúil agus tobac </li>
  <li>Éadaí agus bróga </li>
  <li>Tithíocht, uisce, leictreachas, gás agus breosla eile </li>
  <li>Troscáin, fearas tí agus gnáthchothábháil tí </li>
  <li>Sláinte </li>
  <li>Iompar </li>
  <li>Cumarsáid </li>
  <li>Caitheamh aimsire agus cultúr </li>
  <li>Oideachas </li>
  <li>Bialanna agus óstáin </li>
  <li>Earraí agus seirbhísí ilghnéitheacha. </li>
</ul><p>Taispeánann an dá ghrúpa déag seo treochtaí praghais d'earnálacha
leathana earraí agus seirbhísí agus an méid a chuireann siad leis an ráta
boilscithe iomlán. </p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Tá an t-eolas a eisíonn an IPT ar fáil don phobal ó shuíomh idirlín an
POS saor in aisce. </p>

<p>Coinnítear gach eolas a chuirtear ar fáil don POS faoi rún daingean.
Leagann an tAcht Staidrimh 1993 síos dianchaighdeáin rúndachta ag rá gur do
chuspóirí staidrimh amháin a cheadaítear úsáid a bhaint as eolas atá
bailithe. Ní féidir sonraí a d'fhéadfadh a bheith ceangailte le duine nó
gnó ar leith a sceitheadh le Rannóg Rialtais nó comhlacht eile. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Tá torthaí an IPT ar fáil don phobal ón <a shape="rect" href="http://www.cso.ie/">bPríomh-Oifig Staidrimh</a> ach iad a iarraidh
orthu. </p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<div class="inlinesio">
<p>
</p><div>
<h3>An Phríomh-Oifig Staidrimh</h3>
<p>
  

  
  Bóthar Skehard<br>Corcaigh<br>Ireland
  <br>
  
</p>
<p>
  

  
  <strong>Teil:</strong>(021) 453 5000
  <br>
  

  
  <strong>Lóghlao:</strong>1890 31 34 14
  <br>
  

  
  <strong>Facs:</strong>(021) 453 5555
  <br> 
  

  
  <strong>Láithreán Gréasáin:</strong> <a href="http://www.cso.ie/">http://www.cso.ie/</a>
  <br>
  

  

  

  
  <strong>R-phost:</strong> <a href="mailto:information@cso.ie">information@cso.ie</a>
  <br>
  
</p>
</div></div>
<br></div>
</div>
</html>
