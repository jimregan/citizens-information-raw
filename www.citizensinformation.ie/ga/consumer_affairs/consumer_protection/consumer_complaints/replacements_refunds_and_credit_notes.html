<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Earra in ionad, aisíocaíochta agus nótaí sochair
</title>
    
    <meta name="description" content="Má ghlactar le gearán a dhéanann tú tar éis earraí neamhfheidhmeacha nó lochtacha a cheannach, tá tú i dteideal earra nua, deisiú nó aisíoc a fháil. Míníonn an cháipéis seo do chearta maidir le haisíocaíochtaí.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Earra in ionad, aisíocaíochta agus nótaí sochair</h1>
	
<ul class="anchorlinks"><li><a href="#lc66f4">Réamhrá</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Má cheannaíonn tú earraí neamhoiriúnacha nó lochtacha, tá tú i
dteideal earra ionaid, deisiú, nó aisíocaíocht a fháil. Braitheann cibé
acu an bhfuil tú i dteideal earra ionaid, deisiú nó aisíocaíochta a fháil
ar na hearraí atá i gceist agus ar chúinsí eile. Soláthraíonn an
Coimisiún um Iomaíocht agus Cosaint Tomhaltóirí <a href="http://www.consumerhelp.ie/faulty-goods">samplaí de chásanna inar
féidir leat bheith ag súil le hearra ionaid, deisiú nó aisíocaíocht ar
láithreán gréasáin an CICT</a>. Má tá tú i dteideal aisíocaíocht a
fháil, is fiú a thabhairt faoi deara gur féidir leis an miondíoltóir nó
an soláthraí aisíocaíocht a thabhairt in airgead, le seic nó le cuntas
cárta creidmheasa. Má tá earraí á dtabhairt ar ais agat atá lochtach, ní
ga duit glacadh le nóta creidmheasa nó dearbhán.</p>

<p>Mínítear thíos na difríochtaí idir aisíocaíochtaí, nótaí
creidmheasa agus dearbháin.</p>
<ul><li>Ciallaíonn <span>aisíoc </span>go dtugann an miondíoltóir do chuid
    airgid ar ais duit mar mhalairt ar na hearraí lochtacha. Má d’íoc tú
    le cárta dochair nó creidmheasa féadfaidh an díoltóir tú a aisíoc
    tríd an gcárta seachas le hairgead tirim. Má glacadh le gearán
    tomhaltóra uait, níl sé de cheart ag an miondíoltóir tabhairt ort
    glacadh le nóta sochair seachas aisíocaíocht. </li>
  <li>Is nóta páipéir é <span>nóta sochair </span>a thugann an díoltóir
    don chustaiméir nuair a thugtar earraí ar ais. Tá an nóta sochair
    cosúil le dearbhán nach féidir a úsáid ach sa siopa nó sa slabhra
    siopaí ónar eisíodh é. Má thugann tú earraí lochtacha ar ais ní gá
    glacadh le nóta sochair. Tig leat deisiúchán, earra nua nó aisíoc a
    éileamh de réir cineál na n-earraí agus cúinsí eile. Má ghlacann tú
    le nóta sochair seans nach mbeidh tú in ann aisíoc a éileamh níos
    déanaí. </li>
  <li>Is éard is <span>dearbhán </span>ann ná nóta páipéir nó cárta. Go
    hiondúil ní féidir an dearbhán a úsáid ach le soláthraí seirbhísí
    nó díoltóir ar leith. Nuair a cheannaíonn tú dearbhán, cinntigh go
    bhfuil na téarmaí soiléir (mar shampla, achar bailíochta an
    dearbháin). Níl ceart ar bith agat má chailltear an dearbhán. </li>
</ul><p>Cuimhnigh, má thagann tú ar athrú intinne faoi earra a cheannaigh tú
níl tú i dteideal é a thabhairt ar ais nó aisíoc a fháil. Sa chás seo,
féadfaidh miondíoltóir aisíocaíocht nó nóta creidmheasa a thabhairt duit
atá ar chomhionann le luach na n-earraí ach níl dualgas orthu amhlaidh a
dhéanamh.</p>

<p>Ba cheart duit iarraidh i gcónaí ar fháltas nuair a cheannaíonn tú
earraí nó seirbhísí.</p>

<p>Bíonn chuile chás tomhaltóra difriúil óna chéile; ní féidir rialacha
ginearálta dochta a leagan síos. Mar sin, téigh i dteagmháil leis an
Coimisiún um Iomaíocht agus Cosaint Tomhaltóirí nó <a shape="rect" href="../consumer_rights/consumer_protection_organisations.html">eagras cosanta
tomhaltóirí</a> eile, le fáil amach céard iad do chearta go baileach. </p>
</div>

<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>An Coimisiún um Iomaíocht agus Cosaint Tomhaltóirí</h3>
<p>
  

  
  Teach Bloom<br>Sráid an Iarnróid<br>Baile Átha Cliath 1<br>Éire
  <br>
  
</p>
<p>
  
  <strong>Uaireanta Oscailte:</strong>- Línte oscailte Luan - Aoine 9rn - 6in
  <br>
  

  
  <strong>Teil:</strong>(01) 402 5555
  <br>
  

  
  <strong>Lóghlao:</strong>1890 432 432
  <br>
  

  
  <strong>Facs:</strong>(01) 402 5501
  <br> 
  

  
  <strong>Láithreán Gréasáin:</strong> <a href="http://www.consumerhelp.ie/">http://www.consumerhelp.ie/</a>
  <br>
  

  
  <strong>Láithreán Gréasáin:</strong> <a href="http://www.ccpc.ie">http://www.ccpc.ie</a>
  <br>
  

  

  
</p>
</div></div>

</div>
</div>
</html>
