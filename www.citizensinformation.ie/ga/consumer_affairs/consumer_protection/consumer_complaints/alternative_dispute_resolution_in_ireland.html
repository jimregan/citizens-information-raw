<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Réiteach Malartach ar Dhíospóidí in Éirinn
</title>
    
    <meta name="description" content="D&#39;fhéadfá a bheith in ann a réiteach díospóide go bhfuil tú le cuideachta in Éirinn ag baint úsáide as réiteach díospóide malartach. Cur síos ar an doiciméad seo a bhfuil réiteach díospóide malartach agus conas a fhéadfadh sé a bheith úsáideach do thomhaltóirí na hÉireann.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Réiteach Malartach ar Dhíospóidí in Éirinn</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Má bhíonn díospóid agat le comhlacht in Éirinn nó in aon áit eile san
AE ba chóir duit ar an gcéad dul síos iarracht a dhéanamh an díospóid a
réiteach go díreach leis an gcomhlacht. Má theipeann ar seo tig leat do
chás a thabhairt os comhair cúirte -tá <a shape="rect" href="/ga/justice/courts_system/small_claims_court.html">Cúirt na nÉileamh
Beag</a> úsáideach go háirithe i gcás éileamh atá níos lú ná 2,000
euro. Nó d’fhéadfá seirbhísí idirghabhála a sholáthraíonn tríú
páirtí a úsáid. Bealaí malartacha iad seo le díospóidí thromchúiseacha
a réiteach gan dul os comhair cúirte. Is í an príomh-bhuntáiste a
bhaineann le réiteach malartach ar dhíospóidí ná go bhfuil sé furasta é
a úsáid agus go bhfuil sé níos saoire ná dul os comhair cúirte. Tá sé
úsáideach go háirithe má bhíonn gearán tomhaltóra agat le comhlacht atá
bunaithe i dtír eile san AE. Mar an gcéanna, is féidir na heagras seo a
úsáid chun fadhbanna a bheadh agat le hearraí agus le seirbhísí ar leith i
do thír dhúchais féin a réiteach. Tugtar eagraíochtaí Réiteach Malartach
ar Dhíospóidí ar eagraíochtaí a sholáthraíonn bealaí malartacha chun
díospóidí thromchúiseacha a réiteach. </p>

<p>Rinneadh <a href="https://www.djei.ie/en/Legislation/Legislation-Files/Directive-2013-11-EU-on-alternative-dispute-resolution-for-consumer-disputes-and-amending-Regulation-EC-No-2006-2004-and-Directive-2009-22-EC.pdf">Treoir
an AE 2013/11/AE (pdf)</a> ar réiteach malartach díospóidí le haghaidh
díospóidí tomhaltóra a thrasuí i ndlí na hÉireann ag <a href="http://www.irishstatutebook.ie/pdf/2015/en.si.2015.0343.pdf">Rialacháin
an Aontais Eorpaigh (Réiteach Malartach Díospóidí le haghaidh Díospóidí
Tomhaltóra), 2015 (I.R. 343 de 2015) (pdf)</a>. Faoi na Rialacháin, ceapadh
an Coimisiún um Iomaíocht agus Cosaint Tomhaltóirí (an CICT) mar an
t-údarás inniúil chun maoirsiú agus rialáil a dhéanamh ar fheidhmiú
aonáin mhalartacha díospóidí a bunaíodh in Éirinn. </p>

<h3>Céard í eagraíocht réiteach mhalartach ar dhiospóidí?</h3>

<p>Tá réimse iomlán eagraíochtaí agus gníomhaireachtaí ann atá in ann
cabhrú leat do chearta tomhaltóra a fhorfheidhmiú in Éirinn agus laistigh
den AE. Tá feidhmeanna breise ag roinnt eagraíochtaí chomh maith le bheith
ag déileáil le gearáin ó thomhaltóirí. Go bunúsach, tá ceithre
phríomhchineál eagraíochta ann a fhaigheann Réiteach Malartach ar
Dhíospóidí. </p>
<ul><li>Ombudsmen</li>
  <li>Rialálaithe </li>
  <li>Cumainn thrádála/comhlachtaí gairmiúla/proifisiúnta</li>
  <li>Coimisiúin agus coimisinéirí</li>
</ul><p>Is Oifigeach é an <span>tOmbudsman</span> a cheaptar chun gearáin dhaoine
aonair faoi dhroch-riarachán a iniúchadh go háirithe gearáin a bhaineann le
húdaráis phoiblí. In Éirinn, fiosraíonn <a shape="rect" href="/ga/government_in_ireland/national_government/standards_and_accountability/office_of_the_ombudsman.html">Ombudsman</a>
igearáin a dhéanann muintir an phobail a mheasann nár chaith seirbhísí
poiblí áirithe go cóir leo . Imscrúdaíonn <a href="../../../birth_family_relationships/children_s_rights_and_policy/the_ombudsman_for_children.html">an
tOmbudsman do Leanaí</a> gearáin déanta ag leanaí nó thar ceann leanaí i
gcoinne comhlachtaí poiblí áirithe, scoileanna agus ospidéil. Fiosraíonn
an <a shape="rect" href="/ga/government_in_ireland/european_government/eu_institutions/european_ombudsman.html">tOmbudsman
Eorpach</a> gearáin faoi aon chuid d’institiúidí an AE. Níl aon Ombudsman
ann i gcás gearáin faoi riaracháin in aon Bhallstát eile den AE ach
déanfaidh <a shape="rect" href="/ga/government_in_ireland/european_government/eu_law/solvit.html">SOLVIT</a>
iarracht aon díospóid a d’fhéadfadh a bheith agat a réiteach. Ón 1
Aibreán 2005 is feidir leis an <a shape="rect" href="http://www.financialombudsman.ie/">Ombudsman um Sheirbhísí
Airgeadais</a> fiosrú a dhéanamh má tá tú míshásta le le hinstitiúid
airgeadais. Go hiondúil ní ghlacfaidh Ombudsman le do chás ach amháin sa
chás go mbíonn tú fós míshásta le heagraíocht tar éis duit meicníocht
inmheánach gearán na heagraíochta a ídiú. </p>

<p>Is gníomhaireachtaí iad <span>Rialálaithe </span>atá bunaithe de réir
an dlí chun codanna áirithe den tionscal a mhaoirsiú lena chinntiú go
gcomhlíonann siad an dlí. In Éirinn, breathnaíonn Rialálaithe i ndiaidh
réimsí saoráidí poiblí agus seirbhísí airgeadais. Mar shampla rialaíonn
<a shape="rect" href="http://www.comreg.ie/">ComReg</a> cúrsaí
teileachumarsáide in Éirinn, rialaíonn <a shape="rect" href="http://www.cer.ie/">An Coimisiún um Rialú Fuinnimh</a> soláthróirí
Gáis agus Leictreachais agus rialaíonn An <a href="http://www.centralbank.ie/Pages/home.aspx">mBanc Ceannais</a> earnáil na
seirbhísí airgeadais in Éirinn. Is í aidhm na rialálaithe iomaíocht a
chur chun cinn ach a chinntiú go mbeidh dóthain seirbhísí ar phraghsanna
réasúnta ag tomhaltóirí soghonta.</p>

<p><span>Tá Cumainn thrádála/comhlachtaí gairmiúla </span>ar nós <a shape="rect" href="http://www.lawsociety.ie">An Cumann Dlí</a> nó <a shape="rect" href="http://www.reci.ie">Clár na gConraitheoirí Leictreachais
in Éirinn</a> ann chun ionadaíocht a dhéanamh ar a dtionscal.
Forfheidhmíonn roinnt comhlachtaí gairmiúla agus cumainn thrádála, ar nós
an <a shape="rect" href="../consumer_rights/advertising_standards_authority_for_ireland.html">Údarás
um Chaighdeáin Fhóghraíochta in Éirinn</a> cóid chleachtais. Níl
comhlacht ionadaíoch ag gach comhlacht trádála agus gairmiúil. Fiú nuair a
bhíonn comhlacht ionadaíoch ann i gcás cumann trádála nó cumann
gairmiúil áirithe, ní bhíonn cód cleachtais acu go léir le forfheidhmiú.
</p>

<p>Tá <span>Coimisiúin agus Coimisinéirí </span>ann chun do chearta a
chosaint. Go hiondúil is comhlachtaí reachtúla a bhíonn iontu seo agus
bunaítear iad le do chearta a chinntiú de réir dlíthe áirithe. Mar shampla
cuireann an Coimisinéir Cosanta Sonraí na hAchtanna um Chosaint Sonraí i
bhfeidhm agus tá an <a shape="rect" href="/ga/government_in_ireland/national_government/standards_and_accountability/data_protection.html">Coimisinéir
Faisnéise</a> ifreagrach as dlíthe Saoráil Faisnéise na hÉireann a
mhaoirsiú. </p>

<p>Bíonn eagraíochtaí a fhaigheann réiteach malartach ar dhíospóidí
solúbtha agus déileálann siad le díospóidí ó thomhaltóirí agus ó
ghnóthaí araon. Bíonn siad neamhchlaonta agus cuireann siad gach faisnéis
faoin eagraíocht ar fáil go fonnmhar do thomhaltóirí. Caithfidh siad
éifeachtúlacht a gcuid nósanna imeachta réiteach a chinntiú agus caithfidh
an dá thaobh a spreagadh chun comhoibriú lena chéile, ach ag an am céanna a
chur in iúl dóibh go bhfuil sé de cheart acu tarraingt siar ag am ar bith.
</p>

<h3>Cineálacha réiteach malartach ar dhíospóidí </h3>

<p>Tá dhá chineál réiteach malartach ar dhíospóidí. Idirghabháil agus
Eadráin </p>

<p><span><strong>Idirghabháil:</strong> </span>Comhaontaíonn an dá pháirtí
lena mbaineann an díospóid tríú páirtí neodrach a úsáid chun an
díospóid a réiteach. Socraítear téarmaí an chomhaontais idir na
páirtithe le cabhair an idirghabhálaí ( nó an comhlacht Réiteach Malartach
ar Dhíospóidí) Go hiondúil, ní bhíonn ceangail dlí ag cinntí a
dhéantar in idirghabháil ach is féidir iad a dhéanamh amhlaidh má
aontaíonn an dá pháirtí leis.</p>

<p><span><strong>Eadráin:</strong> </span>Comhaontaíonn an dá pháirtí a
bhfuil an díospóid eatarthu dul chuig eadránaí le ceisteanna a réiteach.
Tá ceangail dlí ag cinneadh an eadránaí agus rialaíonn dlíthe an
próiseas (<a href="http://www.irishstatutebook.ie/2010/en/act/pub/0001/index.html">Acht
Eadrána 2010</a>). Tig leat ionadaíocht a dhéanamh ar do shon féin ach
d’fhéadfá buntáiste a bhaint as ionadaíocht dlí má thugtar díospóid
os comhair eadránaí. </p>

<h3>Cén chaoi a n-oibríonn réiteach malartach ar dhíospóidí?</h3>

<p>Is fút féin a bheidh sé dul i muinín modhanna malartacha le do
dhíospóid a réiteach. Ní bheidh aon dualgas ort na modhanna cúitimh seo a
úsáid agus tá an ceart agat éileamh a thabhairt os comhair cúirte más
mian leat sin a dhéanamh. Cuirfidh conarthaí tomhaltais áirithe ceanglas
ort, áfach, do chás a leanúint tríd eadráin. Áirítear leo seo mar
shampla <a shape="rect" href="../../travel/package_holidays.html">gearán faoi
shaoire láneagraithe</a>. Tá an chumhacht ag comhlacht eadrána cinntí a
bhfuil ceangail dlí leo a ghlacadh. Ciallaíonn sé seo go gcuireann an
cinneadh ceanglas dlí ar an miondíoltóir nó ortsa gníomhú ar bhealach ar
leith. (i.e., an t-airgead a aisíoc, an t-ábhar a dheisiú, an t-ábhar a
thabhairt ar ais, etc.) Má bhíonn ceangail dlí ag toradh an réitigh
mhalartaí ar bhur ndíospóidí ar cheachtar den dá pháirtí d’fhéadfadh
sé ansin nach mbeadh ar do chumas an cás a thabhairt os comhair cúirte. </p>

<h3>Rochtain ar Eagraíochtaí Réiteach Malartach ar Dhíospóidí san
Eoraip</h3>

<p>Cabhraíonn an Lárionad Eorpach do Thomhaltóirí (LET) fadhbanna
tomhaltais tras-teorainn a réiteach. Déanann LET Baile Átha Cliath iarracht
ar dtús idirghabháil a dhéanamh ar son an tomhaltóra leis an miondíoltóir
nó leis an soláthróir seirbhíse sa Bhallstát eile den AE. Má theipeann ar
seo cuireann sé tomhaltóirí i dteagmháil le heagraíochtaí ábhartha
réiteach malartach ar dhíospóidí (RMD) in Éirinn agus san Eoraip. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Úsáid RMD tar éis duit gach bealach neamhfhoirmiúil a ídiú leis an
bhfadhb a réiteach go díreach leis an ngnólacht nó leis an tseirbhís
phoiblí.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Cé go mbíonn na seirbhísí a bhíonn ag cuid de na heagraíochtaí RMD
saor in aisce, tá roinnt acu nach mbíonn. Má dhéanann tú teagmháil le
heagraíocht RMD bí soiléir faoi tháillí sula dtosaíonn tú próiseas
malartach chun díospóid a réiteach .</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Tá réimse eagraíochtaí agus gníomhaireachtaí ann atá in ann cabhrú
leat do chearta a fhorfheidhmiú i gcúinsí ar leith. Más mian leat iarratas
a dhéanamh ar sheirbhísí eagraíochta mhalartaí réiteach ar dhíospóidí
in Éirinn ní mór duit teagmháil dhíreach a dhéanamh leis an eagraíocht.
</p>

<p>Más gearán i gcoinne miondíoltóra nó soláthróir seirbhíse i
mBallstát eile den AE é do ghearán is féidir le <a shape="rect" href="http://www.eccdublin.ie">LET Éire</a> comhairle a chur ar fáil duit
maidir le do chearta a fhorfheidhmiú </p>
</div>
</div>
</html>
