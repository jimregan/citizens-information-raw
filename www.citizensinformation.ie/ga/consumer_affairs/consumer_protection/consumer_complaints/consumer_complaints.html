<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Gearáin Úsáideoirí
</title>
    
    <meta name="description" content="Cur síos gairid ar an gcóras le deileáil le gearáin úsáideoirí agus an ról atá ag Coimisiún um Iomaíocht agus Cosaint Tomhaltóirí.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Gearáin Úsáideoirí</h1>
	
<ul class="anchorlinks"><li><a href="#l0b3fe">Eolas</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>In Éirinn, cosnaítear cearta tomhaltóirí i dtaca le hearraí agus
seirbhísí ag an dlí. Oifig neamhspleách iad an Coimisiún um Iomaíocht
agus Cosaint Tomhaltóirí (CCPC) atá freagrach as comhairle agus faisnéis a
chur ar fáil do thomhaltóirí. Sa mhullach air sin, tá an CCPC freagrach as
réimse fairsing dlíthe um chosaint tomhaltóirí a fhorfheidhmiú. I measc
cuid de na dlíthe um chosaint tomhaltóirí tá:</p>
<ul><li><a href="../consumer_rights/consumer_advertising.html">dlíthe ar
    chleachtais mhealltacha trádála</a>,</li>
  <li>cleachtais shriantacha,</li>
  <li><a href="../../travel/package_holidays.html">taisteal
  pacáiste</a>,</li>
  <li><a href="../consumer_rights/unfair_terms.html">téarmaí conartha
    éagóracha</a>,</li>
  <li>comhroinnt ama,</li>
  <li><a href="../product_safety_and_labelling/safety_of_products_for_sale.html">sábháilteacht
    tomhaltóirí</a>, (caighdeáin éigeantacha),</li>
  <li><a href="../product_safety_and_labelling/standards_for_product_labelling.html">lipéadú
    bia</a>,</li>
  <li><a href="../product_safety_and_labelling/standards_for_product_labelling.html">lipéadú
    táirgí</a>,</li>
  <li><a href="../pricing/pricing_of_goods_and_services.html">praghsáil
    aonaid</a> agus</li>
  <li><a href="../pricing/price_display_of_goods_and_services.html">taispeáint
    praghais</a>.</li>
</ul><p>Níl feidhm mhaoirseachta ag an CCPC maidir le seirbhísí airgeadais;
cuimsíonn <a href="../../financial_services/financial_products/financial_regulator.html">Banc
Ceannais na hÉireann</a> an limistéar seo.</p>

<p>Féadfaidh tú gearán a dhéanamh leis an CCPC faoi éilimh bhréagacha nó
mhíthreoracha faoi earraí, seirbhísí agus praghsanna agus féadfaidh an
CCPC na trádálaithe lena mbaineann a ionchúiseamh nó iarratas a dhéanamh
ar ordú cúirte go mbainfear nó go leasófar fógraí míthreoracha. Níl sé
d’fheidhm ag an CCPC chun sásamh a bhaint amach duit, ach corruair, má
ghearrtar fíneáil ar thrádálaí, d’fhéadfaí an fhíneáil a bhronnadh
ort.</p>

<p>Má bhíonn tú thíos le caillteanas nó damáiste mar thoradh ar éileamh
bréagach nó míthreorach faoi earraí nó seirbhísí, ba cheart duit sásamh
a lorg ón trádálaí agus, más gá, féadfaidh tú agair a dhéanamh le
haghaidh damáistí ar an ngnáthbhealach trí na cúirteanna.</p>

<p>Déanann an CCPC monatóireacht ar an <a href="http://www.irishstatutebook.ie/1980/en/act/pub/0016/index.html">Acht um
Dhíol Earraí agus Soláthar Seirbhísí, 1980</a> agus féadfaidh siad
trádálaithe a ionchúiseamh mar gheall ar shárú an dlí. Tugann an tAcht
seo cearta éagsúla maidir le hearraí nó seirbhísí a cheannaíonn tú nó
a fhaigheann tú ar cíos lena n-úsáid ar bhonn príobháideach, e.g. tá sé
de cheart agat bheith ag súil leis go mbaineann na hearraí caighdeáin
indíolta amach, agus go n-oireann siad dá gcuspóir, etc.</p>

<p>Mura gcomhlíonann na hearraí na riachtanais seo, is faoin díoltóir atá
sé na hábhair a chur ina gceart. Féadfaidh an díoltóir, ansin, dul sa
tóir ar an déantúsóir, ach is ábhar é sin a bheidh idir an díoltóir
agus an déantúsóir. Tá cearta agat, mar an tomhaltóir, i leith an
díoltóra agus tá ar an díoltóir an dualgas chun an t-ábhar a chur ina
cheart. Ní mór duit tabhairt faoi seo tú féin, agus más gá, trí na
cúirteanna.</p>

<h3>An Lárionad Eorpach do Thomhaltóirí (ECC)</h3>

<p>Cuireann an ECC Éire seirbhís faisnéise agus comhairle saor in aisce ar
fáil ar chearta tomhaltóirí faoi dhlí an AE. Féadfaidh an ECC Éire
cabhrú chun díospóidí trasteorann a réiteach i dtaca le hearraí agus
seirbhísí chomh maith. Tá siad mar chuid den líonra atá ar fud an AE agus
déanann an Coimisiún um Iomaíocht agus Cosaint Tomhaltóirí agus an <a href="../../../government_in_ireland/european_government/eu_institutions/european_commission.html">Coimisiún
Eorpach</a> iad a chomh-mhaoiniú. Is féidir leat níos mó a léamh faoi <a href="../consumer_rights/consumer_rights_and_cross_border_shopping_in_the_european_union.html">chearta
tomhaltóirí agus faoi shiopadóireacht trasteorann san AE anseo</a>.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>An Coimisiún um Iomaíocht agus Cosaint Tomhaltóirí</h3>
<p>
  

  
  Teach Bloom<br>Sráid an Iarnróid<br>Baile Átha Cliath 1<br>Éire
  <br>
  
</p>
<p>
  
  <strong>Uaireanta Oscailte:</strong>- Línte oscailte Luan - Aoine 9rn - 6in
  <br>
  

  
  <strong>Teil:</strong>(01) 402 5555
  <br>
  

  
  <strong>Lóghlao:</strong>1890 432 432
  <br>
  

  
  <strong>Facs:</strong>(01) 402 5501
  <br> 
  

  
  <strong>Láithreán Gréasáin:</strong> <a href="http://www.consumerhelp.ie/">http://www.consumerhelp.ie/</a>
  <br>
  

  
  <strong>Láithreán Gréasáin:</strong> <a href="http://www.ccpc.ie">http://www.ccpc.ie</a>
  <br>
  

  

  
</p>
</div></div>


<p>
</p><div class="inlinesio">
<p>
</p><div>
<h3>ECC Éire</h3>
<p>
  

  
  Ionad Macra<br>1 Sráid na Faiche<br>Baile Átha Cliath 7<br>Éire
  <br>
  
</p>
<p>
  

  
  <strong>Teil:</strong>(01) 879 7620
  <br>
  

  

  
  <strong>Facs:</strong>(01) 873 4328
  <br> 
  

  
  <strong>Láithreán Gréasáin:</strong> <a href="http://www.eccireland.ie/">http://www.eccireland.ie/</a>
  <br>
  

  

  

  
  <strong>R-phost:</strong> <a href="mailto:info@eccireland.ie">info@eccireland.ie</a>
  <br>
  
</p>
</div></div>
<br></div>
</div>
</html>
