<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cén áit le gearán a dhéanamh faoi Dhaoine Gairmiúla
  Leighis
</title>
    
    <meta name="description" content="Tá na gairmeacha leighis in Éirinn comhlachtaí rialála a chur chun cinn caighdeáin arda iompair ghairmiúil, clár de phearsanra cáilithe a choimeád ar bun agus líomhaintí mí-iompar gairmiúil nó aclaíochta a chleachtadh imscrúdú.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cén áit le gearán a dhéanamh faoi Dhaoine Gairmiúla
  Leighis</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1abee">Teagmháil</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Is iad seo a leanas na comhlachtaí rialaithe reachtúla do lucht gairmiúil
leighis in Éirinn. Go ginearálta, cuireann siad chun cinn ardchaighdeáin
d’iompar gairmiúil, cothabhálann siad clár de phearsanra cáilithe agus
déanann siad fiosrúchán ar mhí-iompar gairmiúil nó ar chumas i gcóir
leigheas a chleachtadh. Go hiondúil, bíonn coiste do Chumas i gCóir Leighis
a Chleachtadh acu nó coiste dá leithéid. Déileálann an coiste seo le
gearáin maidir le hiompar chleachtóirí cláraithe. D’fhéadfadh an gearán
a bheith faoi mhí-iompar gairmiúil agus/ nó faoi chumas le cleachtadh a
dhéanamh mar gheall ar mhíchumas fisiciúil nó meabhrach. </p>

<p>Chuir <a shape="rect" href="http://www.irishstatutebook.ie/2005/en/act/pub/0027/index.html">an tAcht
um Ghairmithe Sláinte agus Cúraim Shóisialaigh</a> córas um chlárú
reachtúil ar fáil do dhá ghairm bheatha déag sláinte agus cúraim
shóisialaigh. Is iad sin ná: </p>
<ul><li>Bithcheimiceoirí cliniciúla </li>
  <li>Diatéitigh </li>
  <li>Eolaithe leighis </li>
  <li>Teiripeoirí saothair</li>
  <li>Radharceolaithe agus radharceolaithe oftalmacha</li>
  <li>Ortoptaigh </li>
  <li>Fisiteiripeoirí </li>
  <li>Coslianna </li>
  <li>Síceolaithe </li>
  <li>Radagrafaithe </li>
  <li>Oibrithe cúram sóisialta </li>
  <li>Oibrithe sóisialta </li>
  <li>Teiripeoirí urlabhra agus teanga </li>
</ul><p>Bunaíodh an <a href="http://www.coru.ie/">Chomhairle um Ghairmithe Sláinte
agus Cúraim Shóisialaigh (CORU)</a> i mí an Mhárta 2007. Tá Bord
Clárúcháin á bhunú aici do gach ceann de na gairmeacha beatha seo, chomh
maith le struchtúr coiste chun déileáil le <a href="http://www.coru.ie/en/public">gearáin a dhéantar in aghaidh gairmithe
cláraithe</a>. Is féidir leat <a shape="rect" href="/ga/health/care_in_your_community/registration_of_health_and_social_care_professionals.html">tuilleadh
a léamh faoi chlárú na ngairmithe cúraim shóisialaigh agus sláinte
anseo</a>. </p>

<p>Anseo, tugann muid na comhlachtaí rialaithe do na príomh-ghairmeacha
leighis. <a shape="rect" href="/ga/health/health_service_agencies/health_service_agencies.html">Is féidir
leat tuilleadh a léamh faoi ghníomhaireachtaí seirbhíse sláinte eile
anseo</a>. </p>

<h3>Dochtúirí</h3>

<p>Cosnaíonn an <a shape="rect" href="http://www.medicalcouncil.ie">Chomhairle
Leighis</a> leasanna an phobail agus iad ag déileáil le cleachtóirí leighis
cláraithe. Tá <a shape="rect" href="http://www.medicalcouncil.ie/Public-Information/Making-a-Complaint-/">faisnéis
maidir le gearán a dhéanamh</a> ar fáil ar láithreán gréasáin na
Comhairle.</p>

<h3>Fiaclóirí</h3>

<p>Is comhlacht reachtúil é an Chomhairle Fiaclóireachta a dhéanann clárú
ar fhiaclóirí. Is féidir leis an gComhairle ceist a chur faoi chumas an
fhiaclóra chláraithe chun fiaclóireacht a chleachtadh. Is féidir dul i
dteagmháil leo ar an bhfón: </p>

<p>Teil: (01) 676 2069/676 2226 </p>

<h3>Altraí</h3>

<p>Is comhlacht reachtúil é <a shape="rect" href="http://www.nursingboard.ie">an Bord Altranais</a> a chumasaíonn clárú,
rialú agus oideachas na n-altraí agus cúrsaí nach iad a bhaineann le
banaltraí agus cleachtadh an altranais. </p>

<h3>Poitigéir</h3>

<p>Is comhlacht reachtúil é <a shape="rect" href="http://www.pharmaceuticalsociety.ie/">Cumann Cógaiseoirí na
hÉireann</a> (CCÉ) a bunaíodh faoin <a shape="rect" href="http://www.irishstatutebook.ie/2007/en/act/pub/0020/index.html">Acht
Cógaisíochta 2007</a> mar an rialálaí cógaisíochta. Tá sé mar chúram
aige cleachtais agus gairm na cógaisíochta a rialáil. Caithfidh gach
cógaslann a bheith cláraithe leis. Is í aidhm an Chumainn ná
sábháilteacht na n-othar agus sláinte phoiblí a chur chun cinn, agus tá
sé freagrach go príomhúil don phobal i gcoitinne.</p>

<h3>Tréidlianna</h3>

<p>Bunaíodh <a shape="rect" href="http://www.vci.ie/">Comhairle Tréidlianna
na hÉireann</a> faoin <a shape="rect" href="http://www.irishstatutebook.ie/2005/en/act/pub/0022/index.html">Acht um
Chleachtadh Tréidliachta 2005</a>. Is í príomhaidhm na Comhairle ná
cleachtadh an leighis agus an altranais tréidliachta a rialáil chun leasa an
phobail. Tá <a shape="rect" href="http://www.vci.ie/Disciplinary/">faisnéis
maidir le gearán a dhéanamh</a> ar fáil ar láithreán gréasáin na
Comhairle.<br></p>
</div>

<h3><strong>Cleachtóirí Chúraim Leighis Mhalartach</strong></h3>

<p>Gairmithe iad cleachtóirí comhlántacha agus malartacha cúram sláinte a
úsáideann snáthaidpholladh, luibheanna, hoiméapaite, suathaireacht
theiripeach, cógas oirthearach nó modhanna eile chun folláine a chur chun
cinn nó chun cóireáil a chur ar riochtaí sláinte. Níl aon riachtanais
clárúcháin reachtúla do cheachtaitheoirí leigheas comhlántach in Éirinn
faoi láthair. </p>

<p>Cé nach mbíonn na cleachtóirí faoi réir rialáil ghairmiúil
reachtúil, bíonn siad faoi réir reachtaíochta, ar nós cleachtóirí eile,
an dlí cosanta tomhaltóirí, sláinte agus sábháilteachta, iomaíochais,
conartha agus coiriúil ina measc.<br></p>

<div class="topic base_rules">
<h2 class="topic base_rules_title" id="l555d1">Rialacha</h2>

<p>Má tá gearán agat i gcoinne duine gairmiúil leighis, is féidir leat é
a chur faoi bhráid na heagraíochta gairmiúla cuí. Tá eolas maidir le
gearán a dhéanamh maidir le seirbhísí sláinte agus cúraim shóisialta ag
<a href="http://www.healthcomplaints.ie/">healthcomplaints.ie</a>. Is féidir
<a href="consumer_complaints.html">treoirlínte a léamh faoi ghearán a
dhéanamh anseo</a>. </p>
</div>
<div class="topic base_wheretoapply">
<h2 class="topic base_wheretoapply_title" id="l1abee">Teagmháil</h2>

<div class="inlinesio">
<p>
</p><none></none></div>
<br></div>
</div>

</html>
