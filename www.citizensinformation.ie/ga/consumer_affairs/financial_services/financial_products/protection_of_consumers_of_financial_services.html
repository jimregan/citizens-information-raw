<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cosaint thomhaltóirí na seirbhísí airgeadais
</title>
    
    <meta name="description" content="Má tá cuntas nó iasacht bainc agat le hinstitiúid airgeadais; is tomhaltóir seirbhísí airgeadais tú dá réir. Tá reachtaíocht ann a rialaíonn na déileálacha a bhíonn ag institiúidí airgeadais le tomhaltóirí.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cosaint thomhaltóirí na seirbhísí airgeadais</h1>
	
<ul class="anchorlinks"><li><a href="#l0b3fe">Eolas</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Má ta cuntas bainc agat nó iasacht le hinstitiúid airgeadais, is
tomhaltóir de sheirbhísí airgeadais tú. Mar thomhaltóir de sheirbhísí
airgeadais, tá cearta ar leith agat. Mar aon le réimse eile dlí tomhaltóra,
braitheann do chuid ceart mar thomhaltóir de sheirbhísí airgeadais ar an
gconradh idir tú agus an institiúid airgeadais. Is comhaontú idir beirt nó
níos mó atá infhorghníomhaithe le dlí é conradh. Mar aon le gach conradh,
is éard atá i do chonradh leis an institiúid airgeadais ná téarmaí
sonraithe agus téarmaí intuigthe. Faoi <a href="http://www.irishstatutebook.ie/1995/en/si/0027.html">Rialacháin na
gComhphobal Eorpach (Téarmaí Neamhfhéaráilte i gConarthaí Tomhaltóirí),
1995</a> agus <a href="http://www.irishstatutebook.ie/2000/en/si/0307.html">leasúcháin
iartheachtacha i 2000</a> ní féidir le haon téarma a fhaightear go bhfuil
sé neamhfhéaráilte don tomhaltóir a bheith forghníomhaithe.</p>

<p>Ó Mheitheamh 2010, bunaíonn an <a href="http://eur-lex.europa.eu/LexUriServ/LexUriServ.do?uri=OJ:L:2008:133:0066:0092:EN:PDF">Treoir
Chreidmheas Tomhaltais (2008/48/EC)</a> rialacha comónta ar chreidmheas
tomhaltais a bhfuil sé mar aidhm acu comhchuibhiú a dhéanamh ar ghnéithe
áirithe de dhlíthe, de rialacháin agus d’fhorálacha riaracháin ar
chreidmheas tomhaltais san AE. Clúdaíonn an Treoir iasachtaí pearsanta de
idir €200 agus €75,000 athiníoctha tar éis am níos faide ná mí. Ní
bhaineann an Treoir le morgáistí ná le cártaí dochair iarchurtha. Is
féidir <a href="http://europa.eu/legislation_summaries/consumers/protection_of_consumers/co0001_en.htm">tuilleadh
eolais a fháil ar shuíomh gréasáin Europa an AE</a>.</p>

<p>Tá reachtaíocht ann cheana a rialaíonn gnóthaíocht institiúidí
airgeadais le tomhaltóirí ar nós <a href="http://www.irishstatutebook.ie/1995/en/act/pub/0024/index.html">An tAcht
um Chreidmheas do Thomhaltóirí, 1995</a>. Tá <a href="http://www.centralbank.ie/regulation/processes/consumer-protection-code/Pages/codes-of-conduct.aspx">Cód
d’Institiúidí Airgeadais ar Chosaint do Thomhaltóirí</a> ann chomh maith
a fhorordaíonn an chaoi a ndéileáileann insitiúidí airgeadais le
tomhaltóirí. Is é Banc Ceannais na hÉireann an comhlacht a
fhorghníomhaíonn an cód agus an reachtaíocht seo.</p>

<p>Chun do chearta a fhorghníomhú, caithfidh tú a bheith feasach ar céard
iad na cearta sin. Soláthraíonn an Coimisiún um Iomaíocht agus Cosaint Tomhaltóirí (CCPC) eolas do thomhaltóirí ar a gcearta agus ar na costais,
rioscaí agus leasanna de tháirgí airgeadais dhifriúla. Tugann an t-eolas
seo cúnamh duit freisin rochtain a fháil ar na seirbhísí airgeadais is
oiriúnaí duit. Coinníonn an CCPC suíomh gréasán ar <a href="http://www.consumerhelp.ie/your-money">eolas airgeadais</a> do
thomhaltóiri.</p>

<h3>Cosaint ar do choigiltis agus ar d’infheistíochtaí</h3>

<p>Tá Banc Ceannais na hÉireann freagrach as rialúchán na ngnólachtaí a
leanas:</p>
<ul><li>Bainc</li>
  <li>Cumainn Fhoirgníochta</li>
  <li>Comhlachtaí árachais</li>
  <li>Gnólachtaí bainistiú infheistíochta</li>
  <li>Idirghabhálaithe árachais agus infheistíochta (bróicéirí agus
    gníomhaithe)</li>
  <li>Idirghabhálaithe Morgáiste (bróicéir)</li>
  <li>Stocbhróicéirí</li>
  <li>Scéimeanna infheistíochta comhchoitinn</li>
  <li>Comhair chreidmeasa</li>
  <li>Iasachtóirí airgid</li>
  <li>Bureaux de change</li>
  <li>Gnólachtaí miondíol creidmheasa eile</li>
  <li>Gnólachtaí frithdhílse teaghais</li>
</ul><p>Roimh dhéileáil le haon cheann de na gnólachtaí seo, seiceáil go bhfuil
siad údaraithe chun trádáil ag an mBanc Ceannais. Cosnaíonn an t-údarú
seo tú ó thrádálaithe neamhscrupallacha. Chun seiceáil an bhfuil an
chuideachta lena bhfuil tú ag déileáil údaraithe, téigh i dteagmháil le
Roinn Chlár an Bhanc Cheannais (féach ‘An áit le cur isteach air’
thíos).</p>

<h3>Scéimeanna cúitimh</h3>

<p>Tá roinnt scéimeanna cúitimh ann.</p>

<p>Cúitíonn an <strong>Scéim Ráthaithe Taisce</strong>, bunaithe faoi <a href="http://www.irishstatutebook.ie/1995/en/si/0168.html">Rialacháin na
gComhphobal Eorpach (Scéim Ráthaithe Taisce) 1995</a>, tomhaltóirí ar
airgead a cailleadh ó chuntais reatha agus taisce, áit nach bhfuil banc,
cumann forgníochta ná comhar creidmheasa in ann a n-airgead a thabhairt ar
ais, mar gheall ar dheacrachtaí airgeadais. Tá an scéim seo maoinithe ag
institiúidí creidmheasa údaraithe. Feidhmíonn scéim chúitimh thír AE
eile i gcás bhanc nó institiúid eile údaraithe agus rialaithe i stát AE
eile ach atá ag oibriú anseo ar bhonn craoibhe faoi rialacha AE, mura bhfuil
sé deimhnithe ag an gcraobh do Rialaitheoir an Bhanc Cheannais go bhfuil sé
ar intinn aici a bheith páirteach sa Scéim Chosanta Taiscí.</p>

<p>Tionscantar an próiseas íoctha ach amháin nuair atá sé bunaithe nach
bhfuil an institiúid in ann íocaíochtaí a rinneadh a aisíoc mar gheall ar
a staid airgeadais. Ó 20 Meán Fómhair 2008, is é an t-uaséileamh in
aghaidh an duine ná 100% (a bhí 90%) de gach taisce a bhí á choinneáil ag
an institiúid airgeadais suas go dtí uasmhéid €100,000 (a bhí
€20,000).</p>

<p>Ta eolas níos sonraí ar an Scéim Ráthaithe Taisce, chomh maith leis na
scéimeanna bainteacha ó thíortha AE eile, ar fáil ar <a href="http://www.consumerhelp.ie/deposit-guarantee-scheme">shuíomh gréasáin
tomhaltóra an Coimisiún um Iomaíocht agus Cosaint Tomhaltóirí (CCPC)</a>.</p>

<p>Ar 30 Meán Fómhair 2008 thug an Rialtas isteach <strong>ráthaíocht
neamhtheoranta Rialtais</strong> do gach taisce níos mó ná €100,000, i
measc nithe eile, i mbainc Éireannacha ar leith. D’easanálaigh an scéim ar
a dtugtar an <strong>Scéim Thacaíocht Airgeadais Institiúidí Creidmheasa
(STAIC)</strong> ar 29 Meán Fómhair 2010.</p>

<p>I mí na Nollag 2009, thug an Rialtas isteach <strong>an Scéim Ráthaíocht
Fhiachais Inghlactha (SRFI)</strong> do chuntais thaiscí téarma níos mó ná
€100,00 sna bainc Éireannacha céanna. Clúdaíonn an scéim taiscí téarma
go dtí go n-aibíonn siad (suas go dtí uasmhéid cúig bliana), ar
choinníoll go raibh an banc clúdaithe ag an scéim nuair a cuireadh isteach
an taisce. </p>

<p>Má rinneadh ball den scéim den bhanc i ndiaidh gur cuireadh isteach an
taisce, clúidaítear an taisce faoin scéim STAIC go dtí 29 Meán Fómhair
2010.</p>

<p>Chlúdaigh an scéim RFI cuntais reatha agus taisce ar éileamh a bhfuil
níos mó ná €100,000 iontu, is cuma cén uair a cuireadh isteach an taisce.
Clúdaítear cuntais fhógra ar an gcaoi chéanna ar an gcoinníoll go dtugtar
fógra aistarraingthe roimh dar críoch an scéim.</p>

<p>Is iad na bancanna abhí clúdaithe ag an dá scéim ná:</p>
<ul><li>Banc Aontas Éireann</li>
  <li>Banc na hÉireann</li>
  <li>Bheatha na hÉireann</li>
  <li>Cumann Oideachas Foirgníochta</li>
  <li>Cumann Foirgníochta ICS</li>
</ul><p>Chríochnaigh an scéim SRFI ar an 28 Márta 2013. Má bhí tú taisce
téarma sheasta a bhí clúdaithe ag an scéim roimh 28 Márta 2013, beidh
cosaint an scéim i bhfeidhm go dtí deireadh an téarma, suas go dtí
uasmhéid de chúig bliana. Ní chiallaíonn sé seo taiscí difear suas le
€100,000 a leanfaidh de bheith clúdaithe ag an Scéim Cosanta Taiscí.</p>

<p>Tá <a href="http://www.consumerhelp.ie/government-guarantee">tuilleadh
eolais ar scéim SRFI</a> ar fáil ar shuíomh gréasáin tomhaltóra an
CCPC.</p>

<p>Tá cuid de na bainc a bhíonn ag oibriú in Éirinn rialaithe ina dtír
dhúchais. Ma tá cuntas agat ina leithéid de bhanc, dhéanfá éileamh go
hiondúil faoi na scéimeanna cúitimh atá sa tír ina bhfuil an institiúid
rialaithe. </p>

<p>Oibríonn an Cuideachta Cúitimh d’Infheisteoirí Teo. (CCIT) an
<strong>Scéim Chúitimh d’Infheisteoirí</strong>. Cuireadh ar bun an CCIT
faoin <a href="http://www.irishstatutebook.ie/1998/en/act/pub/0037/index.html">Acht um
Chúiteamh d’Infheisteoirí 1998</a>. Is í cuspóir na Scéime ná cúiteamh
a dhéanamh ar chliaint de ghnólachtaí infheistithe údaraithe teipthe. Má
théann ballghnólacht den Scéim as gnó agus nach féidir leo
d’infheistíochtaí ná d’airgead a aisíoc, féadfaidh go mbeadh tú i
dteideal éileamh a dhéanamh faoin scéim. Is é an t-uaséileamh in aghaidh
an duine ná 90% de gach taisce atá á choinneáil ag an institiúid
airgeadais suas go dtí uasmhéid €20,000.</p>

<p>Tá tuilleadh eolais faoin <a href="http://www.investorcompensation.ie/index.php">Scéim Chúitimh
d’Infheisteoirí</a> ar fáil ar shuíomh gréasáin an CCIT.</p>

<p>Mar thomhaltóir, ba cheart duit do chearta a chosaint agus déileáil a
sheachaint le soláthróirí seirbhísí airgeadais neamhrialaithe.</p>

<h3>Cé atá bainteach le rialúchán?</h3>

<p><strong>Banc Ceannais na hÉireann</strong></p>

<p>Tá athruithe suntasacha tagtha ar rialúchán an earnáil seirbhísí
airgeadais le blianta beaga anuas, leis na hathruithe is déanaí,
forfheidhmithe faoin <a href="http://www.irishstatutebook.ie/2010/en/act/pub/0023/index.html">Acht
Athchóiriú an Bhanc Cheannais 2010</a>, ag fágáil <a href="http://www.financialregulator.ie/about-us/Pages/default.aspx">Banc
Ceannais na hÉireann</a> freagrach as rialúchán. Tá freagracht shonrach ag
Stiúrthóir Tomhaltais an Bhanc Cheannais as</p>
<ul><li>Cosaint tomhaltóirí agus/nó infheisteoirí faoi réimse reachtaíochta
    ina áirítear an tAcht um Chreidmheas do Thomhaltóirí, 1995, <a href="http://www.irishstatutebook.ie/1995/en/act/pub/0011/index.html">an
    tAcht um Idirghábhálaithe Infheistíochta 1995</a>, <a href="http://www.irishstatutebook.ie/1995/en/act/pub/0009/index.html">an
    tAcht Stocmhalartán 1995</a>, <a href="http://www.irishstatutebook.ie/1989/en/act/pub/0016/index.html">an
    tAcht Bhanc Cheannais na hÉireann 1989</a> agus <a href="http://www.irishstatutebook.ie/1989/en/act/pub/0003/index.html">an
    tAcht Árachais 1989</a>.</li>
  <li>Maoirsiú a dhéanamh ar sholáthar seirbhísí airgeadais do
    thomhaltóirí.</li>
</ul><p><strong>Cláraitheoir Chomhair Chreidmheasa</strong></p>

<p>Ceapann Banc Ceannais na hÉireann an Cláraitheoir Chomhair Chreidmheasa a
rialaíonn <a href="../../../money_and_tax/personal_finance/financial_institutions/credit_unions.html">comhair
chreidmheasa</a>. Tá ar an gCláraitheoir an Stiúrthóir Tomhaltais sa Bhanc
Ceannais a chur ar an eolas agus cúnamh a thabhairt dó i ndáil le haon
ghearán faoi chomhar creidmheasa.</p>

<p><strong>Ombudsman um Sheirbhísí Airgeadais</strong></p>

<p>Foráileann an tAcht um Bhanc Ceannais agus um Údarás Seirbhísí
Airgeadais na hÉireann 2004 do cheapachán <a href="http://financialombudsman.ie/">Ombudsman um Sheirbhísí Airgeadais</a>
reachtúil. Maoiníonn soláthróirí seirbhísí airgeadais an scéim seo. Is
é ról an Ombudsman ná mar eadránaí neamhspleách a dhéileáileann le
gearáin aonair in aghaidh ghnóthlachtaí seirbhísí airgeadais. Caithfear
gearáin a dhéanamh ar dtús leis an institiúid airgeadais atá i gceist agus
ansin leis an Ombudsman má tá tú míshásta fós. Cuireann an tOmbudsman
réiteach eadránaithe ar fáil. Tá an chumhacht ag an Ombudsman ordú
d’institiúidí airgeadais nithe ar leith a dhéanamh agus cúiteamh a íoc.
Tá a gcinntí ceangailteach go ginearálta ar na hinstitiúidí airgeadais (ar
choinníoll ceart achomhairc chuig an gCúirt Uachtarach). Léigh <a href="../../consumer_protection/consumer_complaints/financial_services_ombudsman.html">níos
mó faoi oifig an Ombudsman um Sheirbhísí Airgeadais anseo</a>.</p>

<p><strong>An Coimisiún um Iomaíocht agus Cosaint Tomhaltóirí</strong></p>

<p>Tá freagrachtaí reachtúla ag <a href="http://www.nca.ie/">an
Coimisiún um Iomaíocht agus Cosaint Tomhaltóirí</a> do rialúcháin gheallbhróicéirí
agus idirghabhálaithe creidmheasa (mar shampla garáistí a ofráileann
airgeadas ar cháirr nua agus úsáidte). Déanann an oifig maoirsiú chomh
maith agus fiosraíonn sí gearáin i ndáil le fógraíocht creidmheasa ó
idirghabhálaithe creidmheasa.</p>

<p><strong>FIN-NET</strong></p>

<p><a href="http://ec.europa.eu/internal_market/fin-net/index_en.htm">Is
líonra gearáin as-cúirte ar fud an AE é IN-NET do sheirbhísí
airgeadais</a>. Tá sé deartha go háirithe chun réiteach as-cúirte
d’aighnis tomhaltais a éascú nuair atá an soláthróir seirbhíse bunaithe
i mBallstát AE seachas an ceann ina gcónaíonn an tomhaltóir.</p>

<h3>Calaois</h3>

<p>Tá calaois airgeadais ardaithe le blianta beaga anuas agus coirpigh ag
cuardach bealaí chun rochtain a fháil ar shonraí pearsanta airgeadais.</p>

<p>Áirítear i do shonraí pearsanta airgeadais:</p>
<ul><li>Uimhir chuntais bhainc,</li>
  <li>Uimhreacha aitheantais phearsanta (UAP),</li>
  <li>Sonraí cárta creidmheasa</li>
  <li>Sonraí cárta dochair</li>
  <li>Sonraí cárta UMB</li>
  <li>Sonraí baincéireachta idirlín agus teileafóin</li>
</ul><p>Tá sé an-tábhachtach nach nochtann tú do shonraí pearsanta airgeadais
ach do thrádálaithe creidiúnacha amháin.</p>

<p>Tá sé aitheanta go bhfaigheann coirpigh rochtainn ar do shonraí pearsanta
airgeadais trí aithris a dhéanamh ar do bhanc. Fainic litreacha, ríomhphoist
agus glaoanna teileafóin gan iarraidh a fhaigheann tú a iarrann ort do
shonraí pearsanta airgeadais a dheimhniú. Má fhaigheann tú litir ag rá go
bhfuil airgead buaite agat ó chomhlacht nár chuala tú trácht riamh air,
d’fhéadfaí go bhfuil siad ag cuardach sonraí cuntais bhainc.</p>

<p>Ná scríobh d’uimhir aitheantais phearsanta síos riamh. Go háirithe,
ná coinnigh an uimhir seo le do chártaí bainc – foghlaim de ghlanmheabhair
í. Ná nocht d’UAP d’aon duine – is eolas pearsanta atá san UAP nach
n-iarrfadh do bhanc ort riamh é a lua. D’fhéadfaí go n-iarrfadh do bhanc
ort d’UAP a chur isteach i do theileafón nó teirminéal UAP ag do chraobh
bhainc nó UMB. Má tá deacracht agat d’UAP a chur de ghlanmheabhair is
féidir leat í a athrú chuig uimhir ar féidir leat smaoineamh uirthi.
Seachain uimhir ar féidir le coirpeach í a thomhas – ar nós lá breithe.
Tá sé éasca UAP a athrú ag Uathmheasín Bainc (UMB) nó ag an gcúntar
bainc.</p>

<p>Déan tuairisc ar chártaí caillte nó goidte a luaithe agus a aithníonn
tú go bhfuil siad ar iarraidh. Mura ndéanann d’fhéadfaí go mbeifeá faoi
dhliteanas do cheannacháin déanta go calaoiseach ar do chárta.</p>

<p>Is é an bealach is fearr chun tú féin a chosaint ó chalaois ná do
chártaí agus do shonraí pearsanta airgeadais a choinneáil slán. </p>

<p>I gcás cártaí creidmheasa, tá seirbhís nua – slis agus UAP – tugtha
isteach chun cártaí creidmheasa a dhéanamh níos sláine. Má tá saoráid
shlis agus UAP ar do chárta (beidh slis ríomhaire ar dhath an óir
feiceálach ar do charta) clóscríobhann tú UAP isteach i meaisín an
mhiondíoltóra in áit duillíní a shíniú. Ná húsáid d’UAP cárta
creidmheasa ná aon UAP eile riamh ar an idirlíon ná ar an teileafón.</p>

<p>Is camscéim sheirbhísí airgeadais go minic í nuair a úsáideann
díoltóirí taicticí díolacháin d’ardbhrú ar an teileafón, tríd an
bpost nó go pearsanta. Tugtar ‘oibríochtaí seomra coire’ áit a
gcuireann an díoltóir faoi bhrú tú chun scaranna gan luach nó
d’ardriosca, airgeadra eachtrannach nó infheistíochtaí a cheannach. Má
ofráiltear idirbheart infheistíochta duit, <a href="http://registers.centralbank.ie/">seiceáil an bhfuil an institiúid
airgeadais údaraithe ag an mBanc Ceannais</a> trí ghlaoch a chur ar
Íos-Ghlao 1890 777 777.</p>

<p>Tá dlíthe áirithe ann chun tú a chosaint má <a href="../../consumer_protection/consumer_rights/distance_selling.html">cheannaíonn
tú táirgí agus seirbhísí trí chiandíol</a>. Tá dlíthe ann freisin a
dhéileáileann le <a href="../../telecommunications_and_postal_services/dealing_with_unsolicited_direct_marketing.html">ríomhphoist
thráchtála gan iarraidh</a> ar féidir leo cinntiú go bhfanann do shonraí
pearsanta príomhaideach.</p>
</div>

<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Banc Ceannais na hÉireann</h3>
<p>
  
  <span class="field_dept address_field">Rialachán Airgeadais<br></span>
  

  
  Boisce Phoist 559<br>Sráid an Dáma<br>Baile Átha Cliath 2<br>Éire
  <br>
  
</p>
<p>
  

  
  <strong>Teil:</strong>(01) 224 6000
  <br>
  

  
  <strong>Lóghlao:</strong>1890 777 777
  <br>
  

  
  <strong>Facs:</strong>(01) 671 6561
  <br> 
  

  
  <strong>Láithreán Gréasáin:</strong> <a href="http://www.centralbank.ie/regulation/Pages/home.aspx">http://www.centralbank.ie/regulation/Pages/home.aspx</a>
  <br>
  

  

  

  
  <strong>R-phost:</strong> <a href="mailto:enquiries@centralbank.ie">enquiries@centralbank.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>An Ombudsman um Sheirbhísí Airgeadais</h3>
<p>
  

  
  3ú Úrlár<br>Teach Lincoln<br>Plás Lincoln<br>Baile Átha Cliath 2<br>D02 VH29<br>Éire
  <br>
  
</p>
<p>
  

  
  <strong>Teil:</strong>(01) 662 0899
  <br>
  

  
  <strong>Lóghlao:</strong>1890 88 20 90
  <br>
  

  
  <strong>Facs:</strong>(01) 662 0890
  <br> 
  

  
  <strong>Láithreán Gréasáin:</strong> <a href="https://www.financialombudsman.ie/">https://www.financialombudsman.ie/</a>
  <br>
  

  

  

  
  <strong>R-phost:</strong> <a href="mailto:enquiries@financialombudsman.ie">enquiries@financialombudsman.ie</a>
  <br>
  
</p>
</div></div>

</div>
</div>
</html>
