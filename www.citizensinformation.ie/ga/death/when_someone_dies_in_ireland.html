<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Nuair a fhaigheann duine bás
</title>
    
    <meta name="description" content="Má chaill tú duine éigin a bhí gar duit le déanaí nó má tá aithne agat ar dhuine éigin a chaill duine a bhí gar di nó dó, tabharfaidh sé seo treoir duit ar na nithe nach foláir duit a dhéanamh tar éis bás. Tugann sé achoimre freisin ar roinnt de na seirbhísí stáit agus seirbhísí deonacha atá ar fáil chun tacú leat.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Nuair a fhaigheann duine bás</h1>
	
<ul class="anchorlinks"></ul>
<div>

<div class="topic">

<div class="topic base_introduction">
<h2>Réamhrá</h2>

<p>Nuair a fhaigheann duine bás bíonn go leor socruithe le déanamh ag
tréimhse nuair atá daoine faoi bhrú pearsanta uafásach. Mar sin is
tréimhse an-deacair í i saol an duine. Má chaill tú duine a bhí gar duit,
nó má tá aithne agat ar dhuine a d’fhulaing méala le deireanas, tá nithe
a chaithfidh tú a dhéanamh i ndiaidh báis agus tá seirbhísí stáit agus
seirbhísí deonacha atá ann chun tacaíochta a thabhairt duit. </p>

<p>Go bunúsach leantar na céimeanna céanna maidir leis an sochraid a eagrú,
an bás a chlárú agus teagmháil a dhéanamh leis na seirbhísí stáit, is
cuma má bhí súil leis an mbás nó nach raibh. </p>

<p>Is minic a ghoilleann cailliúint nó bás duine a bhfuil grá acu dóibh go
géar ar pháistí. Is cuma má bhí súil leis an mbás nó má bhí sé
tobann, caitheann páistí le bás ar bhealaí difriúla. Is <a shape="rect" href="http://www.barnardos.ie/what-we-do/our-services/specialist-services/bereavement-counselling.html">seirbhís
chomhairleach de chuid Barnardos atá ar fáil do pháistí a chaill duine gar
dóibh</a> agus a d’fhéadfadh cabhair a thabhairt. </p>

<p>Is minic a bhíonn sé deacair deileáil le bás gan choinne nó bás
tobann. Tá <a shape="rect" href="bereavement_counselling_and_support/bereavement_counselling_andsupport_services.html">réimse
eagraíochtaí a chuireann seirbhísí comhairlithe</a> lucht méala ar fáil
do dhuine ar bith a d’fhulaing méala le deireanas. B’fhéidir go mbeidh na
seirbhísí comhairlithe seo úsáideach duit le linn na tréimhse deacair seo.
</p>

<h3>Díreach i ndiaidh an bháis</h3>

<p>Tá sé riachtanach go mbíonn aitheantas déanta ar dhuine ar bith a
fhaigheann bás agus go n-aimsítear cúis an bháis. Má tharla an bás go
tobann agus gan coinne, b’fhéidir go mbeidh ort an Garda Síochána agus an
<a href="sudden_or_unexplained_death/coroners.html">Cróinéir</a> a chur ar
an eolas. </p>

<p>Ba cheart duit chomh maith muintir an duine, an dochtúir teaghlaigh (LC)
agus <a shape="rect" href="/ga/birth_family_relationships/registrar_birth_marr_death.html">Cláraitheoir
na mBreitheanna, Básanna agus Póstaí</a> a chur ar an eolas. Má bhí an
marbh ina b(h)ronntóir ball, beidh ort beart a dhéanamh láithreach más tusa
an gaol is gaire. Léigh tuilleadh faoi <a shape="rect" href="/ga/health/blood_and_organ_donation/organ_and_body_donation.html">bronnadh
ball agus corp anseo</a> . </p>

<p>Is iad adhlacóirí agus stiúrthóirí sochraide a eagraíonn an cur nó an
créamadh. Is féidir leo chuile shórt a eagrú ón <a shape="rect" href="after_a_death/burials.html">láthair uaighe</a> go searmanais
reiligiúnda más maith leat. Léigh tuilleadh inár ndoiciméad faoi <a shape="rect" href="after_a_death/funerals.html">sheirbhísí adhlacóra.</a></p>

<h3>An bás a chlárú</h3>

<p>Chun <a shape="rect" href="after_a_death/death_cert.html">bás a
chlárú</a>, ní foláir duit Foirm Fógraí Báis a leagann síos cúis an
bháis a thabhairt chuig Cláraitheoir áitiúil na mBreitheanna, Básanna agus
Póstaí. Mura bhfaca an dochtúir an marbh ar a laghad 28 lá sular tharla an
bás nó má tá an dochtúir míshásta faoi chúis an bháis, caithfidh
sé/sí Cróinéir a chur ar an eolas. Socróidh an <a shape="rect" href="sudden_or_unexplained_death/coroners.html">Cróinéir</a> an dteastaíonn
<a href="sudden_or_unexplained_death/postmortems.html">scrúdú
iarbháis</a>. Murar féidir cúis báis a aimsiú tar éis an scrúdú
iarbháis, b’fhéidir go reachtáilfear <a shape="rect" href="sudden_or_unexplained_death/inquests.html">ionchoisne</a>. <br><br>
Más tuismitheoirí sibh a raibh marbh-bhreith agaibh, is féidir léigh
tuilleadh inár ndoiciméad faoi <a shape="rect" href="/ga/birth_family_relationships/miscarriage_and_stillbirth/registering_stillbirth.html">marbh-bhreith
a chlárú</a>. </p>

<h3>Páistí</h3>

<p>Má áiríonn lucht méala páistí faoi 18 bliain, caithfear socruithe a
dhéanamh dóibh láithreach. Go hiondúil tugann muintir an teaghlaigh aire do
dhílleachtaí go dtí go ndéantar socruithe fadthéarmach. Mura bhfuil
muintir an teaghlaigh ar fáil chun é sin a dhéanamh, caithfear <a href="../birth_family_relationships/family_support_agency.html">an
Ghníomhaireacht um Leanaí agus an Teaghlach</a> a chur ar an eolas agus
déanfaidh sé socruithe ar bith a theastaíonn chun go dtabharfar aire do na
páistí. </p>

<h3>Rochtain ar airgead </h3>

<p>B’fhéidir go dteastóidh rochtain ar airgead an mhairbh chun costais na
sochraide a ghlanadh. Níl sé éasca rochtain a dhéanamh d’airgead atá i
mbanc nó i gcumann foirgníochta mura bhfuil sé i gcomhchuntas. (Má tá an
t-airgead faoi ainm an mhairbh amháin, go hiondúil ní bhíonn tú in ann
rochtain a dhéanamh dó go dtí go bhfaightear probháid). (Féach ceisteanna
dlí tar éis báis thíos). </p>

<p>Tá roinnt sochar leasa shóisialta agus deontas ar fáil tar éis báis a
d’fhéadfadh nach bhfuil tú ar an eolas fúthu. Mar shampla, d'fhéadfá a
bheith i dteideal Íocaíocht ar Riachtanais Eisceachtúil chun cabhrú leat le
costaisí na sochraide má tá tú ar mhaoin íseal. D’fhéadfá ceisteanna a
bheith agat maidir le cearta pinsin, polasaithe árachais, cáin ar ioncam agus
oidhreacht. <a href="../social_welfare/social_welfare_payments/death_related_benefits/">Pléitear
na ceisteanna seo sa rannóg anseo faoi sochair agus teidlíochtaí a bhaineann
le bás</a>. Tá roinnt eolais úsáidigh curtha le chéile ag na
Coimisinéirí Ioncaim anseo faoi <a shape="rect" href="http://www.revenue.ie/en/personal/circumstances/bereavement/widows-widowers.html">ghearradh
cánach i ndiaidh báis</a>. </p>

<p>Má tá deacrachtaí airgeadais agat tar éis méala, tá seirbhísí ar
nós na <a shape="rect" href="http://www.mabs.ie/">Seirbhíse Buiséadaí agus
Comhairle Airgid (MABS sa Bhéarla)</a> ar fáil chun cabhrú leat. Is
seirbhís saor in aisce agus faoi rún í MABS le foireann de chomhairleoirí
airgid cáilithe ar féidir leo comhairle agus cabhair a chur ar fáil i rith
an am dheacair seo. Léigh tuilleadh faoin Seirbhís Bhuiséadaithe agus
Comhairle Airgid anseo. </p>

<h3>Ceisteanna dlí tar éis báis </h3>

<p>Tá roinnt ceisteanna dlí a bhaineann le bás. Pléann ár ndoiciméad, <a shape="rect" href="the_deceaseds_estate/what_happens_the_deceaseds_estate.html">Céard a
tharlaíonn d’eastát an mhairbh</a> ceisteanna ar nós rochtain d’airgead,
teach an teaghlaigh agus codanna dlithiúla na bpáistí. Is deis dhlithiúil
í <a shape="rect" href="before_a_death/power_of_attorney.html">Cumhacht
aturnae</a> ar féidir a shocrú le linn do shaoil ar fhaitíos nach mbeidh sé
ar do chumas do chúrsaí a reachtáil. Míníonn ár ndoiciméad conas
próbháid a fháil, dualgais seiceadóirí, deileáil le fiacha agus araile in
<a shape="rect" href="the_deceaseds_estate/dealing_with_the_deceaseds_estate.html">Déileáil
le heastát an mhairbh</a>. </p>

<h3>Tithíocht agus saol laethúil </h3>

<p>Tá sé thar a bheith tábhachtach go gcuirfear eagraíochtaí ar leith ar
an eolas tar éis báis. Má bhí <a href="../housing/owning_a_home/help_with_buying_a_home/paying_for_a_home.html">morgáiste</a>
ag an marbh caithfidh tú dul i dteagmháil leis an institiúid airgeadais ina
bhfuil na gníomhais/morgáiste chun iad a chur ar an eolas maidir leis an
mbás. Má bhí an marbh ina c(h)ónaí in áit ar cíos, caithfear an tiarna
talún nó údarás áitiúil a chur ar an eolas ionas go n-athrófar
ainmneacha ar chomhaontuithe tionónta. </p>

<p>Tá sé riachtanach dul i dteagmháil le banc nó cumann foirgníochta an
mhairbh chun dochar díreach ar bith a chealú ó chuntais agus má bhí
polasaithe árachais ag an marbh, na hárachóirí a chur ar an eolas. </p>

<p>Má thagann billí, ráitis nó ranníocaíochtaí in ainm an mhairbh tar
éis báis, d’fhéadfadh sé sin a bheith ina chúis bhróin do dhaoine.
Cealaigh ranníocaíochtaí leanúnacha, agus má bhí an marbh ina c(h)ónaí
leis/léi féin – seol litreacha ar aghaidh chuig an seiceadóir nó
riarthóir eastát an mhairbh. </p>

<p>Má bhí <a shape="rect" href="/ga/travel_and_recreation/motoring_1/driver_licensing/full_driving_licence.html">ceadúnas
tiomána</a> ag an marbh, téigh i dteagmháil le <a href="https://www.ndls.ie/contact.html">NDLS</a> agus má bhí siad ag fáil
sochair ar bith, téigh i dteagmháil leis an roinn Rialtais nó an eagraíocht
chuí. Más mian leat a bhaint as an éagaigh a ainm ó <a href="../government_in_ireland/elections_and_referenda/voting/registering_to_vote.html">Chlár
na dToghthóirí</a>, bain úsáid as Foirm RFA1, atá ar fáil ó d'údarás
áitiúil. Is maith an rud é freisin dul i dteagmháil le clubanna sóisialta
agus eagraíochtaí gairmiúla nó ceirde. <br><br></p>
</div>
</div>
</html>
