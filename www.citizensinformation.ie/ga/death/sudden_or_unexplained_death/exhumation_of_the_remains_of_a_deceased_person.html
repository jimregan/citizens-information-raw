<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Corp duine a dhí-adhlacadh
</title>
    
    <meta name="description" content="Tá cur síos sa cháipéis seo ar na rialacha a bhaineann le
  		corp duine a dhí-adhlacadh agus conas iarratas a dhéanamh ar cheadúnas
  		dí-adhlactha.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Corp duine a dhí-adhlacadh</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Is minic go mbíonn sé an-deacair ar theaghlach agus cairde duine atá
básaithe go mbeadh gá a c(h)orp a dhí-adhlacadh. Déantar corp a
dhí-adhlacadh in Éirinn i gcúinsí géara amháin. Tugtar meas i gcónaí i
rith an phróiséis ar an té atá básaithe agus déantar príobháideacht an
teaghlaigh agus na gcairde a chosaint. </p>

<p>I measc na gcásanna go bhféadfadh sé tarlú go ndéanfaí corp a
dhí-adhlacadh tá: </p>
<ul><li>Nuair a ordaíonn Cúirt corp a dhí-adhlacadh mar chuid de scrúdú
    coiriúil </li>
  <li>Ar mhaithe le sláinte phoiblí (mar shampla, má bhíonn reilig le
    n-aistriú chuig áit eile) </li>
  <li>Ar mhaithe le cúinsí teaghlaigh (má dhéanann teaghlach an té atá
    básaithe iarratas an corp a aistriú chuig <a shape="rect" href="../after_a_death/burials.html">reilig</a> eile, chuig áit eile sa
    tír, nó thar lear, &amp; rl.). </li>
</ul></div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Eisíonn an t-údarás áitiúil (a bhfuil freagracht air i dtaobh
cothabhála agus rialacháin na reiligí i do cheantar) ceadúnais speisialta
ar mhaithe le corp a dhí-adhlacadh ach ní mór do na hiarratais ar choirp a
dhí-adhlacadh cloí le treoracha fíor-ghéara (san áireamh cead a bheith
faighte ón teaghlach). </p>

<p>Ní mór i gcónaí go mbeadh Oifigeach Sláinte Chomhshaoil i láthair ón
údarás áitiúil nuair atá corp dhá dhí-adhlacadh agus déantar
maoirseacht ar an dí-adhlacadh le príobháideacht a chinntiú agus le
sláinte phoiblí a chosaint. </p>

<p>Tá dí-adhlacadh coirp in Éirinn clúdaithe faoin reachtaíocht in Alt 46
den Acht um Rialtas (itiúil (seirbhísí Sláintíochta) 1948 leasaithe ag Alt
4(2) agus an Dara Sceideal den Acht um Rialtas (itiúil, 1994. </p>

<p>Roimh ceadúnas a eisiúint ní mór breathnú ar an méid ama atá caite ó
cuireadh an corp. De ghnáth <span>ní cheadaítear corp duine a cailleadh le
deireanas a dhí-adhlacadh.</span> Tar éis an choirp a dhí-adhlacadh ní mór
taobh istigh de 48 uair an chloig é a ath-adhlacadh nó a chréamadh. </p>

<p>Ní eisítear ceadúnais le coirp a dhí-adhlacadh sa chás: </p>
<ul><li>Nach bhfuil cead faighte ón muintir </li>
  <li>Nach féidir an uaigh chinnte a aimsiú </li>
  <li>Go bhfuil an corp curtha gan marc i gcomhuaigh (i.e., reilig ord rialta)
  </li>
  <li>Nach féidir a bheith cinnte go dtabharfar an meas cóir ar an gcorp </li>
  <li>Go bhfuil an corp a theastaíonn a dhí-adhlacadh curtha faoi chorp eile
    nach bhfuil le dí-adhlacadh </li>
  <li>Nach féidir an sláinte phoiblí agus cuibheas a chosaint </li>
  <li>Nach bhfuil staid na talún sa reilig feiliúnach le corp a
    dhí-adhlacadh </li>
  <li>Nach féidir cloí leis na coinníollacha a bheadh ag baint leis an
    gceadúnas </li>
</ul><h3>Sláinte Chomhshaoil agus D-í-adhlacadh</h3>

<p>Nuair a dhéantar iarratas ar chorp a dhí-adhlacadh chuig an údarás
áitiúil, tugann an tOifigeach Sláinte Chomhshaoil cuairt ar an uaigh len í
a scrúdú agus faigheann sé/sí aon eolas breise a theastaíonn ó
bhainistíocht na reilige agus ó na hadhlacóirí a bhí i gceist. Bíonn an
tOifigeach Sláinte Chomhshaoil i láthair nuair a dhéantar an corp a
dhí-adhlacadh agus déanann sé/sí maoirseacht ar na himeachtaí le cinntiú
go dtugtar meas i gcónaí don té atá básaithe agus go ndéantar an sláinte
phoiblí a chosaint. Má tá an corp le hath-adhlacadh i gceantar an údaráis
áitiúil chéanna, bíonn an tOifigeach Sláinte Chomhshaoil i láthair arís
ar an ócáid sin. Má tá an corp le adhlacadh i gceantar údaráis áitiúil
eile déanfaidh an tOifigeach Sláinte Chomhshaoil cinnte go bhfuil na sonraí
riachtanacha uilig curtha ar aghaidh chuig an údarás áitiúil sin. </p>

<p>Nuair atá an corp dhá dhí-adhlacadh déanann an tOifigeach Sláinte
Chomhshaoil cinnte:</p>
<ul><li>Gurb í an uaigh cheart a osclaítear </li>
  <li>Go gcuirtear tús leis an dí-adhlacadh chomh luath agus is féidir ar
    maidin le príobáideacht a chinntiú </li>
  <li>Go bhfuil scáthlán curtha timpeall ar an uaigh/reilig mar is cuí </li>
  <li>Go mbíonn gach oibrí ag caitheamh éadaí cosanta, san áireamh
    lámhainní, forbhríste, maisc ar an éadan, agus mar sin. </li>
  <li>Go dtugann gach duine atá i láthair meas mar is cuí ar an té atá
    básaithe </li>
  <li>Gur ionann an t-ainm ar ainmphláta na cónra agus an t-ainm ar an
    gceadúnas </li>
  <li>Go gcuirtear gach píosa den chónra, caolrabhaisc &amp; rl isteach sa
    chónra nua (cónra chláir) </li>
  <li>Go bhfuil díghalrán ar fáil agus go mbaintear úsáid as. </li>
</ul><h3>Modh Oibre le Corp a Dhí-adhlacadh</h3>

<p>Nuair a eisíonn an t-údarás áitiúil ceadúnas le corp a dhí-adhlacadh,
ní mór é a dheanamh taobh istigh de 12 mí ón dáta go gcuirtear an
ceadúnas sin ar fáil. </p>

<p>Ní mór a chur in iúl don Oifigeach Sláinte Chomhshaoil cén t-am, cén
dáta agus cén áit a mbeidh an corp dhá dhí-adhlacadh ar a laghad cúig lá
oibre roimh an dí-adhlacadh (ionas go mbeidh sé/sí in ann scrúdú a
dhéanamh ar an uaigh roimh ré). Ba cheart freisin a chur in iúl don
Oifigeach Sláinte Chomhshaoil cé na socruithe atá déanta maidir leis an
gcorp a iompar agus a stóráil ón am a dhéantar é a dhí-adhlacadh agus é
a ath-adhlacadh. </p>

<p>Muna bhfuil an tOifigeach Sláinte Chomhshaoil i láthair ní féidir corp a
dhí-adhlacadh. Déantar é seo le cinntiú go gcloítear le dea-chleachtadh
agus go dtaispeáineann gach duine atá i láthair meas ar an duine atá
básaithe an t-am ar fad. </p>

<p>Déantar scáthlán a chur suas timpeall ar an uaigh/láthair adhlactha le
cinntiú nach féidir leis an bpobal an dí-adhlacadh a fheiceáil agus le
príobháideacht a chinntiú. Amanna (más gá) déantar cuid den reilig a
dhúnadh ó radharc an phobail le príobháideacht a chinntiú. </p>

<p>Ba cheart i gcónaí cúram cuí a thabhairt do láithreacha adhlactha
timpeall ar an uaigh atá i gceist. </p>

<p>Cuirtear díghalráin agus éadaí cosanta (maisc éadan riosparáide san
áireamh) ar fáil don fhoireann atá i mbun an adhlactha agus déantar aon
éadaí cosanta a úsáidtear a chur de láimh go sábháilte de réir na
dtreoracha cuí. </p>

<p>Cuirtear an corp dí-adhlactha (chomh maith leis an gcónra) isteach i
gcónra nua (ar a dtugtar "blaosc" amanna). Cónra chláir atá ann, le tarra
ar an taobh istigh, ansin líneáil since agus clúdaithe le scannán
plaisteach sceithdhíonach. Déantar an clúdach líneáil since a dhúnadh le
isopon (ábhar sealaithe). Dúntar ansin clár na cónra nua le scriúanna nó
le tairní agus cuirtear ainmchlár le hainm an té atá básaithe agus dáta
an bháis air a ghreamú taobh amuigh ar chlár na cónra. Bíonn an chónra
nua seo ceadaithe ag an Oifigeach Sláinte Chomhshaoil roimh dáta an
dí-adhlactha. </p>

<p>Má chuirtear isteach ar aon chorp eile atá curtha sa láthair adhlactha
chéanna nuair atá corp dhá dhí-adhlacadh déantar an corp eile sin a
ath-adhlacadh ar bhealach a chloíann leis an gcuibeas poiblí agus le meas.
</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Gearrtar táille de 63.49 euro ar cheadúnas le corp a dhí-adhlacadh.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Ba cheart iarratas ar cheadúnas le corp a dhí-adhlacadh a chur chuig an
údarás áitiúil agus ní mór na rudaí seo a leanas a bheith in éineacht
leis: </p>
<ul><li>An táille chuí </li>
  <li>An fhoirm iarratais chomhlán atá ar fáil ón údarás áitiúil </li>
  <li>Cóip den <a shape="rect" href="../after_a_death/death_cert.html">teastas báis</a> a bhaineann
    leis an té atá i gceist </li>
  <li>Teastas comhlán ón stiúrthóir sláinte poiblí sa <a shape="rect" href="/ga/health/how_health_is_organised/health_boards.html">bhord sláinte
    áitiúil</a> </li>
  <li>Foirm chomhlán ceadaithe ó bhainistíocht na reilige. </li>
</ul></div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Ba cheart aon fhiosrúcháin maidir le ceadúnais dí-adhlactha a sheoladh
chuig an Oifigeach Sláinte Chomhshaoil san údarás áitiúil. </p>
</div>
</div>
</html>
