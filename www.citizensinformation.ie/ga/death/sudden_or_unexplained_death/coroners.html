<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cróinéirí
</title>
    
    <meta name="description" content="Oifigeach neamhspléach é/í Cróinéir in Éirinn a bhfuil     freagracht dlíthiúil air/uirthi maidir le básanna gan coinne agus básanna nach     féidir a mhíniú a fhiosrú.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cróinéirí</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Oifigeach neamhspleách is ea cróinéir a bhfuil freagracht dhlíthiúil
air/uirthi chun imscrúdú a dhéanamh ar bhásanna tobanna agus ar bhásanna
nach féidir a mhíniú. Ceapann údarás áitiúil cróinéirí do limistéir
ar leith laistigh de limistéar údaráis áitiúil (ceapann an tAire Dlí agus
Cirt agus Comhionannais an cróinéir do cheantar Bhaile Átha Cliath). Cé go
mbíonn an córas cróinéirí faoi réir mhaoirsiú ginearálta an Aire,
bíonn cróinéirí neamhspleách ina bhfeidhm. Is í an phríomhreachtaíocht
a rialaíonn ról agus freagrachtaí cróinéirí <a href="http://www.irishstatutebook.ie/eli/1962/act/9/enacted/en/html">an tAcht
Cróinéirí, 1962</a>, arna leasú.</p>

<h3>Ról an chróinéara</h3>

<p>Is é ról an chróinéara chun fiosrú a dhéanamh ar chúinsí básanna
tobanna, gan mhíniú, foréigneacha agus mínádúrtha. D’fhéadfadh
scrúdú iarbháis a bheith ag teastáil uaidh seo, agus leanann ionchoisne
seo, amanna. Tugann paiteolaí faoin scrúdú iarbháis, a ghníomhaíonn mar
ghníomhaire an chróinéara don chuspóir seo. Baineann fiosrúchán an
chróinéara i dtosach lena dheimhniú cé acu an raibh nó nach raibh
cúiseanna nádúrtha mar chuid leis an mbás.</p>

<p>Nuair a thagann bás gan mhíniú aníos, deimhníonn an cróinéir, go
bunúsach, na ceisteanna “cé hé/hí an duine a fuair bás, cathain a fuair
siad bás, cá bhfuair siad bás agus conas a fuair siad bás”. Ní
cheadaítear do chróinéir breithniú a dhéanamh ar dhliteanas sibhialta nó
coiriúil; caithfidh siad, go simplí, na fíricí a dheimhniú. Más de
dheasca cúiseanna mínádúrtha atá bás, ní mór ionchoisne a chur ar bun,
de réir an dlí.</p>

<p>Ní bheidh aon bhaint ag cróinéir le cásanna ina bhfuair duine bás de
bharr breoiteacht nó galar nádúrtha a raibh cóireáil á cur ar an duine a
fuair bá ag dochtúir taobh istigh de mhí amháin sula bhfuair siad bás. Sa
chás seo, eiseoidh an dochtúir an deimhniú leighis i dtaobh chúis an
bháis. <a href="../after_a_death/death_cert.html">Is féidir an bás a
chlárú</a> agus is féidir deimhniú báis a fháil.</p>

<h3>Bás tobann</h3>

<p>I gcás bás tobann, mínádúrtha nó foréigneach, tá freagracht
dhlíthiúil ar an dochtúir, cláraitheoir na mbásanna, an t-adhlacóir, an
sealbhóir tí agus gach duine atá i gceannas ar aon institiúid nó ar aon
áitreabh ina raibh cónaí ar an duine marbh ag tráth a mbáis chun an bás
sin a chur in iúl don chróinéir. Féadtar an bás a chur in iúl do
chomhalta den Gharda Síochána nach bhfuil faoi bhun céim sháirsint, a
chuirfidh an cróinéir ar an eolas air. Faoin dlí coiteanna, áfach,
féadfaidh aon duine an cróinéir a chur ar an eolas ar chúinsí báis ar
leith.</p>

<p>Cabhróidh an Garda Síochána leis an gcróinéir chun socrú a dhéanamh
do shainaithint fhoirmiúil an choirp ag duine muinteartha nó ag gaol an duine
mhairbh. Cuirfidh na Gardaí tuairisc faoi bhráid an chróinéara ar chúinsí
an bháis. Mar gheall gur féidir le Garda a bhfuil éide an Gharda Síochána
á chaitheamh aige/aici casadh leis na gaolta ag an ospidéal, nó gur féidir
le Garda cuairt a thabhairt ar an teach chun ráiteas a ghlacadh, ní
chiallaíonn sé go gcaitear leis an mbás mar bhás amhrasach. Beidh na
Gardaí, i bhformhór na gcásanna, ag gníomhú mar oifigigh chróinéara,
chomh maith.</p>

<h3>Cúis bháis</h3>

<p>I gcásanna nach bhfuil fáil ar dheimhniú leighis ar chúis an bháis,
déanfaidh an cróinéir socrú le haghaidh <a href="postmortems.html">scrúdú iarbháis a dhéanamh ar an gcorp</a>. Má
thaispeánann an scrúdú iarbháis gur chúiseanna nádúrtha ba chúis leis
an mbás, agus nach dteastaíonn ionchoisne, eiseofar Deimhniú Cróinéara do
Chláraitheoir na mBreitheanna agus na mBásanna a chláróidh an bás agus a
eiseoidh an deimhniú báis, ina dhiaidh sin.</p>

<p>Má bhíonn an bás mar thoradh ar chúiseanna mínádúrtha, tá dualgas ar
an gcróinéir <a href="inquests.html">ionchoisne a chur ar bun</a>.
Clárófar an bás trí Dheimhniú Cróinéara nuair a thugtar an ionchoisne
chun críche (nó nuair a dhéantar í a chuirtear í ar athló i roinnt
cásanna).</p>

<p>Roimh an ionchoisne (nó fad a bhítear ag feitheamh leis an tuairisc
iarbháis), soláthróidh oifig an chróinéara Deimhniú Eatramhach um Fhíric
Bháis, a d’fhéadfadh bheith inghlactha ag bainc, comhlachtaí árachais
agus institiúidí eile.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Ní mór na básanna a leanas a chur in iúl don chróinéir.</p>

<p>Básanna a tharlaíonn sa bhaile nó in áit chónaithe eile.</p>
<ul><li>Sa chás nár fhreastail dochtúir ar an duine marbh le linn na
    breoiteachta deireanaí</li>
  <li>Sa chás nár chas dochtúir agus nár chuir dochtúir cóireáil ar an
    duine marbh laistigh de mhí amháin roimh dháta an bháis</li>
  <li>Sa chás go raibh an bás tobann agus nach raibh coinne leis</li>
  <li>Sa chás go bhféadfadh go raibh timpiste, féinmhárú nó dúnbhású
    mar chúis leis an mbás</li>
  <li>Sa chás nach fios cúis an bháis nó nár deimhníodh cúis an
  bháis</li>
</ul><p>Básanna a tharlaíonn in ospidéil:</p>
<ul><li>Sa chás go bhféadfadh go raibh timpiste, féinmhárú nó dúnbhású
    mar chúis leis an mbás</li>
  <li>Sa go dtagann aon cheist faillí nó mhíthapa chun solais maidir le
    cóireáil an duine mhairbh</li>
  <li>Sa chás go bhfaigheann othar bás sula ndéantar diagnóis agus nach
    féidir leis an dochtúir ginearálta an chúis a dheimhniú</li>
  <li>Sa chás gur tharla an bás fad a bhí othar ag dul faoi obráid nó go
    raibh sé/sí faoi thionchar ainéistéisigh.</li>
  <li>Sa chás gur tharla an bás i rith aon nóis imeachta ionraigh nó mar
    thoradh ar nós imeachta ionrach</li>
  <li>Sa chás gur eascair an bás as aon ghalar tionsclaíoch</li>
  <li>Sa chás go raibh bás mar thoradh ar fhaillí nó ar easpa cúraim
    (féinfhaillí san áireamh)</li>
  <li>Sa chás gur tharla an bás in ospidéal meabhrach</li>
</ul><p>Básanna a chuireann Garda in iúl don chróinéir:</p>
<ul><li>Sa chás go bhféadfadh go raibh timpiste, féinmhárú nó dúnbhású
    mar chúis le bás</li>
  <li>Sa chás gur tharla bás faoi chúinsí amhrasacha</li>
  <li>Sa chás gurb ann do bhás gan choinne nó gan mhíniú</li>
  <li>Sa chás go dtagtar ar chorp marbh</li>
  <li>Sa chás nach ann d’aon dochtúir ar féidir leis/léi cúis an bháis
    a dheimhniú</li>
</ul><p>I measc na gcatagóirí eile de bhás atá intuairiscithe, tá an méid a
leanas:</p>
<ul><li>Bás príosúnaigh</li>
  <li>Básanna tobanna naíonáin</li>
  <li>Marbh-bhreitheanna áirithe</li>
  <li>Bás linbh i gcúram</li>
  <li>Sa chás go bhfuil an corp le haistriú thar lear</li>
</ul><p>Soláthraíonn an tSeirbhís Chróinéara <a href="http://www.coroner.ie/en/CS/Pages/Deaths%20Which%20must%20be%20Reported%20to%20the%20Coroner">breis
faisnéise ar bhásanna nach mór a thuairisciú</a> ar láithreán gréasáin,
coroner.ie.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Tá na Limistéir Chróinéara nach mór mar an gcéanna le limistéir
údaráis áitiúil (tá cróinéir amháin i ngach limistéar). (I roinnt
cásanna, áfach, bíonn roinnt cróinéirí ann sa chontae céanna). Tá fáil
ar <a href="http://www.coroner.ie/en/CS/Pages/Coroner%20Contact%20Details#Dublin">fhaisnéis
teagmhála don chróinéir do do limistéar</a>, anuas ar fhaisnéis ar an
tSeirbhís Chróinéara, ag <a href="http://www.coroner.ie/">coroner.ie</a>.</p>
</div>
</div>
</html>
