<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Céard a tharlaíonn do mhaoin an mhairbh
</title>
    
    <meta name="description" content="Tá cur síos anseo ar an gcóras le teacht ar airgead agus maoin an mhairbh, cearta baill an teaghlaigh faoi uachtanna agus an córas le    maoin a roinnt más bás gan tiomna atá ann.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Céard a tharlaíonn do mhaoin an mhairbh</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Nuair a chailltear duine, aistríonn a m(h)aoin chuig a (h)ionadaí
pearsanta. Tá dualgas ansin ar an ionadaí pearsanta airgead agus maoin an
mhairbh a roinnt de réir an dlí, na huachta - má tá ceann ann - nó na
dlithe a bhaineann le bás gan tiomna muna bhfuil aon uacht ann. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Tugtar tiomnóir ar an duine a bhfuil uacht déanta aige/aici. Má
chailltear duine gan uacht a bheith déanta, deirtear gur bás gan tiomna a
bhí ann. Má tharlaíonn seo déantar airgead agus maoin an duine a dháileadh
de réir na rialacha atá leagtha síos san <a href="http://www.irishstatutebook.ie/1965/en/act/pub/0027/index.html">Acht
Comharbachta, 1965</a>.</p>

<p>Tá teorainneacha leis na rudaí gur féidir leat a dhéanamh in uacht. Go
ginearálta, ní féidir do chéile/pháirtí sibhialta a fhágáil gan tada,
agus má dhéanann tú sin, is féidir le do chéile/pháirtí sibhialta a
sciar dleathúil a éileamh. Níl aon dualgas ort aon sócmhainní a fhágáil
ag do chuid páistí ach muna ndéanann is féidir leo sin freisin éileamh a
dhéanamh nach bhfuil do chuid dualgais ina leith comhlíonta. Taobh amuigh de
sin is féidir leat d'eastát (do chuid sócmhainní uilig, do chuid airgid,
áitribh &amp; rl) a dháileadh ar pé bealach is mian leat féin. </p>

<p>An tIonadaí Pearsanta:</p>
<ul><li>seo seiceadóir nó seiceadóirí - duine nó daoine atá ceapaithe ag an
    marbh ina (h)uacht nó </li>
  <li>riarthóir(í)- go hiondúil an gaol is giorra nó dlíodóir. Ceaptar
    riarthóir nuair nach bhfuil aon uacht ann, nó sa chás nach bhfuil aon
    seiceadóir ainmnithe san uacht nó má tá an seiceadóir básaithe roimh
    ré nó muna bhfuil sé/sí in ann nó ag iarraidh feidhmiú mar
    sheiceadóir. </li>
</ul><p>Tá teidlíocht do ceapadh riarthóir san ord seo a leanas:</p>
<ol><li>Céile nó páirtí sibhialta</li>
  <li>Leanaí</li>
  <li>Tuismitheoir</li>
  <li>Deartháir nó deirfiúr</li>
  <li>Gaol i bhfad níos mó</li>
</ol><p>Má tá amhras faoi cé atá i dteideal a bheith ar an riarthóir, tá an
cheist cinneadh ag an gCláraitheoir Probháide.</p>

<p>Tá dualgas ar an ionadaí pearsanta an t-eastát a roinnt de réir na
huachta agus / nó an dlí. </p>

<h3>Airgead sa bhanc</h3>

<p>Má bhíonn an t-airgead sa bhanc nó an polasaí árachais in ainm an duine
éagtha amháin, ní féidir ach le muintir an teaghlaigh rochtain a fháil
orthu go dtí go bhfaightear probháid. Nuair a bhíonn suim bheag airgid i
gceist, is féidir leis an mbanc an t-airgead seo a scaoileadh má shíníonn
na hionadaithe pearsanta nó an gaol is giorra foirm slánaíochta – is urrú
é seo nach mbeidh an banc thíos le haon chaillteanas má dhéantar éileamh
eile ar an airgead.</p>

<p>Má tá an cuntas bainc i gcomhúinéireacht an duine éagtha agus
chéile/pháirtnéir sibhialta an duine éagtha, is féidir an t-airgead a
aistriú, de ghnáth chuig ainm an mharthanóra. Beidh an deimhniú báis ag
teastáil uait chun é seo a dhéanamh. Más ann do chuntas ina bhfuil breis
agus €50,000, teastóidh litir cheada uait, freisin, ó na Coimisinéirí
Ioncaim a cheadóidh aistriú an airgid chuig ainm an chéile/an pháirtnéara
shibhialta mharthanaigh. Níl céilí/páirtnéirí sibhialta faoi dhliteanas
Cáin ar Fháltais Chaipitiúla a íoc ar oidhreachtaí óna chéile. Ba cheart
duit iarratas a dhéanamh leis an Oifig Cánach Caipitiúla de chuid na
gCoimisinéirí Ioncaim chun litir cheada a fháil.</p>

<p>Má tá an cuntas bainc i gcomhúinéireacht an duine éagtha agus duine
eile, agus tugadh na treoracha don bhanc nuair a osclaíodh an cuntas, go
mbeadh an duine eile leis an airgead a fháil ar bás an duine éagtha, is
féidir an t-airgead a aistriú chuig ainm an mharthanóra. Beidh an deimhniú
báis ag teastáil uait chun é seo a dhéanamh. Más ann do chuntas ina bhfuil
breis agus €50,000, teastóidh litir cheada uait ó na Coimisinéirí Ioncaim
a cheadóidh aistriú an airgid chuig ainm an chéile/an pháirtnéara
shibhialta mharthanaigh ar feitheamh imscrúduithe ar dhliteanas le <a href="../../money_and_tax/tax/capital_taxes/capital_acquisitions_tax.html">Cáin
ar Fháltais Chaipitiúla (CAT)</a> a íoc. Nuair nár tugadh aon treoir don
bhanc, beidh gá lena dheimhniú céard a bhí beartaithe déanamh leis an
airgead ar bás an duine éagtha.</p>

<h3>Cuntais Chomhar Creidmheasa </h3>

<p>Má bhí cuntas chomhar creidmheasa ag an éagach agus má líonadh Foirm
Ainmniúcháin bailí ar oscailt an chuntais, agus í ag ainmniú duine mar
neasghaol, gabhann fáltais an chuntais suas go €23,000 chuig an duine nó
chuig na daoine atá ainmnithe ar an fhoirm. Níl siad mar chuid d’eastáit
an éagaigh. </p>

<p>Is é iarmheid an chuntais atá mar chuid d’estáit an éagaigh agus tá
sé dáilte de réir dlí chomharbais. </p>

<h3><span><span>Pinsin Ceirde agus Phearsanta</span> </span></h3>

<p>Bíonn rialacha difriúla ag baint le pinsin ceirde agus phearsanta ag brath
ar na socruithe difriúla pinsin atá déanta. Más ball de scéim pinsin a
bhí sa mharbh, ba cheart duit teagmháil a dhéanamh le riarthóirí na
scéime le fáil amach an raibh pinsean ann don chéile/pháirtí sibhialta
agus/nó do na páistí. D'fhéadfadh sé go mbeadh socruithe pinsin ag daoine
a bhí féin-fhostaithe a threoraíonn gur cuid d'eastát an mhairbh iad cuid
de na hinfheistíochtaí. </p>

<p>D'fheadfadh sé go mbeadh teacht ag daoine atá colscartha agus siúd a
bhfuil comhpháirtíocht sibhialta curtha tuaslagtha ar chuid den scéim pinsin
ag brath ar an raibh ordú ceartú pinsin déanta ag am an
cholscartha/díscaoileadh. </p>

<h3>An Sciar Dleathúil</h3>

<p>Má tá uacht ann agus muna bhfuil a c(h)uid cearta tréigthe ag an
gcéile/páirtí sibhialta agus muna bhfuil sé/sí "neamhfhiúntach le
hoidhreacht" ansin tá sé de cheart ag an gcéile/páirtí sibhialta sciar ar
a dtugtar an "sciar dleathúil" d'eastát an mhairbh a fháil. </p>
<ul><li>Muna bhfuil aon pháistí ann tá an céile/páirtí sibhialta i dteideal
    leath den eastát; </li>
  <li>Má tá páistí ann, tá an céile/páirtí sibhialta i dteideal aon
    thrian den eastát. Ní gá go bhfuil na páistí i dteideal an chuid eile.
  </li>
</ul><p>Má bhíonn uacht déanta ag do chéile/pháirtí sibhialta agus nach bhfuil
do sciar dleathúil fágtha duit is féidir leat éileamh a dhéanamh ar an
sciar dleathúil sin. Ní gá dul chuig an gcúirt; tá dualgas ar an
seiceadóir nó riarthóir an sciar dleathúil a chur ar fáil duit. </p>

<p>Níl aon chearta dleathúla ag <a href="../../birth_family_relationships/cohabiting_couples/inheritance_rights_and_unmarried_couples.html">lánúineacha
comhchónaithe</a> lena chéile d'eastát a bpáirtithe, ach d'fhéadfadh a
bheith in ann <a href="../../birth_family_relationships/problems_in_marriages_and_other_relationships/redress_scheme_for_cohabiting_couples.html">iarratas
a dhéanamh ar shásamh</a> nuair a éagann duine amháin acu. Níl aon stádas
dleathúil ag pósadh a bheith curtha ar neamhní ag an Eaglais agus mar sin
ní athraíonn sé stádas an chéile. Má "athphósann" nó thiocfaidh i
gcomhpháirtíocht shibhialta páirtí amháin de phósadh a chuir an Eaglais
ar neamhní ní pósadh dleathúil atá sa dara "phósadh" agus níl aon
chearta ag na páirtithe ar mhaoin a chéile. Is féidir le lánúineacha
comhchónaithe ar ndóigh, tiomnachtaí a fhágáil ag a chéile in uachtanna,
ach ní féidir leis na huachtanna seo an sciar dleathúil atá ag dul chuig an
gcéile/páirtí sibhialta a chur ar neamhní. </p>

<h3>Teach an Teaghlaigh</h3>

<p>Má tá teach an teaghlaigh faoi úinéireacht na beirte
céilí/páirtnéirí sibhialta mar chomhthionóntaí, faigheann an
céile/páirtnéir sibhialta marthanach leas an chéile/an pháirtnéara
shibhialta le hoidhreacht go huathoibríoch. I gcás lanúin chomhchónaithe,
ina bhfuil teach an teaghlaigh á choimeád mar chomhthionóntaí, faigheann an
páirtnéir marthanach leas an pháirtnéara éagtha le hoidhreacht go
huathoibríoch ach d’fhéadfaidís bheith faoi dliteanas íoc as cáin
oidhreachta, mura gcáilítear an páirtnéir marthanach do <a href="../../money_and_tax/tax/capital_taxes/capital_acquisitions_tax.html">dhíolúine
chánach um theach cónaithe</a>. Sa chás go bhfaigheann an bheirt bás ag an
tráth céanna agus nach féidir a rá cé a fuair bás ar dtús, roinntear an
réadmhaoin a bhí acu mar chomhthionóntaí go cothrom d'fhonn cuid dá
n-eastát féin a chruthú.</p>

<p>D’fhéadfadh an céile/páirtnéir sibhialta marthanach a iarraidh go
dtugtar teach an teaghlaigh dó/di i gcomhlíonadh an sciar dlíthiúil nó an
sciar ar díthiomnacht. Más fiú breis agus an sciar dlíthiúil teach an
teaghlaigh, is gnách go mbeadh ar an gcéile/bpáirtnéir sibhialta an
difríocht a íoc le heastát an duine éagtha. Is féidir leis an
gcéile/bpáirtnéir sibhialta marthanach iarratas a dhéanamh, áfach, leis an
gcúirt go dtabharfaí dó/di an teach cónaithe gan an difríocht a íoc nó
gan an tsuim sin a íoc a shíleann an chúirt gur réasúnach a íoc. Is
féidir leis an gcúirt ordú den saghas sin a dhéanamh má shíleann siad go
gcruthófaí cruatan ar shlí eile don chéile/pháirtnéir sibhialta
marthanach nó do leanbh cleithiúnaigh.</p>

<h3>Do chearta a thréigeadh nó a chailliúint in uacht</h3>

<p>Tá cúinsí difriúla ann inar thréigeann céile/páirtí sibhialta a
c(h)uid cearta faoin Acht Comharbachta. Amanna déantar é seo roimh
pósadh/comhpháirtíochta sibhialta nó d'fhéadfadh sé go dtréigfeadh
céile/páirtí sibhialta a c(h)earta ar son páiste nó páistí. Má tá an
lanúin scartha is iondúil go dtréigeann siad a gcuid cearta i dtaobh
eastáit a chéile in aontú scartha. Ní gá go mbeadh cearta oidhreachta
tréigthe i gcónaí i gcás scartha. Ach i gcás colscartha/díscaoileadh
tagann deireadh le cearta oidhreachta; tá cumhacht ag an gcúirt, ar ndóigh,
caillteanas na gcearta seo a chur san áireamh nuair atá socrú airgeadais
idir na céilí/páirtnéirí sibhialta dhéanamh. </p>

<p>D'fhéadfadh duine a bheith "neamhfhiúntach le hoidhreacht", go
fíorannnamh a tharlaíonn seo, ach, mar shampla, sa chás gur dhúnmharaigh an
céile/páirtí sibhialta beo an té atá marbh nó go bhfuil an
céile/páirtí sibhialta beo ciontach as coireanna tromchúiseacha eile i
gcoinne an mhairbh. D'fhéadfadh sé a bheith amhlaidh freisin dá mbeadh do
chéile/pháirtí sibhialta tréigthe agat le dhá bhliain roimh a b(h)ás. </p>

<h3>Cearta na bPáistí in Uacht</h3>

<p>Níl aon chearta deimhneacha ag páistí oidhreacht a fháil óna
dtuismitheoirí mar atá ag céilí/páirtí sibhialta má tá uacht déanta ag
an tuismitheoir. Ach, má cheapann páiste nach bhfuil soláthar cuí deanta
dó/dí is féidir leis/léi iarratas a dhéanamh chuig an gcúirt. Ní gá gur
duine faoi 18 nó cleithiúnach a bheadh i gceist leis an iarratas seo a
dhéanamh. Ní mór don chúirt cinneadh a dhéanamh ar theip ar an
tuismitheoir ina d(h)ualgas morálta soláthar cuí a chur ar fáil don
pháiste bunaithe ar a (h)acmhainní. Déantar cinneadh ar chuile chás ann
féin agus breathnaíonn an chúirt ar an gcás ó taobh thuismitheora "stuama
agus cóir". Tá sé tábhachtach a mheabhrú nach féidir cuid cheart
dhlíthiúil an chéile a sharú chun cuid níos mó den eastát a thabhairt
don pháiste. Is féidir é, áfach, laghdú ar an teideal atá ag páirtnéir
sibhialta. </p>

<p>Ba cheart d'aon duine atá ag smaoineamh ar chás den chinéal seo a
thógáil comhairle dlí a fháil roimh iarratas a chur ós comhair na cúirte.
Tá na cearta céanna ag páistí a raibh/bhfuil agus nach raibh/bhfuil a
dtuismitheoirí pósta lena chéile. </p>

<h3>Bás gan Tiomna</h3>

<p>Má fhaigheann duine bás gan aon uacht a bheith déanta aige/aici nó má
tá an uacht neamhbhailí ar chúis ar bith deirtear gur bás gan tiomna a bhí
ann. Má tá uacht bhailí ann ach go bhfuil cuid de neamhbhailí ansin
deileáiltear leis an gcuid sin ar nós gur bás gan tiomna a bhí ann. Seo a
leanas na rialacha a bhaineann le maoin a roinnt i gcás bás gan tiomna:</p>

<p>Má tá na daoine seo a leanas beo tá tús áite ag</p>
<ul><li>céile/páirtí sibhialta ach gan aon pháistí a bheith ann - faigheann
    an céile/páirtí sibhialta an t-iomlán </li>
  <li>céile/páirtí sibhialta agus páistí - dhá thrian ag an
    gcéile/páirtí sibhialta , agus aon trian ag na páistí roinnte eatarthu
    go cothrom </li>
</ul><p>má tá páiste básaithe cheana is é/í/iad a c(h)uid páiste/páistí a
fhaigheann a sciar</p>
<ul><li>páistí, muna bhfuil aon chéile/pháirtí sibhialta beo - roinntear go
    cothrom idir na páistí an t-eastát (mar thuas) </li>
  <li>tuismitheoirí, muna bhfuil aon chéile/pháirtí sibhialta nó páistí
    ann - roinnte go cothrom eatarthu nó an t-iomlán chuig tuismitheoir
    amháin má tá an duine eile básaithe. </li>
  <li>deartháireacha agus deirfiúracha amháin roinnte go cothrom eatarthu,
    faigheann páiste/páistí dearthár nó deirféar atá básaithe cheana
    sciar a (d)t(h)uismitheora </li>
  <li>neachtanna agus nianna amháin - roinnte go cothrom eatarthu siúd atá
    beo </li>
  <li>gaolta eile - roinnte go cothrom idir na gaolta is giorra </li>
  <li>gan aon ghaolta - an Stát </li>
</ul></div>
</div>
</html>
