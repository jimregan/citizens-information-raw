<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Deileáil le hEastát an Mhairbh
</title>
    
    <meta name="description" content="Tá cur síos anseo ar a bhfuil i gceist le Deonú Probháide     nó litreacha riaracháin a fháil. San áireamh tá na dualgais atá ar sheiceadóir     nó riarthóir leis an uacht a chur i gcrích nó faoin Acht Comharbachta.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Deileáil le hEastát an Mhairbh</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá cur síos an seo ar an gcóras a bhaineann le heastát an mhairbh a
riaradh. </p>

<p>Tá cur síos sa mhír <a shape="rect" href="what_happens_the_deceaseds_estate.html">Céard a tharlaíonn do mhaoin an
mhairbh</a> ar na cearta atá ag daoine i dtaobh eastát an mhairbh, cearta an
chéile/páirtnéirí sibhialta agus baill eile an teaghlaigh agus céard a
tharlaíonn sa chás nach bhfuil uacht déanta ag an duine atá básaithe. </p>

<p>Má tá uacht ann agus seiceadóir ceapaithe, ansin is faoin seiceadóir
atá sé deileáil leis an eastát, déanamh cinnte go bhfuil a fhios ag an
gcéile/páirtnéirí sibhialta go bhfuil sciar dleathúil ag dul aige/aici mar
cheart agus dáileann an seiceadóir maoin an eastáit de réir na huachta agus
an dlí. </p>

<p>Muna bhfuil uacht ann, nó má tá uacht ann ach níl aon seiceadóir ann,
ceaptar riarthóir - is iondúil gurb é an gaol is giorra nó dlíodóir a
cheaptar ina riarthóir. </p>

<p>Tá <a href="https://www.lawsociety.ie/Documents/committees/Probate/adminestatebrochure.pdf">treoir
úsáideach (pdf)</a> ar riarachán eastát foilsithe ag Dlí-Chumann
Corpraithe na hÉireann.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Má tá uacht ann ní mór ansin don seiceadóir iarratas a dhéanamh ar
Dheonú Probháide. Muna bhfuil aon uacht ann, nó, muna bhfuil seiceadóir
ceapaithe nó muna féidir leis an duine atá ainmnithe ina s(h)eiceadóir
feidhmiú, is féidir riarthóir a cheapadh agus déanann sé/sí iarratas ar
Litir Riaracháin. </p>

<p>Mórán na dualgais chéanna atá ar sheiceadóir agus ar riarthóir. Má
tá eastát casta i gceist d'fhéadfadh sé gur fiú dlíodóir a cheapadh leis
na dualgais a chur i gcrích. Íocfar é/í as an eastát agus is iondúil go
ngearrtar tuairim is 3% de luach an eastáit ar an tseirbhís seo (nó níos
lú ar eastáit an-mhóra) Má tá rudaí simplí go leor is féidir leis an
seiceadóir/riarthóir iarratas a dhéanamh é/í féin. </p>

<h3>Probháid a lorg </h3>

<p>Iarratas chuig an Oifig Phrobháide deimhniú go bhfuil uacht bhailí ann
agus go bhfuil gach gnó dleathúil, airgeadais agus cánach in ord atá i
gceist le probháid. Is féidir ansin leis an seiceadóir nó riarthóir dul ar
aghaidh agus an t-eastát a roinnt mar is cóir. </p>

<p>Déanann an Oifig Phrobháide an uacht a "Dheimniú" agus mar sin a ghlacann
an oifig gur uacht bhailí atá inti agus gur féidir dul ar aghaidh leis na
tiomnachtaí a chur i gcrích. Dfhéadfadh sé go ndéanfaidh an oifig roinnt
fiosrucháin, e.g., d'fhéadfadh sé go mbéifí ag iarraidh castáil le
finnéithe na huachta ach ní tharlaíonn seo i gcónaí. </p>

<h3>Riarthóir a cheapadh</h3>

<p>Muna bhfuil uacht agat ní mór riarthóir a cheapadh. Ceaptar riarthóir
freisin nuair nach bhfuil aon seiceadóir ainmnithe san uacht, má tá an
seiceadóir básaithe roimh an tiomnóir, muna féidir nó muna mian leis an
seiceadóir feidhmiú. </p>

<p>Is féidir leis an ngaol is giorra iarratas ar dheonú riaracháin a
dhéanamh. Tugtar tús áite mar seo a leanas: </p>
<ul><li>do chéile nó do pháirtí sibhialta, </li>
  <li>do pháiste, </li>
  <li>do thuismitheoir, </li>
  <li>do dheartháir nó do dheirfiúr, </li>
  <li>do ghaolta níos faide amach. </li>
</ul><p>Má tá amhras ann cé atá i dteideal a bheith ina riarthóir, déanfaidh
an Cláraitheoir Probháide cinneadh ar an gceist. Go hiondúil iarrtar ar an
riarthóir banna riaracháin a thabhairt don Oifig Phrobháide - le cinntiú go
gcomhlíonfaidh sé/sí a d(h)ualgais mar is cóir. </p>

<h3>Caveats</h3>

<p>Is féidir le duine ar bith cur i gcoinne Deonú Probháide nó Deonú Litir
Riaracháin. Má tá tú ag iarraidh dul ina choinne is féidir é sin a
dhéanamh trí iarratas a chur chuig an gClár Probháide Dúiche cuí nó ag
an Oifig Phrobháide. </p>

<h3>Iarratas Pearsanta</h3>

<p>Chun iarratas pearsanta a dhéanamh, ní mór duit dul ann tú féin. Tá
sé faoin Oifig Phrobháide a dhiúltú chun cead a thabhairt d'iarratasóir
pearsanta ligean do chomhairleoir freastal air/uirthi. Ina theannta sin,
d’fhéadfaidís cead a dhiúltú d’iarratasóir chun leanúint go pearsanta
le hiarratas má chuir aturnae tús leis. Sa chás go ndéantar iarratas i
gcónascadh le cás a bhí os comhair na gcúirteanna cheana, ní mór an
t-iarratas sin a dhéanamh ag aturnae mura bhfaightear ordú speisialta ón
Oifig Phrobháide. Cabhróidh an Oifig Phrobháide le seiceadóir/riarthóir
atá ag gníomhú go pearsanta.</p>

<p>Ní mór d’iarratasóir pearsanta ar phrobháid nó ar riarachán an
eastáit dul i mbun na mbeart a leanas:</p>
<ol><li><a href="http://www.courts.ie/Courts.ie/library3.nsf/(WebFiles)/9BD1800F10905281802579CE0054C754/%24FILE/Probate%20Personal%20Application%20Form%20(PA2)%20March%202012.doc">An
    fhoirm le haghaidh iarratasóirí a fháil (Foirm PA2)</a> ón Oifig
    Phrobháide nó ó cheann de na <a href="http://www.courts.ie/courts.ie/library3.nsf/pagecurrent/D6536B4B00396842802575AF003E0ECC?opendocument&amp;l=en#DPR">14
    Oifig Phrobháide áitiúla</a> agus í a chomhlánú. Féach ar <a href="http://www.courts.ie/Courts.ie/library3.nsf/(WebFiles)/80758C8F5B6E96A080257E0A003CC6AB/%24FILE/PA3%20Guidelines%20to%20complete%20Personal%20App%20Form%20March%202015.doc">nótaí
    treorach PA3</a>.</li>
  <li>Ina theannta sin, teastaíonn <a href="http://www.revenue.ie/en/tax/cat/forms/index.html">Mionnscríbhinn
    Ioncam Intíre (Foirm CA24)</a> uait freisin.</li>
  <li>Comhlánaigh 2 chóip d’fhoirm na Mionnscríbhinne Ioncaim a mhéid
    agus is féidir leat trí shonraí faoi eastát an mhairbh a iontráil, ar
    nós bainc, oifig an phoist, cuntais chumainn foirgníochta, réadmhaoine,
    sócmhainní, stoc, scaireanna, fiachas. Féach <a href="http://www.revenue.ie/en/tax/cat/leaflets/ca25/index.html">bileog
    threorach CA25</a>.</li>
  <li>Sínigh agus dearbhaigh an dá chóip den Mhionnscríbhinn Ioncaim i
    láthair aturnae cleachtach nó coimisinéir mionnaí. (Seolfaidh an Oifig
    Phrobháide cóip amháin den mhionnscríbhinn, mar aon le haon fhaisnéis
    ábhartha eile, chuig na Coimisinéirí Ioncaim tar éis go ndeonaítear
    Probháid.)</li>
  <li>An fhoirm iarratais phearsanta a sheoladh ar ais chuig an Oifig
    Phrobháide mar aon leis an méid a leanas: 
    <p>- an dá chóip den Mhionnscríbhinn Ioncaim</p>
    <p>- an <a href="../after_a_death/death_cert.html">teastas báis</a></p>
    <p>- fótachóip den uacht agus den chodaisíl/codaisíleacha (más ann
    dóibh)</p>
    <p>- aon doiciméad eile riachtanach, mar shampla, cóip oifigiúil
    d’fhoraithne colscartha</p>
  </li>
  <li>Rachaidh an Oifig Phrobháide i dteagmháil leat más ann d’aon
    riachtanais nó saincheisteanna eile. Má tá an Oifig Phrobháide sásta
    gur féidir leo an t-iarratas a phróiseáil, cuirfear seo in iúl duit mar
    aon le tréimhse mheasta feithimh le haghaidh coinne.</li>
  <li>Tabharfar coinne duit le haghaidh coinne in am trátha. (D’fhéadfadh
    go mbeadh gá le breis agus agallamh amháin.)</li>
  <li>Freastail ar an agallamh tú féin agus tabhair leat na míreanna
    riachtanacha a leanas: 
    <p>- Cruthúnas aitheantais, ar nós do phas</p>
    <p>- an uacht agus an codaisíl/codaisíleacha bhunúil/bunúla (más ann
    dóibh), mar aon le 3 chóip díobh</p>
    <p>- billí/fáltais sochraide</p>
    <p>- ráitis a fhad le tráth an bháis ar thaiscí i mbainc, oifigí
    poist, comhair chreidmheasa, cumainn foirgníochta etc.</p>
    <p>- sonraí faoi shócmhainní eile (mar shampla, polasaithe árachais,
    aiscí, scéimeanna aoisliúntais, stoic, scaireanna, airgead tirim,
    duaisbhannaí etc.)</p>
    <p>- sonraí faoi aon dliteanais nó fiachais, ar nós morgáistí,
    iasachtaí gan íoc nó pánna atá le híoc le baill foirne. (B’fhéidir
    go mbeadh ort fógra a chur sna nuachtáin ina n-iarrtar ar chreidiúnaithe
    a n-éilimh a sheoladh ar aghaidh laistigh de thréimhse áirithe.)</p>
    <p>- sonraí faoi aon fhiacha atá le híoc le heastát an mhairbh (pánna,
    pá saoire, réitigh chásanna cúirte, etc.</p>
    <p>- sonraí faoin réadmhaoin (teastaíonn luacháil) mar aon leis na
    gníomhais teidil nó cóip fóilió Chlárlann na Talún.</p>
    <p>Má tá iarratas á dhéanamh ar riarthóir, seachas seiceadóir, ar
    dheontas, d’fhéadfadh go mbeadh gá le banna riaracháin a chur ar
    fáil. Níor mhór gurbh fhiú an t-urra (ráthóir) don bhanna riaracháin
    oll-luach an eastáit.</p>
  </li>
  <li>Mionn an tSeiceadóra a mhionnú. Seo mionn a mhionnaíonn go gcreideann
    sé/sí gurb í an uacht atá faoi chaibidil uacht deiridh an mhairbh, gurb
    é/í an duine a ceapadh mar an seiceadóir agus go ndéanfaidh sé/sí an
    uacht a riar i gcomhréir leis an dlí. Déanann riarthóir mionn atá
    cosúil leis seo a mhionnú.</li>
  <li>An <a href="http://www.courts.ie/courts.ie/library3.nsf/pagecurrent/BC7D8CAFF70E017C802575AF003E0ED1?opendocument&amp;l=en">táille
    don phrobháid</a> a íoc.</li>
</ol><p>Má tá Cláraitheoir na hOifige Probháide sásta gur bailí don uacht agus
nár iontráladh ann aon caveat (aighneachtaí), deonófar probháid ansin (nó
Litir Riaracháin).</p>

<p>Más ann d’fhadhbanna (mar shampla, murar féidir an uacht bhunúil a
aimsiú nó má táthar amhrasach faoi shínithe) d’fhéadfadh an
Cláraitheoir iarraidh ar na finnéithe ráitis faoi mhionn a sholáthar. Murab
ann d’aon fhadhbanna, eiseofar an Deonú Probháide nó Riaracháin ar mionn
an tseiceadóra/riarthóra.</p>

<p>Déanfaidh an Oifig Phrobháide nó an Oifig Phrobháide Dúiche deonú
d’fhoirm chaighdeánach mura mbaineann aon rud conspóideach leis an
iarratas. Sa chás go n-eascraíonn saincheist chonspóideach, ní mór do
bhreitheamh den Ard-Chúirt cinneadh a dhéanamh faoin ábhar, cé gur féidir
leis an Ard-Chúirt a ordú go réiteoidh an Chúirt Chuarda an t-ábhar faoi
chúinsí áirithe.</p>

<p>Is féidir leat <a href="http://www.courts.ie/courts.ie/library3.nsf/pagecurrent/DD366735ABBB5EBE802575AF003E0ED3?opendocument&amp;l=en">breis
eolais a fháil ar iarratais phearsanta</a> ar láithreán gréasáin na
Seirbhíse Cúirteanna.</p>

<h3>Dualgais an tSeiceadóra/Riarthóra</h3>

<p>Go ginearálta, tá dualgas ort sócmhainní an mhairbh a dháileadh chomh
luath agus is féidir tar éis a b(h)áis (taobh istigh de bhliain más féidir
- is féidir leis na tairbhithe an dlí a chur ort muna ndáileann tú an
t-eastát taobh istigh de bhliain). Má bhíonn ceisteanna dleathúla le socrú
ní gá go mbeidh sé seo indéanta. </p>

<p>Tá dualgas ort sócmhainní an té atá básaithe a chosaint go dtí gur
féidir iad a dháileadh agus na sócmhainní a chosaint ó díluacháil. Mar
shampla, ní mór duit a chinntiú go bhfuil árachas cuí ar aon sócmhainní
go dteastaíonn a leithéid uathu. </p>

<p>Tá sé de chumhacht agat:</p>
<ul><li>déileáil leis an eastát (mar shampla, é a dhíol le n-íoc as aon
    fhiacha nó leis an luach a roinnt idir na tairbhithe) </li>
  <li>ionadaíocht a dhéanamh don té atá básaithe in aon ghníomhachtaí
    dleathúla agus gníomhachtaí dleathúla i gcoinne eastát an mhairbh a
    shocrú. </li>
</ul><p>Ní mór duit:</p>
<ul><li>sócmhainní uilig an mhairbh a thabhairt le chéile agus iad a chosaint
    (airgead, scaireanna, maoin &amp; rl) agus luach a fháil orthu le chéile
  </li>
  <li>aon chistí a sheasann amach a lorg (airgead atá ag seasamh amach don
    mharbh) </li>
  <li>aon bhillí nó cáin atá le n-íoc ag an marbh a íoc </li>
  <li>costais na sochraide a íoc </li>
  <li>déanamh cinnte go dtuigeann an céile/páirtí sibhialta agus na
    páistí faoina sciar dleathúil </li>
  <li>déanamh cinnte go bhfaigheann na tairbhithe cuí nó na gaolta gairide a
    bhfuil ag dul dóibh agus go dtiteann úinéireacht maoine chuig na daoine
    cuí mar is cóir </li>
</ul><h3>Faighteoirí Leasa Shóisialaigh</h3>

<p>Má bhí <a href="../../social_welfare/irish_social_welfare_system/social_assistance_payments/social_assistance_in_ireland.html">íocaíocht
cúnaimh shóisialaigh</a> dhá fháil ag an té a cailleadh ní mór an bás a
chur in iúl don Aire Coimirce Sóisialaí roimh maoin an eastáit a roinnt.
Déantar é seo le cead a thabhairt don Aire aon íocaíocht pinsin iomarcaigh
a thógáil ar ais. Tá sé mhí ag an Roinn cinneadh a dhéanamh an bhfuil
airgead le n-íoc ar ais. Má theipeann ort teagmháil a dhéanamh leis an
Roinn d'fhéadfadh sé go mbeidh ort féin aon aisíoc a dhéanamh.</p>

<h3>Talamh a Aistriú</h3>

<p>Is ar bhonn aontaithe a aistrítear úinéireacht talún chuig an tairbhí
atá ainmnithe san uacht nó de réir rialacha atá leagtha síos san Acht
Comharbachta. Ní mór don aontú a bheith i scríbhinn. Más tú an tairbhí
freisin níl sé riachtanach úinéireacht maoine a aistriú chugat féin le
haontú (mar go teicniúil tá an mhaoin sin dílsithe agat cheana). Ach,
moltar duit é seo a dhéanamh i gcás talún ar mhaithe leis an talamh sin a
dhíol go héasca as sin amach. </p>

<h3>Cáin ar Fháltais Chaipitiúla</h3>

<p>Níl dualgas ar an seiceadóir/riarthóir an <a href="../../money_and_tax/tax/capital_taxes/capital_acquisitions_tax.html">Cháin
ar Fháltais Chaipitiúla (CFC)</a> a asbhaint nó a íoc atá dlite ó na
tairbhithe sula gcuirtear ar aghaidh an réadtiomnú. Nuair a bhíonn an
phrobháid arna deonú, seolann an Oifig Phrobháide cóip den Mhionnscríbhinn
Ioncaim chuig na Coimisinéirí Ioncaim. Eiseoidh na Coimisinéirí Ioncaim
Foirm IT38 do gach tairbhí a dtuigeann siad is gá tuairisceán CFC a íoc a
chur i gcomhad. Is faoin tairbhí atá an dualgas chun tuairisceán a íoc agus
a chur i gcomhad. Féach <a href="http://www.revenue.ie/en/tax/cat/leaflets/it39.html">Treoir na
gCoimisinéirí Ioncaim maidir le tuairisceán IT38 a chomhlánú</a>.</p>

<h3>Má bhíonn fiacha ar an té a cailleadh</h3>

<p>Má chailltear an duine agus é/í dóchmainneach nó muna bhfuil dóthain
airgid ann leis na tiomnachtaí ar fad a íoc, déantar na híocaíochtaí seo
ón eastát san ord seo:</p>
<ul><li>coastais sochraide, tiomnacha agus riaracháin </li>
  <li>creidiúnaithe a bhfuil urrúis acu i leith na maoine i bhfoirm
    morgáiste, táille nó lian (bealaí difriúla le hiasachtaí a chur faoi
    urrús iad seo) </li>
  <li>rátaí agus cáin atá le n-íoc ar bhás an tiomnóra, pá agus
    tuarastal a bhaineann le hobair a déanadh ar son an té atá básaithe
    taobh istigh de cheithre mhí ó am an bháis. Suimeanna atá le n-íoc ag
    an eastát maidir le ranníocaíochtaí a thiteann ar an marbh sa dhá mhí
    dhéag roimh an mbás faoin reachtaíocht leasa shóisialaigh (a c(h)uid
    ranníocaíochtaí ÁSPC féin chomh maith le ranníocaíochtaí ÁSPC
    fostaithe) </li>
  <li>na creidiúnaithe eile ar fad </li>
</ul><p>Nuair a chailltear duine le fiacha is féidir leis na creidiúnaithe
éileamh a dhéanamh ar an airgead i gcoinne an estáit amháin. Fiú muna
bhfuil dóthain airgid san eastát leis na fiacha ar fad a íoc, ní thiteann
na fiacha ar ghaolta an mhairbh go pearsanta agus ní gá doibh iad a íoc.
(ach amháin sa chás go bhfuil na fiacha urraithe acu).</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Déan teagmháil leis an Oifig Phrobháide leis an bhfoirm iarratais
phearsanta phrobháide a fháil. Úsáideann iarratasóirí pearsanta amháin
an fhoirm seo. Ní úsáideann iad siúd a dhéanann iarratas trí aturnae an
fhoirm seo.</p>

<p>Tá fáil ar an bhfoirm seo freisin ó do Chlárlann Phrobháide Dúiche.
Beidh baill foirne sa Chlárlann in ann cúnamh a chur ar fáil.</p>

<p>Ba cheart an t-iarratas, mar aon leis an doiciméadúchán riachtanach, a
sheoladh ar ais chuig an gClárlann atá sa cheantar inar chónaigh an marbh
tráth dháta an bháis.</p>

<h3>Cóip d’uacht a fháil</h3>

<p>A luaithe a eisítear deonú probháide (nó litreacha riaracháin),
féadfaidh aon duine iarratas a dhéanamh ar chóipeanna den deonú agus den
uacht trí úsáid a bhaint as <a href="http://www.courts.ie/Courts.ie/library3.nsf/(WebFiles)/0A39B0E864A6463980257DB80037302C/%24FILE/Form%20PAS1-%20Records%20Office%20Search%20Form%20-%20Dec%20%202014.pdf">Foirm
PAS1 (pdf)</a>. Leagtar amach sa deonú ainm agus seoladh sheiceadóir nó
riarthóir an eastáit agus ainm an aturnae a ghníomhaíonn thar a gceann
(más ann dó/di). Leagtar amach ann, chomh maith, oll-luach agus glanluach an
eastáit.</p>

<p>Ní gnách go mbíonn faisnéis mhionsonraithe ar fáil don phobal i
gcoitinne faoin eastát, ach b’fhéidir go mbeidh daoine áirithe in ann an
Mhionscríbhinn Ioncam Intíre a scrúdú, áfach. Ina measc tá:</p>
<ul><li>Tairbhí atá ainmnithe san uacht</li>
  <li>Duine éigin atá i dteideal sciar den eastát a fháil</li>
  <li>Leanbh atá i dteideal imeachtaí a thionscnamh i gcoinne an eastáit
    faoi Alt 117 den Acht Comharbais, 1965</li>
</ul><p>Tá <a href="http://www.courts.ie/courts.ie/library3.nsf/pagecurrent/F2051BFE4462AAB3802575AF003E0ED0?opendocument&amp;l=en">faisnéis
ar chóip d’uacht a fháil</a> ar fáil ar láithreán gréasáin na
Seirbhíse Cúirteanna, agus i nótaí faisnéise Fhoirm PAS1.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Ba chóir ceisteanna maidir le cánachas agus an t-éagach daoine eastát a
sheoladh chuig:</p>

<p>
</p><div class="inlinesio">
<p>
</p><div>
<h3>Na Coimisinéirí Ioncaim</h3>
<p>
  
  <span class="field_dept address_field">An Aonad Náisiúnta Faisnéise CAT do Cháiníocóirí<br></span>
  

  
  An Chéad Urlár<br>CRIO<br>Sráid na hArdeaglaise<br>Baile Átha Cliath 1<br>Éire
  <br>
  
</p>
<p>
  

  
  <strong>Teil:</strong>(01) 865 5000
  <br>
  

  
  <strong>Lóghlao:</strong>1890 201 104
  <br>
  

  

  
  <strong>Láithreán Gréasáin:</strong> <a href="http://www.revenue.ie">http://www.revenue.ie</a>
  <br>
  

  

  

  
  <strong>R-phost:</strong> <a href="mailto:catdr@revenue.ie">catdr@revenue.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Rannóg na nIarratas Pearsanta Probháide</h3>
<p>
  

  
  An Oifig Phrobháide<br>An Chéad Urlár<br>15-24 Sráid an Fhionnuisce Thuaidh<br>Margadh na Feirme<br>Baile Átha Cliath 7 <br>Éire
  <br>
  
</p>
<p>
  

  
  <strong>Teil:</strong>+353 (0)1 888 6174 or +353 (0)1 888 6728
  <br>
  

  

  

  
  <strong>Láithreán Gréasáin:</strong> <a href="http://www.courts.ie/">http://www.courts.ie/</a>
  <br>
  

  

  

  
  <strong>R-phost:</strong> <a href="mailto:ProbatePersonalApplications@courts.ie">ProbatePersonalApplications@courts.ie</a>
  <br>
  
</p>
</div></div>

</div>
</div>
</html>
