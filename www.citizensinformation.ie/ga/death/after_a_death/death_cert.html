<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Teastas Báis
</title>
    
    <meta name="description" content="Cur síos ar an teastas báis.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Teastas Báis</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l27d15">Rátaí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Ceanglaítear sa dlí in Éirinn gach bás a tharlaíonn sa Stát a chur i
dtaifead agus a chlárú. Déantar na taifid ar bhásanna in Éirinn a
choimeád in Oifig an Ard-Chláraitheora, arb í sin an taisclann lárnach
shibhialta le haghaidh Breitheanna, Póstaí agus Básanna in Éirinn. Is
féidir leat iarratas a dhéanamh ar chóip de dheimhniú báis ar aon Chlár
Breitheanna, Póstaí agus Básanna nó ar an bPríomh-Oifig Chlárúcháin.</p>

<p>Rinne <a href="http://www.irishstatutebook.ie/2004/en/act/pub/0003/index.html">an tAcht
um Chlárú Sibhialta, 2004</a> roinnt athruithe ar na rialacha maidir le bás
a chlárú. Tháinig na hathruithe seo i bhfeidhm an 5 Nollaig 2005.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Is féidir bás a chlárú in oifig aon <a href="http://www.hse.ie/eng/services/list/1/bdm/contactus/">Chláir
Bhreitheanna, Phóstaí agus Bhásanna</a>, gan aird ar cén áit a dtarlaíonn
sé. Beidh foireann an ospidéil (má tharla an bás in ospidéal) nó foireann
d’ionaid sláinte áitiúil in ann insint duit cén áit ar féidir leat an
bás a chlárú.</p>

<p>Ní mór básanna a chlárú a luaithe agus is féidir i ndiaidh an bháis
agus tráth nach déanaí ná 3 mhí. Is gnách go ndéanann an neasghaol an
bás a chlárú. Mar rogha air sin, is féidir le duine a bhí i láthair ag an
mbás nó le linn thinneas báis an mhairbh, nó duine a bhfuil eolas aige/aici
ar na critéir riachtanacha an bás a chlárú. Tá fáil ar <a href="http://www.welfare.ie/en/Pages/Registering_Death.aspx">bhreis faisnéise
ar cé ar féidir leis/léi an bás a chlárú</a> ó láithreán gréasáin na
Príomh-Oifige Clárúcháin.</p>
</div>
<div class="topic base_rates">
<h2 class="topic base_rates_title" id="l27d15">Rátaí</h2>

<p>Ní ghearrtar aon táille ar bhás a chlárú.</p>

<h3>Deimhniú Báis</h3>

<p>Gearrtar táillí ar chóip de dheimhniú báis.</p>

<p>Eisítear deimhniú ar mhaithe le cuspóirí leasa shóisialaigh ar chostas
laghdaithe. Teastaíonn fianaise gurb ar mhaithe le cuspóirí leasa
shóisialaigh atá an deimhniú, ar nós nóta ón Roinn Coimirce
Sóisialaí.</p>

<p>Ó 19 Nollaig 2016, má bhí an leanbh éagtha faoin bhun 12 mhí aois ar
dháta báis, ní aon táille do theastas báis ag tráth an chlárúcháin.</p>

<p>Gearrtar na táillí a leanas ar chóipeanna de dheimhnithe:</p>
<ul><li>€20 ar dheimhniú iomlán caighdeánach</li>
  <li>€1 ar chóip chun críocha leasa shóisialaigh (litir ón Roinn
    Coimirce Sóisialaí ag teastáil)</li>
  <li>€4 ar chóip neamhdheimhnithe d’iontráil sa Chlár</li>
  <li>€10 go ndéantar an deimhniú a fhíordheimhniú (níl seo ar fáil ach
    ón bPríomh-Oifig Chlárúcháin)</li>
</ul></div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<h3>An bás a chlárú</h3>

<p>Chun bás a chlárú, ní mór Foirm an Fhógra Báis a luann cúis an
bháis a thabhairt d’aon Chláraitheoir Breitheanna, Póstaí agus Básanna.
Beidh foireann an ospidéil (má tharla an bás in ospidéal) nó foireann
d’ionaid sláinte áitiúil in ann insint duit cén áit ar féidir leat an
bás a chlárú.</p>

<p>Is féidir Fhoirm an Fhógra Báis a fháil ón dochtúir a bhí i láthair
leis an marbh le linn thinneas a mbáis. Ní mór duit Cuid 2 d’Fhoirm an
Fhógra Báis a líonadh. Ní mór ansin an Clár a shíniú i láthair an
Chláraitheora. Ní mór duit aitheantas grianghraif a thabhairt leat. Tá an
clárú seo saor in aisce.</p>

<p>Ní mór do dhochtúir a bheith sásta faoi chúis an bháis sula ndéanann
sé/sí é a dheimhniú. Mura bhfaca sé/sí an marbh ar a laghad 28 lá sular
tharla an bás, nó mura bhfuil sé/sí sásta faoi chúis an bháis, ní mór
dó/di teagmháil a dhéanamh leis an <a href="../sudden_or_unexplained_death/coroners.html">gCróinéir</a> a
dhéanfaidh cinneadh maidir le <a href="../sudden_or_unexplained_death/postmortems.html">scrúdú
iarbháis</a> más gá. Má fuair an marbh bás mar thoradh ar thimpiste, nó
faoi chúinsí foréigneacha nó nach bhfuil míniú orthu, ní mór an
cróinéir a chur ar an eolas.</p>

<p>D’fhéadfadh moill a bheith ar bhás a chlárú sa chás go dtugtar faoi
scrúdú iarbháis. Déantar an bás a chlárú go huathoibríoch sa chás go
mbíonn <a href="../sudden_or_unexplained_death/inquests.html">ionchoisne</a> nó
scrúdú iarbháis ar siúl ar iarraidh an Chróinéara. Eisíonn an Cróinéir
teastas don Chláraitheoir ina bhfuil na sonraí go léir atá le clárú.</p>

<p>Ní mór básanna a chlárú a luaithe agus is féidir agus tráth nach
déanaí ná 3 mhí ó dháta an bháis. Ní mór cead i scríbhinn a fháil
ón Ard-Chláraitheoir chun aon bhás nár cláraíodh laistigh de bhliain a
chlárú.</p>

<p>Ba chóir teagmháil a dhéanamh leis an ospidéal máithreachais nó le do
Chláraitheoir áitiúil chun eolas a fháil maidir le <a href="../../birth_family_relationships/miscarriage_and_stillbirth/registering_stillbirth.html">conas
leanbh marbh-bheirthe a chlárú</a>.</p>

<h3>Deimhniú báis a fháil</h3>

<p>Is féidir leat cóipeanna den deimhniú báis a fháil ón gCláraitheoir
nuair a chláraíonn tú an bás. Chun cóip den deimhniú báis a fháil ag
tráth níos déanaí, is féidir leat dul díreach a fhad le hoifig aon
Chláraitheora. Is féidir leat iarratas a dhéanamh, chomh maith ar dheimhniú
báis sa phost. Tá fáil ar <a href="http://www.welfare.ie/en/Pages/Apply-for-Certificates.aspx">fhoirm
iarratais ar chóip de dheimhniú báis</a> ó Oifig na Príomh-Oifige
Clárúcháin.</p>

<p>Chomh maith leis sin, féadfaidh tú <a href="http://www.hse.ie/eng/services/list/1/bdm/Certificates/">iarratas a
dhéanamh ar líne ar chóip de dheimhniú</a>.</p>

<p>Gearrtar táille laghdaithe orthu siúd a dteastaíonn an deimhniú báis
uathu ar mhaithe le cuspóirí leasa shóisialaigh. Ní gá i gcónaí fanacht
leis an deimhniú báis sula ndéantar sochair leasa shóisialaigh a éileamh,
mar gheall go nglactar le cóip d’fhógra an bháis ó na nuachtáin má
bhíonn moill ar an deimhniú báis a fháil.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Tá fáil ar fhaisnéis teagmhála do <a href="http://www.hse.ie/eng/services/list/1/bdm/contactus/">Chláir
Bhreitheanna, Phóstaí agus Bhásanna</a> ar fud na hÉireann ó láithreán
gréasáin FSS agus ó d’<a href="http://www.hse.ie/eng/services/list/1/LHO/">Oifig Sláinte
Áitiúil</a>.</p>

<p>Is féidir leat iarratas a dhéanamh ar líne ar dheimhniú.</p>

<p>Ba cheart iarratas ar chlárúchán déanach a dhéanamh le:</p>

<div class="inlinesio">
<p>
</p><div>
<h3>An tSeirbhís um Chlárú Sibhialta</h3>
<p>
  

  
  Oifigí an Rialtais<br>Bóthar an Chlochair<br>Ros Comáin<br>Roscommon<br>Ireland
  <br>
  
</p>
<p>
  

  
  <strong>Teil:</strong>+353 90 663 2900
  <br>
  

  
  <strong>Lóghlao:</strong>1890 25 20 76
  <br>
  

  
  <strong>Facs:</strong>+353 90 663 2999
  <br> 
  

  
  <strong>Láithreán Gréasáin:</strong> <a href="http://www.welfare.ie/en/Pages/General-Register-Office.aspx">http://www.welfare.ie/en/Pages/General-Register-Office.aspx</a>
  <br>
  

  

  

  
  <strong>R-phost:</strong> <a href="mailto:gro@groireland.ie">gro@groireland.ie</a>
  <br>
  
</p>
</div></div>
</div>
</div>
</html>
