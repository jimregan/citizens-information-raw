<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Seoladh corp as Éirinn le haghaidh adhlactha nó créamtha thar
  lear
</title>
    
    <meta name="description" content="Sula seoltar marbhán as Éirinn tá foirmiúlachtaí áirithe a chaithfear a leanúint.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Seoladh corp as Éirinn le haghaidh adhlactha nó créamtha thar
  lear</h1>
	
<ul class="anchorlinks"><li><a href="#l0b3fe">Eolas</a></li><li><a href="#l1e7b8">Rataí</a></li><li><a href="#l178d0">In Éirinn tá roinnt scéimeanna i
bhfeidhm chun cabhrú leis an gcostas le freastal ar scoil</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Nuair a faigheann náisiúnaí ó thír eile bás in Éirinn tá
coinníollacha áirithe a gcaithfear cloí leo sular féidir an corp a sheoladh
as Éirinn le haghaidh adhlactha nó créamtha in áit eile. Is é cuspóir na
faisnéise seo a leanas an próiseas ginearálta agus na rialacha a bhaineann
leis a leagan amach.</p>

<p>Tig le stiúrthóir sochraidí in Éirinn cabhrú leat déileáil leis na
foirmiúlachtaí agus leis na socruithe is gá le haghaidh "aisdúichiú".
Bíonn cúnamh ar fáil ón <a shape="rect" href="http://www.dfa.ie/home/index.aspx?id=376">ambasáid chuí a dhéanann
ionadaíocht do thír an duine éagtha in Éirinn</a>. Má tharla an bás le
linn saoire láneagraithe in Éirinn, ba chóir go mbeadh an tionscnóir turas
in ann cabhrú leat leis na socruithe. B'fhéidir go mbeidh stiúrthóir
sochraide ó thír an duine éagtha in ann aistriú an choirp chuig a t(h)ír
féin a eagrú.</p>

<p>Tig leis a bheith an-chostasach corp a chur ó thír amháin go tír eile
agus b'fhéidir gur mhaith leat corp a chréamadh in Éirinn agus an
luaithreach a chur abhaile. <a shape="rect" href="cremations.html">Léigh faoin
gcréamadh in Éirinn anseo</a></p>

<h3>An bás a thuairisciú</h3>

<p>Nuair a tharlaíonn bás go tobann, go mínádúrtha nó le foréigean,
bíonn cúram dlíthiúil ar an dochtúir agus ar an gcláraitheoir básanna,
ar an stiúrthóir sochraidí, sealbhóir tí agus gach duine a bhfuil cúram
institiúide nó áitribh air/uirthi, ina raibh an duine éagtha ag cur faoi ag
am a b(h)áis, tuairisc a thabhairt faoin mbás don chróinéir. Is é an
cróinéir cuí cróinéir na dúiche inar tharla an bás. Is féidir an bás a
thuairisc do bhall den Gharda Síochána, os cionn grád sáirsint a chuirfidh
fios ar an gcróinéir. Tig le duine ar bith, áfach, fios a chur ar an
gcróinéir faoi chúinsí bás áirithe. <a shape="rect" href="../sudden_or_unexplained_death/coroners.html">Léigh tuilleadh anseo
faoin gcróinéir in Éirinn</a></p>

<p>Eagróidh an cróinéir seoladh an choirp go háis marbhlainne agus
eagróidh sé scrúdú dochtúra (scrúdú iarbháis) chun fáth an bháis a
fháil amach. Cuideoidh An Garda Síochána leis an gcróinéir agus é ag
socrú go ndéanfaidh ball clainne nó duine muinteartha aithint fhoirmiúil ar
an gcorp.</p>

<p>Ní gá fios a chur ar an gcróinéir sa chás go bhfuair an duine éagtha
bás de thinneas nó de ghalar nádúrtha agus é/í ag fáil cóireáil
dochtúra laistigh de mhí dá b(h)ás. Sa chás seo, eiseoidh an dochtúir
teastas dochtúra i leith an bháis (Foirm Fógra Báis).</p>

<h3>An Bás a Chlárú</h3>

<p>Nuair a fhaigheann duine bás in Éirinn ní mór an bás a chlárú chomh
luath agus is féidir. Nuair a eisíonn an dochtúir Foirm Fógra Báis, is
féidir an bás a chlárú agus deimhniú báis a fháil ó bhrainse áitiúil
<a shape="rect" href="http://www.hse.ie/eng/services/list/1/bdm/contactus/">an
Chláraitheora do Bhreitheanna, Póstaí agus Básanna</a>. Nuair a thionóltar
scrúdú iarbháis ar iarratas an chróinéara, cláraítear bás go
huathoibríoch, mar sin féin d'fhéadfadh moill a bheith ann maidir le
deimhniú báis a fháil. <a shape="rect" href="death_cert.html">Faigh
tuilleadh eolais ar chonas bás a chlárú anseo</a></p>

<h3>An corp a réiteach lena sheoladh abhaile</h3>

<p>Tig leis an stiúrthóir sochraidí a cheapann tú in Éirinn an corp a
chumhrú agus an marbhán a ullmhú le haghaidh aisdúichithe ar áitreabh an
stiúrthóra sochraidí. Cuidíonn cumhrú leis an gcorp a chaomhnú. Má bhí
scrúdú iarbháis ann tig leis an stiúrthóir sochraidí an corp a fháil
thar n-ais ón gcróinéir le go ndéantar é a réiteach. Is gá corp a
aithint go foirmiúil. Tig le compánach taistil an duine éagtha nó
comhghleacaí gnó dá c(h)uid é seo a dhéanamh. Mar sin féin, i gcásanna
áirithe beidh ar bhall clainne teacht agus an aithint a dheimhniú.</p>

<p>De réir rialacha idirnáisiúnta (Alt 3 de Rialacha Idirnáisiúnta
Chonradh na Náisiún maidir le hiompar marbhán, 1937 agus <a shape="rect" href="http://conventions.coe.int/Treaty/Commun/QueVoulezVous.asp?NT=080&amp;CM=1&amp;DF=10/11/2006&amp;CL=ENG">Comhaontas
Comhairle na hEorpa ar Aistriú Marbhán 1973)</a> ní foláir gach cónra a
thrasnaíonn teorainneacha idirnáisiúnta a bheith líneáilte le sinc nó
luaidhe agus séalaithe. Níl na cónraí seo oiriúnach don chréamadh agus
ní mór an líneáil a bhaint, nó cónra eile a sholáthar i dtír an chinn
scríbe, má tá an corp le créamadh.</p>

<h3>Doiciméadú</h3>

<p>Sula n-aistrítear corp ó Éirinn caithfidh tú an doiciméadú seo a
leanas a bheith agat.</p>
<ul><li>Ordú Aistrithe an Chróinéara /Nóta Neamh-Thógálach </li>
  <li>Teastas Cumraithe </li>
  <li>Pas nó Cárta Aitheantais </li>
  <li>Dearbhú an Stiúrthóra Sochraidí </li>
  <li>Ceadúnas Ambasáide </li>
  <li>Dearbhú nótaire nó dearbhú oifigiúil eile doiciméad (más
    fóirsteanach) </li>
</ul><p>Is féidir leis an stiúrthóir sochraidí Ordú Aistrithe a fháil ón
gcróinéir agus an teastas báis ón gcláraitheoir (má tá sé ar fáil).
Ní mór duit a fháil amach ón ambasáid cad iad na foirmiúlachtaí agus an
doiciméadú atá riachtanach. Tig leis an stiúrthóir sochraidí teagmháil a
dhéanamh leis an ambasáid faoi na foirmiúlachtaí is gá a chur i gcrích
agus chun an doiciméadú cuí a fháil.</p>

<h3>Socruithe taistil</h3>

<p>Ní mór duit socruithe taistil a dhéanamh chun an corp a iompar ó Éirinn
go tír an duine éagtha. Is féidir leis an stiúrthóir sochraidí é seo a
dhéanamh. Is féidir an corp a thabhairt abhaile ar eitleán nó ar mhuir agus
thalamh. Cé go bhfuil taisteal ar thalamh níos saoire, tógann sé níos mó
ama.</p>

<p>Ba chóir na socruithe taistil a chur in iúl don ambasáid ionas gur
féidir na húdaráis i dtír an duine éagtha a chur ar an eolas. De ghnáth
déanann an stiúrthóir sochraidí é seo. Beidh stiúrthóir sochraidí i
tír an duine éagtha ag teastáil chun teagmháil a dhéanamh leis na
húdaráis chuí ansin d'fhonn an corp a aistriú le haghaidh adhlactha nó
créamtha.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Is féidir leis an bpróiseas aisdúichithe thar lear ó Éirinn a bheith
costasach mar gheall ar fhad an turais atá le taisteal agus conas a sheoltar
an corp. Seiceáil an raibh árachas taistil ag an duine éagtha nó árachas
leighis phríobháideach a chuideodh leis na costais a íoc. Má tá árachas
ag an duine éagtha déan teagmháil leis an gcomhlacht árachais chomh luath
agus is féidir.</p>

<p>Ní bhíonn cúnamh airgeadais chun costais a bhaineann le duine éagtha
thar lear a aisdúichiú ar fáil ó na húdaráis in Éirinn, sa chaoi
chéanna leis an gcleachtas i go leor tíortha eile.</p>

<p>Sa chás go raibh an duine éagtha lonnaithe in Éirinn, b'fhéidir go
mbeidh spéis agat tuilleadh a léamh<a shape="rect" href="../money_matters_after_a_death/access_to_money_after_a_death.html">faoi
theacht ar airgead duine i ndiaidh a b(h)áis</a></p>
</div>
<div class="topic base_wheretoapply">
<h2 class="topic base_wheretoapply_title" id="l178d0">In Éirinn tá roinnt scéimeanna i
bhfeidhm chun cabhrú leis an gcostas le freastal ar scoil</h2>

<p>Tá sonraí teagmhála <a shape="rect" href="http://www.dfa.ie/home/index.aspx?id=376">na n-ambasáidí agus na
consalachtaí eachtrannacha atá freagrach as Éirinn ar fáil anseo</a></p>

<p>
</p><div class="inlinesio">
<p>
</p><div>
<h3>Cumann Stiúrthóirí Sochraide na hÉireann</h3>
<p>
  

  
  Teach Mesbil<br>Aonad Gnó Mespil<br>Bóthar Sussex<br>Baile Átha Cliath 4<br>Éire
  <br>
  
</p>
<p>
  

  
  <strong>Teil:</strong>0818 935 000
  <br>
  

  

  

  
  <strong>Láithreán Gréasáin:</strong> <a href="http://www.iafd.ie/">http://www.iafd.ie/</a>
  <br>
  

  

  

  
</p>
</div></div>

</div>
</div>
</html>
