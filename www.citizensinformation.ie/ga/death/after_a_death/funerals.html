<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Sochraidí
</title>
    
    <meta name="description" content="Cur síos ar sochraidí.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Sochraidí</h1>
	
<ul class="anchorlinks"><li><a href="#l0b3fe">Eolas</a></li><li><a href="#lfd3c8">Eagraíochtaí úsáideacha </a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Is gnách go ndéanann neasteaghlach an mhairbh na socruithe le haghaidh
sochraide. D’fhéadfadh gur fhág an marbh orduithe sonracha faoin áit a
bhfuiltear le hé/hí a chur nó a chréamadh agus faoi fhoirm cheart
sheirbhís na sochraide. Bíonn meas ag an tromlach ar thoil an mhairbh, sa
chás gur féidir.</p>

<p>Má thagann aon díospóid aníos faoi cé atá i dteideal socruithe a
dhéanamh nó faoi na socruithe féin ar leith, tá na hionadaithe pearsanta i
dteideal na cinntí a dhéanamh. Is iad <a href="../the_deceaseds_estate/what_happens_the_deceaseds_estate.html">ionadaithe
pearsanta an mhairbh</a> seiceadóirí na huachta más ann d’uacht nó na
daoine atá i dteideal an t-eastát a riar murab ann d’uacht. Is iad daoine
muinteartha an neasteaghlaigh na daoine atá i dteideal an t-eastát a riar
ceal uachta.</p>

<p>Féadfaidh tú adhlacóir nó stiúrthóir sochraide a fhostú chun
déileáil leis an gcuid is mó de ghnéithe na sochraide.</p>

<h3>Stiúrthóir sochraide</h3>

<p>Is iad Cumann Stiúrthóirí Sochraide na hÉireann an cumann trádála a
bunaíodh do thionscal an adhlacóra. Ní mór dá bhaill a Chód Cleachtais a
chomhlíonadh, a leagan na dualgais a leanas ar a bhaill:</p>
<ul><li>táillí an stiúrthóra sochraide a phlé agus a chomhaontú leis an
    neasghaol roimh ré, mura n-iarrtar go sonrach gan seo a dhéanamh</li>
  <li>gairmiúlacht agus cáilíocht na seirbhíse maidir leis an tsochraid a
    eagrú agus tabhairt fúithi</li>
  <li>oscailteacht faoin gcostas agus faoin íocaíocht</li>
  <li>fógraíocht chruinn faoi phraghsanna agus seirbhísí</li>
  <li>íogaireacht, rúndacht agus bheith tiomanta chun gach cinneadh a
    fhágáil faoin gcustaiméir lena dhéanamh.</li>
</ul><p>Bíonn difríocht fhairsing idir socruithe sochraide faoi leith agus
braitheann siad, i measc rudaí eile, ar cá bhfuil an tsochraid ar siúl, cén
saghas cónra atá i gceist agus an mbeidh gluaisteáin sochraide ar cíos agat
nó nach mbeidh.</p>

<p>D’fhéadfaí a áireamh le post an stiúrthóra sochraide an méid a
leanas:</p>
<ul><li>A bhfuil ag teastáil ón teaghlach agus ón marbh agus a chinntiú go
    dtugtar faoi gach ceann de na sonraí agus go ngabhann an próiseas go
    léir ar aghaidh mar is ceart</li>
  <li>An cónra, an cóiste, an aibíd/taiséadach, limisín/iompar an
    teaghlaigh a chur ar fáil agus an corp a bhalsú</li>
  <li>Socrú agus íocaíocht cheannach na huaighe, oscailt na huaighe/táillí
    créamtha, ofrálacha eaglaise, fógraí nuachtáin, bláthanna, ceol ag an
    searmanas agus lónadóireacht a chur ar fáil.</li>
</ul><h3>Corp a Bhalsú</h3>

<p>Foladh a stopann an corp ag meath a chur isteach sa chorp in áit na
ngnáthsilteacha uilig atá i gceist le corp a bhalsú. Ní gá é a dhéanamh,
go háirid má théann an corp chuig an seipéal agus má bhíonn an sochraid
ann go luath tar éis báis. Thart ar leath na gcorp ar fad sa tír a
bhalsaítear. </p>

<h3>Adhlacadh</h3>

<p>Tá difríochtaí móra idir praghasanna uaigheanna agus sochraidí, agus
mar sin más féidir is fiú praghasanna a fhiosrú in áiteanna eagsúla. </p>

<h3>Adhlacadh ag baile</h3>

<p>Is féidir duine a adhlacadh taobh amuigh de reilig oifigiúil, ar thalamh
an teaghlaigh mar shampla. Ach, tá sé thar a bheith deacair é seo a
dhéanamh. Tá sé an-chríonna é seo ar fad a shocrú i bhfad roimh an mbás,
ní gá go mbeidh sé indéanta na socruithe dleathúla a chur i gcrích taobh
istigh de achar gairid. Tiocfaidh Cigire Sláinte Timpeallachta ó rannóg
sláinte an údaráis áitiúil le cinntiú nach mbeidh an áit adhlacaidh ag
cur isteach ar fhoinsí uisce nó bealaí draenála agus go bhfuil doimhneacht
de ocht dtroigh ann. Ba cheart scríobh chuig an údarás áitiúil cuí
(Comhairle Condae nó Bardás) le sonraí a fháil. </p>

<h3>Créamadh</h3>

<p>Is féidir corp an mhairbh a chréamadh agus an luaith a chur in uaigh an
teaghlaigh, na háiseanna ag an gcréamatóir a úsáid, nó iad a chur de
láimh go príobháideach. </p>

<h3>Costais Sochraide</h3>

<p>Bíonn an-difríocht idir costais sochraide ag brath ar céard go díreach a
bhíonn ag teastáil uait agus ag brath ar sa chathair nó faoin tuath atá an
tsochraid (go ginearálta cosnaíonn sochraid faoin tuath níos lú). Má tá
deacrachtaí agat le n-íoc as sochraid labhair leis an t-ionadaí Roinne
Coimirce Sóisialaí ag <a href="https://www.welfare.ie/en/Pages/otheroffice/community-welfare-office-contact.aspx">d'ionad
sláinte áitiúil</a> (a tugadh an tOifigeach Leasa Pobail air roimhe seo)
agus <a href="../../social_welfare/social_welfare_payments/supplementary_welfare_schemes/exceptional_needs_payments.html">d'fhéadfadh
sé go mbeadh sé/sí in ann cabhrú leat</a>. </p>

<h3>Faisnéis dóibh siúd a bhí thíos le méala le déanaí</h3>

<p>Foilseachán is ea <a href="http://www.citizensinformationboard.ie/en/publications/information/leaflets.html">Méala
– faisnéis dóibh siúd a bhí thíos le méala le déanaí</a> ón mBord um
Fhaisnéis do Shaoránaigh. Tá an leabhrán seo dírithe orthu siúd a bhí
thíos le méala le déanaí agus soláthraítear ann faisnéis agus comhairle
ar cheisteanna praiticiúla agus ábhartha a thagann chun solais i ndiaidh
báis. Cuimsítear ann faisnéis ar an méid atá le déanamh díreach i
ndiaidh báis, teidlíochtaí féideartha leasa shóisialaigh, cáin,
saincheisteanna cánach, airgeadais agus dlíthiúla a d’fhéadfadh eascairt
agus cá féidir leat dul chun faisnéis agus tacaíocht bhreise a fháil.</p>
</div>
<div class="topic base_wheretoapply">
<h2 class="topic base_wheretoapply_title" id="lfd3c8">Eagraíochtaí úsáideacha </h2>

<div class="inlinesio">
<p>
</p><div>
<h3>Cumann Stiúrthóirí Sochraide na hÉireann</h3>
<p>
  

  
  Teach Mesbil<br>Aonad Gnó Mespil<br>Bóthar Sussex<br>Baile Átha Cliath 4<br>Éire
  <br>
  
</p>
<p>
  

  
  <strong>Teil:</strong>0818 935 000
  <br>
  

  

  

  
  <strong>Láithreán Gréasáin:</strong> <a href="http://www.iafd.ie/">http://www.iafd.ie/</a>
  <br>
  

  

  

  
</p>
</div></div>

<p>
</p><div class="inlinesio">
<p>
</p><div>
<h3>Cumann Balsamóir Gairmiúla na hÉireann</h3>
<p>
  

  
  7 Sráid Emmet<br>Béal an Átha<br>Maigh Eo<br>Éire 
  <br>
  
</p>
<p>
  

  
  <strong>Teil:</strong>(096) 75290
  <br>
  

  

  

  
  <strong>Láithreán Gréasáin:</strong> <a href="http://www.professionalembalmers.ie/">http://www.professionalembalmers.ie/</a>
  <br>
  

  

  

  
  <strong>R-phost:</strong> <a href="mailto:info@professionalembalmers.ie">info@professionalembalmers.ie</a>
  <br>
  
</p>
</div></div>

<br></div>
</div>
</html>
