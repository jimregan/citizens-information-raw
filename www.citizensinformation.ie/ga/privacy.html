<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ráiteas Príobháideachais
</title>
    
    <meta name="description" content="Citizensinformation.ie is an Irish eGovernment website developed by Citizens Information Board. The site provides information on the social and civil rights of everyone in Ireland. Citizensinformation.ie provides you with the information you need at various stages in your life. Our Local Directory allows you to find public services in your locality and you can submit a question on line about your rights and entitlements in Ireland.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ráiteas Príobháideachais</h1>
	
<ul class="anchorlinks"></ul>
<div>
<h2>Príobháideachas agus Fianáin</h2>

<p>Tá láithreán gréasáin citizensinformation.ie á chothabháil ag an
mBord um Fhaisnéis do Shaoránaigh, gníomhaireacht reachtúil atá freagrach
as seirbhísí faisnéise, comhairle agus tacaíochta a chur ar fáil don
phobal in Éirinn. Tugann an Bord um Fhaisnéis do Shaoránaigh aitheantas
iomlán don cheart príobháideachais atá agat agus ní bhaileoidh siad aon
fhaisnéis phearsanta fút ar an láithreán gréasáin seo gan toiliú
soiléir a fháil ar dtús uait. Déileálfar leis an bhfaisnéis phearsanta a
thugann tú de réir na gcaighdeán slándála agus rúndachta is airde, agus
cloífidh siad go dian leis na hAchtanna um Chosaint Sonraí, 1988-2003.</p>

<p>Baineann an ráiteas seo lenár gcleachtais phríobháideachais maidir leis
an láithreán gréasáin seo. Nílimid freagrach as ábhar ná cleachtais
phríobháideachais láithreán gréasáin eile. Mínítear cuid de na
téarmaí teicniúla a úsáidtear sa ráiteas seo ag deireadh an leathanaigh
seo.</p>

<h2>Bailiú agus úsáid na faisnéise pearsanta </h2>

<p>Ní bhailíonn láithreán gréasáin citizensinformation.ie aon sonraí
pearsanta, seachas faisnéis a sheolann tú féin isteach go toiliúil. (Mar
shampla, má chuireann tú aiseolas chugainn nó má chuireann tú ceist
orainn). Ní úsáidtear aon fhaisnéis a chuirtear ar fáil ar an mbealach seo
ach le haghaidh na haidhme ar chuir tú ar fáil í.</p>

<h3>Faisnéis a bhailímid go rialta</h3>

<p>Is féidir linn an fhaisnéis seo a leanas a bhailiú ó gach úsáideoir
den láithreán:</p>
<ul><li>Faisnéis staitistiúil (seoladh IP agus óstainm, leagan an
    bhrabhsálaí, leathanaigh ar ar tugadh cuairt etc.)</li>
  <li>Seoladh an láithreáin ghréasáin dheireanaigh ónar bhain tú ár
    láithreán amach, lena n-áirítear aon téarmaí cuardaigh a
  úsáideadh</li>
  <li>Faisnéis eile a sheoltar ar aghaidh i bhfoirmeacha, mar shampla, má
    sheolann tú ar aghaidh do shonraí pearsanta nuair a bhíonn foirm á
    hiarraidh agat nó aiseolas á chur ar fáil agat</li>
</ul><h3>Céard dó a n-úsáidimid an fhaisnéis </h3>

<p>Ní úsáidfear aon fhaisnéis phearsanta a sholáthraíonn tú ach amháin
le haghaidh na haidhme ar chuir tú ar fáil í. Má dhéanann tú iarratas ar
fhoirm, seolfar na sonraí a soláthraíodh ar aghaidh go dtí an Rannóg nó
an Ghníomhaireacht fhreagrach. Is é an Bord um Fhaisnéis do Shaoránaigh a
láimhseálfaidh aon cheisteanna a chuirtear isteach. Scriosfar do shonraí ón
gcóras i ndiaidh tréimhse áirithe ama. Ní úsáidtear aon fhaisnéis eile a
bhailítear ach le hanailís a dhéanamh ar phatrúin úsáide, le treoir a
thabhairt dúinn maidir le feabhas a chur ar an láithreán.</p>

<p>Ní dhéanfaidh Faisnéis do Shaoránaigh iarracht cuairteoirí ar leith a
aithint, ná na sonraí teicniúla a liostaítear thuas a cheangal le haon
duine. Ní
bhainfear úsáid as an bhfaisnéis ach ar mhaithe le haidhmeanna staitistiúla
agus aidhmeanna eile a bhaineann leis an riarachán.</p>

<p>Ba chóir duit a thabhairt faoi deara nach “sonraí pearsanta” iad
mionsonraí teicniúla nach féidir linn a cheangal le haon duine inaitheanta
ar leith le haghaidh na nAchtanna um Chosaint Sonraí, 1988-2003.</p>

<h2>Fianáin</h2>

<p>Is píosaí beaga faisnéise fianáin, a stóráiltear i gcomhaid shimplí
téacs, a chuireann láithreán gréasáin ar do ríomhaire. Féadfaidh an
láithreán gréasáin roinnt fianán a léamh nuair a thugann tú cuairt ar an
láithreán arís. D’fhéadfadh an fhaisnéis a stóráiltear i bhfianán
baint le do ghnáthaimh bhrabhsála ar an leathanach gréasáin, nó le huimhir
uathúil aitheantais ionas gur féidir leis an láithreán gréasáin
“cuimhne” a bheith ort ar fhilleadh arís ort. Scriostar fianáin eile
nuair a dhúnann tú do bhrabhsálaí agus ní bhaineann siad ach le hoibriú
an láithreáin ghréasáin. Go ginearálta, ní chuimsíonn fianáin faisnéis
phearsanta ónar féidir leat bheith sainaitheanta, murar thug tú an
fhaisnéis sin don láithreán gréasáin.</p>

<p>Úsáideann citizensinformation.ie fianáin i roinnt áiteanna.</p>
<ul><li>Nuair a thugann tú cuairt i dtosach ar citizensinformation.ie, feicfidh
    tú teachtaireacht a chuireann ar an eolas thú faoi fhianáin. Má
    chliceálann tú ar an gcnaipe ‘Folaigh an teachtaireacht seo’,
    socróidh citizensinformation.ie fianáin a chuirfidh i dtaifead do
  rogha.</li>
  <li>Socraíonn an láithreán gréasáin fianán nuair a úsáideann nó
    nuair a fhéachann tú ar an bhfoirm ‘Déan Teagmháil Linn’. Ní
    chuimsíonn an fianán seo aon fhaisnéis phearsanta, ach úsáidtear é
    chun cabhrú le hionsaí slándála a chosc, ar a dtugtar ‘atreorú
    trasláithreáin’.</li>
  <li>Socraítear fianán, chomh maith, chun ligeann do na cnaipí athraithe
    méid téacs agus ard-infheictheachta oibriú.</li>
	<li>Tá líon fianáin socraithe chun oibriú roinnt feidhmiúlachta seicliosta a cheadú.</li>
  <li>Roimh Mheitheamh 2014, má chuaigh tú isteach i citizensinformation.ie leis an chuid is mó fóin phóca, chuirfí ceist ort má ba mhian leat breathnaigh ar leagan fóin phóca an tsuímh gréasáin. Socraíodh fianán chun clárú an ndeachaigh tú sa suíomh le fón póca nó le brabhsálaí deisce.</li>
  <li>Úsáideann an láithreán gréasáin seo Google Custom Search chun
    feidhmíocht chuardaigh an láithreáin a chur ar fáil. Féadfaidh Google
    fianáin a shocrú nuair a úsáideann tú an fheidhm chuardaigh.
    Féadfaidh tú teacht ar bheartas príobháideachais Google anseo: <a href="http://www.google.com/policies/privacy/">www.google.com/policies/privacy/</a>.</li>
  <li>Ina theannta sin, féadfaidh Google fianáin a shocrú nuair a
    léirítear Google Maps ar an láithreán gréasáin seo.</li>
</ul><p>Ligfidh tromlach na mbrabhsálaithe duit fianáin a mhúchadh nó chun do
chuid socruithe a oiriúnú le haghaidh fianán. Chun teacht ar fhaisnéis ar
conas seo a dhéanamh, féach ar an roghchlár ‘Cabhair’ ar do
bhrabhsálaí. Tabhair faoi deara, má mhúchann tú fianáin, nó má
athraíonn tú do chuid socruithe, tharlódh nach n-oibreodh roinnt gnéithe de
citizensinformation.ie i gceart.</p>

<h3>Tuilleadh Faisnéise nó iarratas a dhéanamh</h3>

<p>Má tá imní ort faoin mbealach a phróiseáiltear sonraí pearsanta tríd
an láithreán gréasáin seo, ná bíodh aon drogall ort an imní seo a chur
in iúl dúinn tríd an bpost ag an seoladh a leanas:</p>

<p>An Bord um Fhaisnéis do Shaoránaigh </p>

<p>Urlár na Talún</p>

<p>Teach Ché Sheoirse</p>

<p>43 Sráid Chnoc na Lobhar</p>

<p>Baile Átha Cliath 2</p>

<p>Guthán: +353 761 07 9000</p>

<p>Fax: +353 1 6059099</p>

<p><br></p>

<h2>Gluais na dtéarmaí teicniúla a úsáidtear </h2>

<h3>Brabhsálaí Gréasáin  </h3>

<p>An píosa bogearra a úsáideann tú le leathanaigh ghréasáin a léamh. Is
samplaí iad Microsoft Internet Explorer, Mozilla Firefox agus Opera. </p>

<h3>Seoladh IP</h3>

<p>Sonraí aitheantais do ríomhaire (nó ríomhaire do chuideachta
ghréasáin), a chuirtear in iúl i gcód prótacal idirlín (mar shampla
192.168.72.34). Tá seoladh sainiúil IP ag gach ríomhaire atá ceangailte
leis an ngréasán, cé nach ionann an seoladh i gcónaí gach uair a dhéantar
ceangal.</p>
</html>
