<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Teach nó árasán a cheannach ón údarás áitiúil
</title>
    
    <meta name="description" content="Scéimeanna do thionóntaí údaráis áitiúil chun a dtithe nó a n-árasáin a cheannach ar lascaine. Tá scéim nua ar fáil i 2016.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Teach nó árasán a cheannach ón údarás áitiúil</h1>
	
<ul class="anchorlinks"><li><a href="#lc66f4">Réamhrá</a></li><li><a href="#lb109c">Ceannach incriminteach - scéim 2016 </a></li><li><a href="#lbda26">Scéim Ceannaigh Árasán do Thionóntaí
(SCAT)</a></li><li><a href="#lb3788">Scéim Ceannaigh do Thionóntaí 1995 (tithe
amháin) </a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Le blianta anuas, cuireadh roinnt scéimeanna ar fáil do thionóntaí i
dtithe nó in árasáin de chuid an údaráis áitiúil, chun an teach nó an
t-árasán a cheannach ón údarás áitiúil. Ina measc, tá an Scéim
Ceannaigh Árasán do Thionóntaí (SCAT) agus an scéim ceannaigh incrimintigh
(2010) i leith tithe nua - féach thíos.</p>

<p>Anuas air sin, b’fhéidir go mbeidh tú in ann ceannach a dhéanamh trí
scéim cheannaigh incrimintigh – féach ‘Ceannach Incriminteach’ thíos.
</p>
</div>
<div class="topic base_rates">
<h2 class="topic base_rates_title" id="lb109c">Ceannach incriminteach - scéim 2016 </h2>

<p>Tá <a href="http://www.environ.ie/en/DevelopmentHousing/Housing/News/MainBody,43637,en.htm">scéim
nua ceannaigh incrimintigh</a> i bhfeidhm ó 1 Eanáir 2016 faoi <a href="http://www.irishstatutebook.ie/eli/2015/si/484/made/en/print">rialacháin
tithíochta 2015</a>. </p>

<h3>Rialacha</h3>

<p>Chun cáiliú le haghaidh na scéime nua, ní mór go mbeadh tacaíocht
tithíochta soisialta á fáil agat ar feadh bliana ar a laghad ar dáta
d'iarratais, agus go mbeadh ioncam €15,000 ar a laghad agat in aghaidh na
bliana. </p>

<p>D'fhéadfá cur isteach ar <a href="../owning_a_home/help_with_buying_a_home/local_authority_mortgages.html">mhorgáiste
údaráis áitiúil</a>. Gheobhaidh tú lascaine 60%, 50% or 40% ar phraghas
ceannaigh an tí, de réir d'ioncaim. Cuirfear muirear incriminteach ar an
teach, a bheidh coibhéiseach leis an lascaine.</p>

<p>De réir a chéile, le linn tréimhse áirithe blianta, laghdóidh an
muirear seo go h-incriminteach go dtína náid - 2% de luach iomlán an tí in
in aghaidh na bliana - muna dhíolann tú an teach le linn na tréimhse seo.
Má dhíolann tú an teach le linn na tréimhse seo, beidh ort an chuid eile
den mhuirear incriminteach a íoc leis an údarás áitiúil. </p>

<p>Tá <a href="http://www.environ.ie/ga/tithiocht/uineireacht-ti/sceim-cheannaigh-tionontai/conas-cheannoidh-me-mo-theach-udarais-aitiuil">breis
sonraí ar an scéim</a> ar environ.ie, ina measc <a href="http://www.environ.ie/sites/default/files/publications/files/2016_02_19_-_tenant_information_booklet_-_tips_2016.pdf">leabhrán
faisnéise (pdf)</a>.</p>
</div>

<div class="topic base_rules">
<h2 class="topic base_rules_title" id="lbda26">Scéim Ceannaigh Árasán do Thionóntaí
(SCAT)</h2>

<p>Tháinig an scéim seo i bhfeidhm ar an 1 Eanáir 2012.</p>

<p>Má tá coimpléasc árasán le bheith i dteideal a ainmnithe do cheannach
ag tionónta, ní mór an méid a leanas bheith i gceist:</p>
<ul><li>Go bhfuil ar a laghad 5 árasán (seachas árasáin phobail) ann,</li>
  <li>Nach bhfuil aon aonaid mhiondíola nó árasáin ann a dearadh do dhaoine
    aosta</li>
  <li>Go sásaítear na critéir a leagtar amach in alt 51 d’<a href="http://www.irishstatutebook.ie/2009/en/act/pub/0022/index.html">Acht
    na dTithe (Forálacha Ilghnéitheacha), 2009</a></li>
</ul><p>Sa mhullach air sin, ní mór go dtacóidh ar a laghad 65% de líon na
dtionóntaí le hainmniú an choimpléisc.</p>

<p>Nuair atá árasáin á ndíol i gcoimpléasc ainmnithe, aistríonn an
t-údarás áitiúil úinéireacht an choimpléisc chuig cuideachta
bhainistíochta úinéirí árasán. Ligeann an chuideachta bhainistíochta na
hárasáin uile láithreach bonn ar ais leis an údarás áitiúil chun iad a
ligean le tionóntaí, a mbeidh an rogha ansin acu iad a cheannach ón
údarás.</p>

<p>Leanann díolacháin an tsamhail cheannaigh incrimintigh. Baintear lascainí
40%, 50% nó 60% ón bpraghas ceannaigh, ag brath ar ioncam teaghlaigh. Ina
theannta sin, tá muirear údaráis áitiúil i gceist ar a thagann laghdú de
chomhréir socraithe gach bliain.</p>

<p><strong>Sula ndíoltar na h-árasáin</strong></p>

<p>Tá ar údaráis tithíochta tabhairt faoi mhéid suntasach d’obair
ullmhúcháin sular féidir leo árasáin aonair a dhíol le tionóntaí. I
measc na hoibre seo tá an méid a leanas:</p>
<ul><li>Oiriúnacht choimpléisc roghnaithe árasán a mheas</li>
  <li>Costais bhliantúla chothabhála a dheimhniú, d’fhonn muirir
    bhliantúla sheirbhíse a ríomh do dhaoine a cheannaíonn árasáin</li>
  <li>Dul i gcomhairle le tionóntaí agus tabhairt faoi vóta</li>
</ul><h2>Ceannach incriminteach - scéim 2010</h2>

<p>Seoladh <a href="http://www.environ.ie/en/DevelopmentHousing/Housing/HomeOwnership/IncrementalPurchaseScheme/">Scéim
Cheannaigh Incrimintigh do thithe nuathógtha</a> i Meitheamh 2010, a
cheadaíonn do dhaoine a cháilíonn do thithíocht shóisialta (tionóntaí
reatha tithíochta sóisialta san áireamh) chun tithe sainithe nuathógtha a
cheannach ó údarás áitiúil nó ó chomhlacht faofa tithíochta ar
lascaine.</p>

<p>Tá scéim cheannaigh incrimintigh 2016 atá dírithe ar thithe údaráis
áitiúil reatha, a ndéantar cur síos uirthi thuas, bunaithe ar scéim seo
2010.</p>
</div>
<div class="topic base_rates">
<h2 class="topic base_rates_title" id="lb3788">Scéim Ceannaigh do Thionóntaí 1995 (tithe
amháin) </h2>

<p>Tá deireadh curtha leis an scéim seo le haghaidh iarrthóirí nua. Má
bhí tú páirteach sa scéim, agus más mian leat an teach a dhíol laistigh
20 bliain den dáta ar cheannaigh tú é, nó sula bhfuair tú úinéireacht
iomlán ar an teach, ní mór duit toiliú an údaráis áitiúil a fháil.</p>
</div>

<div class="topic base_howtoapply">
<h2 class="topic base_howtoapply_title" id="lcf3d1">Cá háit a ndéanfaidh mé
iarratas</h2>

<p>Déan teagmháil le Rannóg Tithíochta d’<a href="http://www.environ.ie/en/LocalGovernment/LocalGovernmentAdministration/LocalAuthorities/">údaráis
áitiúil</a>.</p>
</div>
</div>
</html>
