<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Iarratas a dhéanamh ar thithíocht shóisialta/údaráis
  áitiúil
</title>
    
    <meta name="description" content="Tá cur síos anseo ar a bhfuil le déanamh le iarratas ar theach a chur chuig an údarás áitiúil.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Iarratas a dhéanamh ar thithíocht shóisialta/údaráis
  áitiúil</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is iad na húdaráis áitiúla nó <em>údaráis tithíochta</em> is mó a
chuireann tithíocht shóisialta ar fáil do dhaoine a dteastaíonn tithe uathu
ach nach bhfuil sé d’acmhainn acu a gcuid tithe féin a cheannach. Cuirtear
tithíocht údaráis áitiúil ar fáil do dhaoine de réir incháilitheachta
agus riachtanas. Tá na cíosanna bunaithe ar chumas an teaghlaigh chun
íoc.</p>

<p>Cuireann <a href="housing_associations.html">cumainn tithíochta agus
comharchumainn tithíochta</a> (ar a dtugtar ‘tithíocht dheonach’ nó
‘cumainn tithíochta dheonacha’ amanna) tithíocht shóisialta ar fáil
freisin.</p>

<p>Déanann <a href="http://www.irishstatutebook.ie/eli/ResultsSITitle.html?q=Social+Housing+Assessment+Regulations+&amp;=&amp;=">sraith
Rialachán</a> a fhorordú conas ar cheart d’údaráis tithíochta iarratais
ar thithíocht shóisialta a láimhseáil. </p>

<p>I measc forálacha na Rialachán seo, tá an méid an leanas:</p>
<ul><li>Ní féidir leat ach iarratas a dhéanamh ar údarás tithíochta
  amháin</li>
  <li>Go ginearálta, ní mór duit cónaí bheith ort cheana féin sa cheantar
    a chlúdaíonn an t-údarás tithíochta sin, nó nasc áitiúil a bheith
    agat leis an gceantar - cé go bhféadfadh údarás tithíochta a
    chomhaontú chun an riachtanas seo a tharscaoileadh</li>
  <li>Ní dhéanfar breithniú ort le haghaidh tithíocht shóisialta ach
    amháin má tá d’ioncam teaghlaigh faoi bhun na tairsí atá i gceist i
    gceantar an údaráis tithíochta.</li>
  <li>Má tá do mhorgáiste reatha teaghlaigh neamhinmharthanach, cuirfear é
    seo san áireamh sa bhreithniú agus measúnú á dhéanamh ar riachtanas
    an teaghlaigh ar thithíocht shóisialta - féach ‘Riachtanas’
  thíos</li>
</ul></div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>D’fhonn cáiliú, ní mór duit bheith <strong>incháilithe</strong> le
haghaidh tithíocht shóisialta agus ní mór <strong>riachtanas</strong>
tithíochta sóisialta bheith agat.</p>
<ul><li>Déanfaidh an t-údarás tithíochta measúnú ar d’incháilitheacht ar
    dtús</li>
  <li>Ní dhéanfaidh siad ach measúnú ar cibé acu an dteastaíonn nó nach
    dteastaíonn tithíocht shóisialta uait tar éis go meastar go bhfuil tú
    incháilithe</li>
</ul><p><strong>Náisiúnaigh iasachta:</strong> ní mór go mbeidh ceart
dlíthiúil agat chun fanacht sa Stát ar bhonn fadtéarmach. Cuimsítear
rialacha sonracha <a href="http://www.environ.ie/en/Publications/DevelopmentandHousing/Housing/FileDownLoad,29412,en.pdf">gCiorclán
Tithíochta 41/2012 (pdf)</a>.</p>

<h3>Incháilitheacht</h3>

<p>D’fhonn go measfar go mbeidh tú incháilithe le haghaidh tithíocht
shóisialta, ní mór duit na critéir ioncaim a shásamh.</p>

<p>Ina theannta sin, ní mór duit a léiriú nach bhfuil cóiríocht eile
oiriúnach agat.</p>

<p><strong>Critéir ioncaim:</strong></p>

<p>D’fhoilsigh an Roinn Tithíochta, Pleanála, Pobail agus Rialtais
Áitiúil <a href="http://www.environ.ie/en/Publications/DevelopmentandHousing/Housing/FileDownLoad,29413,en.pdf">treoir
shonrach (pdf)</a> ar conas a dhéanann údaráis áitiúla ioncam teaghlaigh a
mheasúnú. Is ann do 3 thairseach uasta ioncaim a chuirtear i bhfeidhm ar
údaráis éagsúla tithíochta. D’fhoilsigh an Roinn <a href="http://www.environ.ie/en/Publications/DevelopmentandHousing/Housing/FileDownLoad,29414,en.pdf">tábla
a léiríonn na teorainneacha uasta glanioncaim seo (pdf)</a>.</p>

<p><strong>Cóiríocht eile:</strong></p>

<p>Measfar go mbeidh cóiríocht eile agat má tá maoin ag duine muinteartha
den teaghlach ina bhféadfaí coinne réasúnta bheith leis go bhféadfadh an
teaghlach cónaí inti. Áirítear leis seo, maoin atá á ligean ar cíos –
(faoin <a href="http://www.lawreform.ie/_fileupload/RevisedActs/WithAnnotations/HTML/en_act_2004_0027.htm">Acht
um Thionóntachtaí Cónaithe, 2004</a> féadfaidh tú <a href="../renting_a_home/if_your_landlord_wants_you_to_leave.html">an
tionóntacht a fhoirceannadh</a> má theastaíonn an mhaoin ón teaghlach le
cónaí inti.)</p>

<p>Ní mheasfar gurb ionann maoin agus cóiríocht eile sna cásanna a
leanas:</p>
<ul><li>Tá duine atá colscartha nó idirscartha* ó dhuine mhuinteartha ina
    c(h)ónaí inti, nó duine a ndearnadh a p(h)áirtnéireacht shibhialta le
    duine muinteartha a dhíscaoileadh</li>
  <li>Bheadh an teach plódaithe dá mbeadh cónaí ar an teaghlach ann</li>
  <li>Níl an teach oiriúnach do dhaoine bheith ina gcónaí ann</li>
  <li>Ní bhainfeadh sé riachtanais chóiríochta duine mhuinteartha atá faoi
    mhíchumas amach</li>
</ul><p>*Ní gá go mbeadh an lánúin <a href="../../birth_family_relationships/separation_and_divorce/judicial_separation.html">idirscartha
go dlíthiúil</a> chun an riail seo a bheith i gceist. Is leor go mbeadh
gníomhas idirscartha acu - féach ár ndoiciméad ar <a href="../../birth_family_relationships/separation_and_divorce/separation_agreement.html">chomhaontuithe
idirscartha</a>.</p>

<h3>Riachtanas</h3>

<p>Nuair a dhéantar cinneadh faoi cibé acu an dteastaíonn nó nach
dteastaíonn tithíocht shóisialta ó do theaghlach, ní mór don údarás
áitiúil breithniú a dhéanamh ar na ceisteanna a leanas:</p>
<ul><li>An institiúid, cóiríocht éigeandála nó brú atá i gceist le do
    chóiríocht reatha?</li>
  <li>An bhfuil tú gan dídean laistigh de bhrí <a href="http://www.irishstatutebook.ie/eli/1988/act/28/section/2/enacted/en/html">alt
    2 d’Acht na dTithe, 1988</a>?</li>
  <li>An bhfuil do chóiríocht reatha róphlódaithe?</li>
  <li>An bhfuil an teach oiriúnach do dhaoine bheith ina gcónaí ann?</li>
  <li>An mbaineann sé riachtanais chóiríochta duine mhuinteartha atá faoi
    mhíchumas amach?</li>
  <li>An bhfuil an teach mí-oiriúnach do thithíocht oiriúnach do
    theaghlaigh ar bhunúis eisceachtúla leighis nó atruacha?</li>
  <li>Má tá an teach á roinnt le teaghlach eile, an bhfuil riachtanas
    réasúnta le haghaidh cóiríocht ar leith agat?</li>
  <li>Ar rangaíodh morgáiste reatha do theaghlaigh amhail bheith
    neamh-inbhuanaithe mar chuid den <a href="../owning_a_home/mortgage_arrears/mortgage_arrears_resolution_process.html">Phróiseas
    Réitigh Riaráistí Morgáiste (PRRM)</a> a leag an Banc Ceannais
  síos?</li>
  <li>An mbraitheann do theaghlach ar <a href="../../social_welfare/social_welfare_payments/supplementary_welfare_schemes/rent_supplement.html">Fhorlíonadh
    Cíosa</a> chun íoc as a riachtanas tithíochta?</li>
  <li>An bhfuil do chóiríocht reatha mí-oiriúnach do thithíocht oiriúnach
    do theaghlaigh ar aon bhealach ábhartha eile, agus aird ar chúinsí
    áirithe teaghlaigh?</li>
</ul><p>Rinneadh na nuashonruithe ba dhéanaí leis na ceisteanna seo faoi <a href="http://www.irishstatutebook.ie/eli/2016/si/288/made/en/print">na
Rialacháin um Measúnú Tithíochta Sóisialta (Leasú), 2016</a>, a chuir na
ceisteanna ar easpa dídine agus ar Fhorlíonadh Cíosa, i measc athruithe
eile, san áireamh.</p>

<h3>Rogha ceantar</h3>

<p>Féadfaidh tú a mhéid le 3 cheantar a roghnú inar mhaith leat cónaí.
Ní mór go mbeadh ar a laghad ceann amháin díobh sa cheantar ina riarann an
t-údarás áitiúil, ar a bhfuil iarratas á dhéanamh agat (a <em>cheantar
feidhme</em>), agus ní mór go mbeidh na cinn eile sa cheantar feidhme sin nó
laistigh den chontae céanna. Mura gcónaíonn tú i gceantar féin feidhme an
údaráis tithíochta nó mura bhfuil nasc agat leis, ach má chomhaontaigh an
t-údarás chun glacadh le hiarratas uait, féadfaidh tú ach do rogha
limistéar a roghnú laistigh de cheantar feidhme an údaráis ar leith sin.</p>

<h3>Tar éis glacadh le d'iarratas</h3>

<p>Má ghlacann an t-údarás tithíochta leat amhail bheith incháilithe do
thithíochta agus má mheastar go bhfuil riachtanas tithíochta agat, cuirtear
thú ar a liosta feithimh, ar a dtugtar anois <em>an taifead ar theaghlaigh
cháilithe</em>, agus ina theannta sin, cuirfidh an t-údarás tithíochta aon
údarás tithíochta eile ar an eolas ina roghnaigh tú tithíocht ina gceantar
feidhme.</p>

<p>Má tá cónaí ort i gcóiríocht phríobháideach ar cíos fad a bhíonn
feitheamh ort ar thithíocht údaráis áitiúil, d’fhéadfá bheith i
dteideal <a href="../../social_welfare/social_welfare_payments/supplementary_welfare_schemes/rent_supplement.html">Forlíonadh
Cíosa</a> a fháil. </p>

<p>Má dhéantar tithíocht a sholáthar duit faon <a href="../renting_a_home/housing_assistance_payment.html">Íocaíocht
Cúnaimh Tithíochta (ÍCT)</a>, ar <em>tacaíocht tithíochta sóisialta</em>
go dlíthiúil í, ní bheidh tú ar liosta tithíochta an údaráis áitiúil
a thuilleadh. Is féidir leat iarratas a dhéanamh go n-aistreofaí thú chuig
foirm eile de thithíocht shóisialta, áfach. Má dhéanann tú iarratas ar
aistriú <strong>roimh 2 sheachtain tar éis duit an litir a fháil a
dheimhníonn d'íocaíocht ÍCT</strong>, is féidir aon am a chaitheann tú ar
an liosta tithíochta a chur san áireamh nuair a dhéanann d’údarás
áitiúil breithniú ar d’iarratas. </p>

<p><a href="social_housing_waiting_lists.html">Léigh tuilleadh faoin liosta
feithimh agus faoi leithdháileadh tithíochta</a>.</p>

<h3>Má fhaigheann tú tithíocht ón údarás áitiúil</h3>

<p>Níl troscáin i dtithíocht údaráis áitiúil. Má dhéantar teach
údaráis áitiúil a thairiscint duit, agus mura bhfuil fearais ná troscáin
agat, agus mura bhfuil sé d’acmhainn agat troscán ná fearais a cheannach,
d’fhéadfá bheith incháilithe le cúnamh a fháil faoin <a href="../../social_welfare/social_welfare_payments/supplementary_welfare_schemes/exceptional_needs_payments.html">Scéim
Liúntas Leasa Forlíontach</a>.</p>

<p>Bunaítear cíosanna údaráis áitiúil ar chóras ar a dtugtar <a href="http://www.housingagency.ie/housing-information/what-is-social-housing/renting-from-my-local-authority.aspx">cíosanna
difreálacha</a>. Ciallaíonn seo go mbunaítear cíos ar do chumas
íocaíochta, mar sin, más íseal do d’ioncam, is íseal a bheidh do chíos;
agus má thagann méadú ar d’ioncam, tiocfaidh amhlaidh ar do chíos.
Cuirfear ioncam aon daoine muinteartha eile i do theaghlach le ríomh an
chíosa agus d’fhéadfadh go mbeadh asbhaintí ann le haghaidh aon leanaí
atá i do theaghlach. Oibríonn gach údarás áitiúil a scéim féin
cíosa.</p>

<p>D’fhéadfadh go bhfuil ag d’údarás áitiúil cíosa íosta agus/nó
uasta, a d’fhéadfadh brath ar mhéid do thí. Ina theannta sin, is ann do
chlásal cruatain a bhronnann an discréid ar údaráis áitiúla chun an cíos
a laghdú más ann do chúiseanna áirithe ann chun amhlaidh a dhéanamh.</p>

<p>Má thagann athrú ar d’ioncam nó ar ioncam aon duine i do theaghlach,
ní mór duit an t-údarás áitiúil a chur ar an eolas, ionas gur féidir
athríomh a dhéanamh ar mhéid an chíosa.</p>
</div>

<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Chun iarratas a dhéanamh ar thithíocht údaráis áitiúil, íoslódáil
foirm iarratais ó láithreán gréasáin <a href="http://www.environ.ie/en/LocalGovernment/LocalGovernmentAdministration/LocalAuthorities/">d’údaráis
áitiúil</a> nó déan teagmháil, ina ionad sin, lena Rannóg Tithíochta go
díreach.</p>

<p>Tá <a href="https://www.housingagency.ie/Housing/media/Media/Disability%20Strategy/Treoir-Sholeite-maidir.pdf">Treoir
Sholéite (pdf)</a> ar fáil maidir leis an foirm iarratais.</p>

<p>Más mian leat go ndéanfar breithniú ort do chóiríocht a sholáthraíonn
<a href="http://icsh.ie/content/search-for-members">comhlachas tithíochta</a>
nó comhlacht faofa eile tithíochta, cuir tic sa bhosca atá marcáilte
“tithíocht dheonach/comharthithíocht” ar an bhfoirm iarratais.
B’fhéidir go nglacfaidh roinnt comhlachais tithíochta le hiarratais
dhíreacha. </p>
</div>
</div>
</html>
