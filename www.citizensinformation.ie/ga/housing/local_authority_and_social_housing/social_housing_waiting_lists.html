<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Liostaí feithimh tithíochta sóisialta
</title>
    
    <meta name="description" content="Cuirtear daoine atá cáilithe do thacaíocht tithíochta sóisialta agus nach bhfuair an tacaíocht sin go fóill i gcuntas ar an liosta feithimh tithíochta sóisialta. Tá teagmháil á déanamh faoi láthair ag údaráis áitiúla le teaghlaigh atá ar a liostaí lena dheimhniú go gcáilíonn siad go fóill do thacaíocht tithíochta sóisialta.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Liostaí feithimh tithíochta sóisialta</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l9ae15">Leithdháileadh tithíochta</a></li><li><a href="#ldfd5d">Achoimre ar mheasúnuithe ar
thithíocht shóisialta</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Coimeádann údaráis áitiúla taifid ar dhaoine atá cáilithe do
thacaíocht tithíochta sóisialta agus nach bhfuair í go fóill. De réir mar
a bhíonn fáil ar thithíocht shóisialta, leithdháileann an t-údarás
áitiúil í ar dhaoine atá ar a <em>thaifead teaghlach cáilithe</em> –
agus ar a dtugtar níos minice an liosta tithíochta.</p>

<p>Sula gcuirtear cóiríocht ar tairiscint duit, caithfidh an t-údarás
áitiúil athbhreithniú a dhéanamh ar d’iarratas agus a dheimhniú go
gcáilíonn do theaghlach go fóill. Ó 2016 ar aghaidh, tá ar údaráis
áitiúla, chomh maith leis sin, athbhreithniú a dhéanamh ar gach iarratas ar
a liostaí tithíochta gach bliain agus tuarascáil achomair a ullmhú.</p>

<p>Anuas ar na príomhliostaí tithíochta, coimeádann údaráis áitiúla
liostaí de dhaoine <a href="getting_a_transfer_to_another_local_authority_home.html">a rinne
iarratas ar aistriú</a> óna gcóiríocht reatha.</p>

<p></p>
</div>

<div class="topic base_rules">
<h2 class="topic base_rules_title" id="l555d1">Rialacha</h2>

<h3>Áit a bhaint amach ar an liosta tithíochta</h3>

<p>Nuair a dhéanann tú <a href="applying_for_local_authority_housing.html">iarratas ar thithíocht
shóisialta</a>, déanann an t-údarás áitiúil measúnú ar d’iarratas
lena dheimhniú incháilitheacht agus riachtanas do theaghlaigh i dtaobh
tithíocht shóisialta. Má ghlactar leat amhail bheith cáilithe, cuirtear do
shonraí ar an liosta tithíochta sóisialta. Chomh maith leis sin, cuirfidh an
t-údarás áitiúil aon údarás áitiúil eile ar an eolas ar shonraigh tú
do rogha ceantair ina limistéar.</p>

<h3>Fad a bhíonn tú ar an liosta tithíochta</h3>

<p>Déanann gach údarás áitiúil a rialacha féin a dhréachtú chun
cinneadh a dhéanamh ar ord na tosaíochta ar an liosta tithíochta. Tugtar
<em>scéimeanna leithdháilte</em> orthu seo agus foilsítear iad, go
ginearálta, ar láithreán gréasáin an údaráis áitiúil.</p>

<p>Oibríonn roinnt údaráis tithíochta córas pointí, a thugann gach
teaghlach ar an liosta líon pointí ag brath ar a chúinsí. Má thagann
athrú ar do chúinsí – mar shampla, saolaítear leanbh nua leat – ba
cheart duit an t-údarás áitiúil a insint d’fhonn gur féidir leo taifead
do theaghlaigh a nuashonrú. Ba cheart duit an t-údarás áitiúil a insint
má thagann athrú ar do sheoladh ó cuireadh thú ar an liosta tithíochta.</p>

<p>Más mian leat eolas bheith agat ar do shuíomh ar an liosta feithimh,
fiafraigh den údarás áitiúil. D’fhéadfadh do shuíomh éirí nó ísliú
ag brath ar chúinsí daoine eile atá ar an liosta feithimh agus de réir mar
a thagann athrú ar do chúinsí féin. Go praiticiúil, déantar tosaíocht de
theaghlaigh agus de dhaoine scothaosta, de ghnáth, seachas daoine singil nó
lánúineacha gan leanaí.</p>

<h3>Áit ar cíos go príobháideach</h3>

<p>Má tá cónaí ort i gcóiríocht phríobháideach ar cíos fad a bhíonn
feitheamh ort ar thithíocht údaráis áitiúil, d’fhéadfá bheith i
dteideal <a href="../../social_welfare/social_welfare_payments/supplementary_welfare_schemes/rent_supplement.html">Forlíonadh
Cíosa</a> a fháil. Féadfaidh daoine a raibh Forlíonadh Cíosa á fháil acu
ar feadh tréimhse fhada aistriú chuig <a href="rental_accommodation_scheme.html">an Scéim um Chóiríocht ar Cíos
(SCC)</a>.</p>

<p>Tá <a href="../renting_a_home/housing_assistance_payment.html">Íocaíocht
Cúnaimh Tithíochta (HAP)</a> á tabhairt isteach de réir a chéile, a
thiocfaidh in ionad Forlíonadh Cíosa fadtéarmach ar deireadh thiar. Má
dhéantar tithíocht a sholáthar duit faoin ÍCT, ní bheidh tú ar liosta
tithíochta an údaráis áitiúil a thuilleadh, mar gheall gur tacaíocht
tithíochta sóisialta atá i gceist le ÍCT, de réir an tsainmhínithe in <a href="http://www.irishstatutebook.ie/eli/2014/act/21/section/37/enacted/en/html#sec37">Alt
37 den Acht Tithíochta (Forálacha Ilghnéitheacha), 2014</a>.</p>

<p>Is féidir leat iarratas a dhéanamh go n-aistreofar thú ó ÍCT chuig
foirm eile de thithíocht shóisialta, áfach. Má dhéanann tú iarratas ar
aistriú <strong>laistigh de 2 sheachtain i ndiaidh litir a fháil a
dheimhníonn d’íocaíocht ÍCT</strong>, is féidir aon am a chaitheann tú
ar an liosta tithíochta a chur san áireamh nuair a dhéanann d’údarás
áitiúil breithniú ar d’iarratas. Má dhéanann tú iarratas ar aistriú ag
dáta níos déanaí, ní chuirfear an t-am a chaith tú roimhe seo ar an
liosta tithíochta san áireamh.</p>
</div>
<div class="topic base_rates">
<h2 class="topic base_rates_title" id="l9ae15">Leithdháileadh tithíochta</h2>

<h3>An próiseas leithdháilte</h3>

<p>Go ginearálta, de réir mar a bhíonn fáil ar thithe agus ar árasáin
lena ligean, déantar iad a leithdháileadh ón liosta tithíochta in ord
tosaíochta, agus aird ar na cúinsí ábhartha uile. Tá síneadh á chur
anois le córas nua de <em>rogha ligin</em>, áfach, a tugadh isteach ar bhonn
píolótach i roinnt limistéir údaráis áitiúil. Cuireann an córas
leithdháilte Rogha Ligin (RL) ar chumas iarratasóirí ar thithíocht
shóisialta chun a spéis i maoin atá ar fáil a léiriú.</p>

<p>Nuair a bheartaíonn an t-údarás áitiúil chun cóiríocht a thairiscint
duit, ní mór dóibh athbhreithniú a dhéanamh ar incháilitheacht agus ar
riachtanas do theaghlaigh i leith tithíocht shóisialta. Chomh maith leis sin,
caithfidh siad a dheimhniú go bhfuil d’iarratas bailí go fóill maidir leis
an gceangal leis an gceantar agus roghnú na rogha ceantair.</p>

<p>Má roghnaigh tú go ndéanfar breithniú ort le haghaidh cóiríochta a
sholáthraíonn <a href="http://icsh.ie/content/search-for-members">comhlachas
tithíochta</a> nó comhlacht eile faofa tithíochta (trí thic a chur sa
bhosca ‘tithíocht dheonach/comharthithíocht’ ar an bhfoirm iarratais ar
thithíocht shóisialta), féadfaidh ceann de na heagraíochtaí seo teagmháil
a dhéanamh leat má bhíonn fáil ar chóiríocht oiriúnach.</p>

<h3>Tairiscint a dhiúltú</h3>

<p>Má dhéantar teach nó árasán a thairiscint duit nach maith leat a
fháil, féadfaidh tú é a dhiúltú gan tionchar a imirt ar d’áit ar an
liosta tithíochta. Áfach, má mheasann an t-údarás áitiúil nach bhfuil
cúis mhaith agat chun an tairiscint a dhiúltú, féadfaidh siad do
thosaíocht ar an liosta feithimh a laghdú. Má dhiúltaíonn tú breis agus
tairiscint réasúnta amháin in aon tréimhse 12 mhí, cuirfear ar fionraí
thú ón liosta ar feadh 12 mhí, agus ní féidir leat Forlíonadh Cíosa a
éileamh le linn na tréimhse sin.</p>

<h3>Diúltú chun tithíocht a leithdháileadh</h3>

<p>Má bhíodh cónaí ort féin nó ar dhuine muinteartha leat i dtithíocht
údaráis áitiúil, ní leithdháilfidh an t-údarás tithíochta tithíocht
ort sna cásanna a leanas:</p>
<ul><li>(a) Rinne tú féin nó duine muinteartha díobháil don áit chónaithe
    a chuir aon údarás tithíochta ar fáil, agus ní dhearnadh an mhaoin a
    dheisiú nó an deisiú a íoc</li>
</ul><p>nó</p>
<ul><li>(b) Rinne tú féin nó duine muinteartha leat téarmaí comhaontú
    tionóntachta údaráis áitiúil a shárú, agus chuir an t-údarás
    deireadh leis an tionóntacht mar thoradh air sin</li>
</ul><p>nó</p>
<ul><li>(c) Rinne tú féin nó duine muinteartha leat riaráistí 12 sheachtain
    nó níos mó a chruthú in aon tréimhse 3 bliana mar thionónta údaráis
    áitiúil, gan iad a íoc nó a shocrú chun iad a íoc</li>
</ul><p>Ceadaíonn <a href="http://www.irishstatutebook.ie/eli/2011/si/321/made/en/print">na
Rialacháin um Measúnú Tithíochta Sóisialta (Leasú) (Uimh. 2), 2011</a>
d’údaráis áitiúla, faoi chúinsí eisceachtúla, chun breithniú a
dhéanamh ar thacaíocht tithíochta sóisialta a chur ar fáil do theaghlaigh
i gcásanna (a) nó (b) thuas.</p>
</div>
<div class="topic base_howtoapply">
<h2 class="topic base_howtoapply_title" id="ldfd5d">Achoimre ar mheasúnuithe ar
thithíocht shóisialta</h2>

<p>Ceanglaíonn <a href="http://www.irishstatutebook.ie/eli/2009/act/22/section/21/enacted/en/html#sec21">Alt
21 den Acht Tithíochta (Forálacha Ilghnéitheacha), 2009</a> ar gach údarás
áitiúil chun achoimre ar a measúnuithe tithíochta sóisialta ar tugadh
fúthu ina gceantar a ullmhú. Tugtar faoi achoimre náisiúnta ar
mheasúnuithe ar thithíocht shóisialta go tréimhsiúil. Rinneadh <a href="http://www.housing.gov.ie/sites/default/files/migrated-files/en/Publications/DevelopmentandHousing/Housing/FileDownLoad,34857,en.pdf">an
Achoimre ar Mheasúnuithe ar Thithíocht Shóisialta (pdf)</a> ba dhéanaí in
2013. Ó 2016 ar aghaidh, déanfar seo gach bliain.</p>

<p>Táthar ag tabhairt faoi achoimre 2016 faoi <a href="http://www.irishstatutebook.ie/eli/2016/si/287/made/en/print">na
Rialacháin um Measúnú Tithíochta Sóisialta (Achoimre), 2016</a>. Tá
teagmháil á déanamh ag údaráis áitiúla le gach teaghlach atá ar a
liostaí tithíochta lena dheimhniú go gcáilíonn siad go fóill do
thacaíocht tithíochta sóisialta. I measc na faisnéis atá á hiarraidh, tá
ioncam, méid an teaghlaigh agus dálaí reatha tithíochta.</p>

<p>Is tábhachtach go bhfreagraíonn gach teaghlach don údarás áitiúil go
tráthúil leis na sonraí a iarrtar. Má tá athrú tagtha ar do sheoladh ó
cuireadh thú ar an liosta tithíochta, ba cheart duit teagmháil a dhéanamh
leis an údarás áitiúil agus do sheoladh reatha a thabhairt dó.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Chun teacht ar bhreis faisnéise faoin liosta feithimh tithíochta
sóisialta, nó má bhíonn aon cheisteanna agat faoin achoimre ar riachtanais
tithíochta sóisialta, déan teagmháil le d’<a href="http://www.housing.gov.ie/local-government/administration/local-authorities/local-authorities">údarás
áitiúil</a>.</p>
</div>
<!--this section produces the further information bit at the bottom of the document.
<div class="topic further_info">

<h1 class="further_info">Further information</h1>
<p>Text goes here</p>
</div>
-->
</div>
<!--this is the section that produces "Useful resources" in the box on the right-hand side. Below is an example.
	<div id="useful_resources">
      <ul>
	<li>
	  <a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
	</li>
	
      </ul>
    </div>
	-->
</html>
