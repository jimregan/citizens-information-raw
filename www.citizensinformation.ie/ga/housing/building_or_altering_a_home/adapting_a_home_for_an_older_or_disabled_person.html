<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Teach a oiriúnú do dhuine breacaosta nó do dhuine faoi
  mhíchumas
</title>
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Teach a oiriúnú do dhuine breacaosta nó do dhuine faoi
  mhíchumas</h1>
	
<ul class="anchorlinks"><li><a href="#l0b3fe">Eolas</a></li><li><a href="#l8e177">Pleanáil a dhéanamh chun do theach a
oiriúnú</a></li><li><a href="#l19227">Cúnamh airgeadais</a></li><li><a href="#l90d43">Foinsí faisnéise</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tharlódh go mbeadh gá ann do theach a oiriúniú, de réir mar a éiríonn
tú níos sine. Ina theannta sin, d’fhéadfadh go mbeadh ort do theach a
oiriúnú má tá tú féin nó ball den teaghlach faoi mhíchumas. </p>

<p>I measc na ngnáthathruithe a dhéantar ar theach le háit oiriúnach a
dhéanamh de do dhuine faoi mhíchumas nó ag a bhfuil soghluaiseacht
theoranta, tá iad seo a leanas:</p>
<ul><li>Doirse agus pasáistí a leathnú</li>
  <li>Lasca solais, hanlaí doras, cloig dhoras agus gutháin iontrála a
    bhogadh go dtí airdí áisiúla</li>
  <li>Greimráillí chun tacaíocht a chur ar fáil a shuiteáil</li>
  <li>Áiseanna seomra folctha a oiriúnú (mar shampla, leithreas ardaithe,
    taca droma i gcoinne shistéal an leithris, cithfholcadán boinn
    leibhéalta, folcadán le hardaitheoir, báisín lámh ar airde
  oiriúnach)</li>
  <li>Áiseanna an tseomra folctha nó an tseomra leapa a lonnú ar urlár na
    talún</li>
  <li>Rampaí a shuiteáil le húsáid céimeanna a sheachaint</li>
  <li>A chinntiú go bhfuil ag bealaí isteach, ar nós cosán nó cabhsán,
    dromchla daingean cothrom</li>
  <li>Ardaitheoir staighre a shuiteáil</li>
  <li>Troscán speisialaithe, ar nós leapacha insocraithe nó cathaoireacha
    insocraithe taca</li>
  <li>Gléis phráinne a shocrú do dhaoine bodhra nó lagéisteachta </li>
</ul><p>I gcás tine nó éigeandála eile, tá sé tábhachtach go mbíonn rochtain
i gcónaí ar bhealaí amach agus nach mbraitear go hiomlán ar mheáin
mheicniúla (ar nós ardaitheora) chun an teach a fhágáil</p>
</div>
<div class="topic base_rules">
<h2 class="topic base_rules_title" id="l8e177">Pleanáil a dhéanamh chun do theach a
oiriúnú</h2>

<p>Sula ndéanann tú athruithe ar do theach, is féidir leat dul i gcomhairle
le <a href="../../health/care_in_your_community/occupational_therapy_services.html">teiripeoir
saothair</a> (TS) a dhéanfaidh do riachtanais laethúla mhaireachtála a mheas
agus a chuirfidh comhairle ort faoi na hoiriúnuithe le déanamh ar do theach.
Is féidir leat teagmháil a dhéanamh le ST tríd an rannóg <a href="../../health/care_in_your_community/community_care_services.html">cúram
pobail</a> de <a href="http://www.hse.ie/eng/services/Find_a_Service/LHO/">d’Oifig Sláinte
Áitiúil</a>. Mar mhalairt air sin, d’fhéadfadh gur mhian leat ST a
fhruiliú go príobháideach, de bharr go bhféadfadh liosta feithimh bheith
ann do sheirbhís phoiblí ST. Foilsíonn <a href="http://www.aoti.ie/">Cumann
Teiripeoirí Saothair na hÉireann</a> (CTSÉ) <a href="http://www.aoti.ie/component/option,com_wrapper/Itemid,130/">liostáil de
na STanna atá i gcleachtas príobháideach</a>, agus má fhaigheann tú
deontas do na hoiriúnuithe, d’fhéadfá bheith in ann aisíocaíocht a
fháil ar roinnt de na costais lena mbaineann ST a fhruiliú.</p>

<p>Sa mhullach air sin, is féidir le gairmithe eile sláinte, ar nós <a href="../../health/care_in_your_community/public_health_nurses.html">altraí
sláinte poiblí</a> agus <a href="../../health/care_in_your_community/physiotherapy_services.html">fisiteiripeoirí</a>
comhairle a chur ort maidir le trealamh speisialaithe agus oiriúnuithe sa
bhaile, bunaithe ar do riachtanais ghearrthréimhseacha agus fhadtréimhseacha
araon.</p>

<p>Más gá duit struchtúr nó seomra breise a chur leis an teach,
d’fhéadfadh go mbeadh <a href="../planning_permission/planning_perm_altering_a_house.html">cead
pleánála</a> ag teastáil uait.</p>
</div>
<div class="topic base_howtoapply">
<h2 class="topic base_howtoapply_title" id="l19227">Cúnamh airgeadais</h2>

<p>D’fhéadfadh do theach a oiriúnú bheith costasach, go háirithe má
bhíonn athrú struchtúrtha i gceist. Is ann do roinnt bealaí leis an ualach
airgeadais a laghdú:</p>
<ul><li>Chosnódh sé breis agus €6,000 le teach a oiriúnú do dhuine atá
    faoi mhíchumas nó ag a bhfuil deacracht mheabhairsláinte, d'fhéadfá
    bheith i dteideal Deontas Oiriúnaithe Tithíochta do Dhaoine faoi
    Mhíchumas a ndéantar tástáil mhaoine ina leith a fháil. Is é an
    deontas uasta €30,000. Is féidir leat níos mó a léamh faoi seo inár
    <a href="../housing_grants_and_schemes/housing_adaptation_grant_for_people_with_disability.html">gcáipéis
    faoin Deontas Oiriúnaithe Tithíochta</a>. </li>
  <li>Le teacht ar níos mó oiriúnuithe bunúsacha agus ar iad siúd atá
    níos saoire, ar nós greimráillí, cithfholcadáin bhoinn leibhéalta nó
    ardaitheoirí cathaoireach, cuireann Scéim an Deontais Áiseanna
    Soghluaiseachta (a ndéantar tástáil mhaoine ina leith freisin) deontas
    uasta €6,000 ar fáil. Is féidir leat níos mó a léamh faoi seo inár
    <a href="../housing_grants_and_schemes/mobility_aids_grant_scheme.html">gcáipéis
    faoi Scéim an Deontais Áiseanna Soghluaiseachta</a>.</li>
  <li>Úsáidtear an Scéim um Chúnamh Tithíochta do Dhaoine Breacaosta chun
    bail tí duine bhreacaosta a fheabhsú. I measc an chineáil oibre a
    chuimsítear tá deisiúcháin struchtúrtha, athshreangú agus
    uasghrádaithe do chórais téimh. Is éagsúil don chineál oibre a
    dtabharfaidh údaráis áitiúla cúnamh deontais di. Le teacht ar
    fhaisnéis faoin méid a chuimsítear i do cheantar, déan teagmháil le
    d'údarás áitiúil.</li>
  <li>B'fhéidir go gcáileofar thú d’<a href="../housing_grants_and_schemes/local_authority_home_improvement_loans.html">iasacht
    ón údarás áitiúil ar mhaithe le feabhsúcháin tí</a> le do theach a
    fheabhsú, a dheisiú nó le síneadh a chur leis.</li>
  <li>Má tá <a href="../../health/entitlement_to_health_services/medical_card.html">cárta
    leighis</a> nó <a href="../../health/health_related_benefits_and_entitlements/long_term_illness_scheme.html">cárta
    breoiteachta fadtéarmaí</a> agat, d’fhéadfá bheith i dteideal earraí
    riachtanacha trealaimh a fháil saor in aisce. Ar an gcéad dul síos, ní
    mór go ndéanfaidh gairmí cuí, ar nós teiripeoir saothair nó
    fisiteiripeora, tástáil ort.</li>
  <li>Má tá airgead á íoc agat ar threalamh a theastaíonn ó dhuine atá
    faoi mhíchumas, d’fhéadfá bheith in ann <a href="../../money_and_tax/tax/tax_credits_and_reliefs_for_people_with_disabilities/vat_refunds_on_aids_and_appliances_used_by_people_with_disabilities.html">aisíocaíocht
    CBL</a> a éileamh.</li>
</ul></div>
<div class="topic base_wheretoapply">
<h2 class="topic base_wheretoapply_title" id="l90d43">Foinsí faisnéise</h2>

<p>Cuireann <a href="http://www.assistireland.ie/eng/Home/">Assist Ireland</a>
faisnéis neamhchlaonta ar fáil faoi theicneolaíochtaí cúnta le cabhrú le
daoine atá faoi mhíchumas cónaí go neamhspleách. I measc ná n-uirlisí
agus an trealaimh, tá idir earraí simplí ar nós sconnaí luamháin ar
bhaisíní níocháin agus gléis níos sofaisticiúla ar nós léitheoirí
scáileáin do ríomhairí do dhaoine ag a bhfuil lagú amhairc. Déanann
Assist Ireland cur síos ar na mílte táirge agus anuas air sin, cuireann siad
bileoga fíricí ar fáil ina ndéantar cur síos ar threalamh speisialaithe
agus céard air ar cheart duit breithniú a dhéanamh agus tú i mbun roghnú.
Is ann do roinnt bealaí le <a href="http://www.assistireland.ie/eng/Contact_Us/">teagmháil a dhéanamh le
Assist Ireland</a> le fiosrúcháin a dhéanamh nó le haiseolas a
thabhairt.</p>

<p>Má tá lagú amhairc agat, má tá tú bodhar nó má tá lagéisteacht
agat, cuireann eagraíochtaí ar nós <a href="http://www.ncbi.ie/">Chomhairle
Náisiúnta na hÉireann do na Daill</a> agus <a href="https://www.deafhear.ie/DeafHear/home.html">Deafhear.ie</a> comhairle ar
fáil faoin méid is féidir leat a dhéanamh chun áit níos inláimhsithe a
dhéanamh de do theach.</p>

<p>Cuireann <a href="http://www.ageaction.ie/">Age Action Ireland</a> comhairle
agus faisnéis ar fáil atá dírithe ar riachtanais daoine breacaosta. Tá sé
ina chuspóir acu a gcáilíocht beatha a fheabhsú trí chur ar a gcumas acu
cónaí go neamhspleách ina dtithe féin chomh fada agus is féidir leo.</p>

<p>Is féidir le <a href="http://www.iwa.ie/">Cumann Cathaoireacha Rothaí na
hÉireann</a> faisnéis a chur ar fáil ar na hoiriúnuithe is féidir a
dhéanamh i do theach le háit níos inrochtana do chathaoireacha rothaí a
dhéanamh de.</p>

<p>Chuir <a href="http://www.nda.ie/website/nda/cntmgmtnew.nsf">an tÚdarás
Náisiúnta Míchumais</a> sraith treoirlínte i dtoll i chéile maidir le
inrochtaineacht, dar teideal ‘Tógáil do Chách’ (‘Building for
Everyone’). Léiríonn na treoirlínte seo conas is féidir foirgnimh a
dhearadh, a thógáil agus a bhainistiú ionas go mbíonn rochtain ag cách
orthu. Is féidir leat na <a href="http://www.nda.ie/cntmgmtnew.nsf/0/EBD4FB92816E8BB480256C830060F761?OpenDocument">treoirlínte
seo a íoslódáil</a> ó láithreán gréasáin an UNM.</p>
</div>
</div>
</html>
