<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An Scéim Deontas Áiseanna Soghluaisteachta
</title>
    
    <meta name="description" content="Scéim chun cabhrú leis na costais a bhaineann le deisiúcháin atá riachtanach chun tabhairt faoi fhadhbanna soghluaisteachta sa bhaile.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An Scéim Deontas Áiseanna Soghluaisteachta</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l27d15">Rátaí</a></li><li><a href="#l9883d">Conas a dhéanfaidh mé iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Cuireann an Scéim Deontas Áiseanna Soghluaisteachta deontais ar fáil i
gcomhair oibreacha bunúsacha atá deartha chun tabhairt faoi fhadhbanna
soghluaisteachta sa bhaile. Mar shampla, is féidir an deontas a úsáid chun
greimráillí, cithfholcadán boinn leibhéalta, rampaí rochtana nó
ardaitheoir staighre a cheannach agus a chur isteach.<br><br>
Is ar dhaoine níos sine atá an deontas seo dírithe, ach is féidir le daoine
faoi mhíchumas tairbhe a bhaint as an scéim freisin.<br><br>
Má tá oibreacha níos leithne le déanamh agat, nó muna cháilíonn tú faoi
thástáil mhaoin na scéime seo, d'fhéadfá cur isteach ar an <a href="housing_adaptation_grant_for_people_with_disability.html">Deontas
Oiriúnaithe Tithe do Dhaoine faoi Mhíchumas</a> nó ar an <a href="housing_aid_for_older_persons_scheme.html">Scéim um Chúnamh
Tithíochta do Dhaoine Breacaosta</a>.</p>

<p>Riarann na h-údaráis áitiúla an 3 scéim seo, faoi <a href="http://www.irishstatutebook.ie/eli/2007/si/670/made/en/print">Rialacháin
2007</a> agus <a href="http://www.irishstatutebook.ie/eli/2014/si/104/made/en/print">Rialacháin
2014</a>.</p>

<p>Is féidir iarratas a dhéanamh ar <a href="../../money_and_tax/tax/tax_credits_and_reliefs_for_people_with_disabilities/vat_refunds_on_aids_and_appliances_used_by_people_with_disabilities.html">aisíocaíocht
CBL</a> maidir leis na háiseanna agus na gléasanna a mbíonn de dhíth ort.
Baineann an scéim aisíocaíochta seo le costas na hoibre suiteála
freisin.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Tá fáil ar an deontas do dhaoine ag a bhfuil uasioncam teaghlaigh
<strong>níos ísle ná</strong> €30,000. Is féidir é a íoc le daoine a
bhfuil cónaí orthu sna cinéalacha tithíochta a leanas:</p>
<ul><li>Tithíocht úinéir-áitithe </li>
  <li>Tithe atá á gceannach ó údarás áitiúil faoin <a href="../local_authority_and_social_housing/buying_your_local_authority_house.html">scéim
    cheannaigh ag tionóntaí</a> </li>
  <li>Cóiríocht atá ar cíos go príobháideach (is féidir le marthanacht
    do thionóntachta tionchar a bheith aige ar fhaomhadh a fháil ar an
    deontas) </li>
  <li>Cóiríocht atá curtha ar fáil faoi na scéimeanna tithíochta deonacha
    an Scéim Tacaíochta Caipitil agus an Scéim um Fhóirdheontais Cíosa
  </li>
  <li>Cóiríocht atá áitithe ag daoine atá ina gcónaí in árais
    chomhchoiteanna.</li>
</ul><p>Caithfidh an t-údarás áitiúil bheith sásta go mbeidh gnáthchónaí ort
sa theach tar éis na n-oibreacha. Más tionónta tú, caithfidh tú faomhadh
scríofa a fháil ó do thiarna talún.</p>

<p>Tabharfar tús áite do d'iarratas bunaithe ar riachtanas leighis. Tabharfar
an tús áite is airde do dhaoine a bhfuil tinneas foirceanta ag dul dóibh nó
sa chás go bhféadfaí duine a scaoileadh abhaile ón ospidéal dá ndéanfaí
athruithe/oiriúnuithe. </p>

<p>Nuair a fhaigheann an t-údarás áitiúil d'iarratas, is féidir go
n-iarrfadh sé measúnú ó theiripeoir saothair (TS). Is féidir leis an
údarás áitiúil measúnú TS a eagrú, ach is féidir leat féin TS a
fhostú chun measúnú a dhéanamh, agus suas le €200 forchúiteamh a fháil
mar chuid den deontas iomlán suas go dtí uasmhéid an deontais (€6,000).</p>

<h3>Tástáil mhaoine</h3>

<p>Déantar measúnú ar d'ioncam teaghlaigh iomlán chun a fháil amach an
bhfuil tú incháilithe don deontas, agus má tá, ag cén leibhéal
cabhrach.<br><br>
Is éard is ioncam teaghlaigh ann ná:</p>
<ul><li>Ollioncam bliantúil úinéara na réadmhaoine (nó an tionónta i gcás
    áitreabh príobháideach ar cíos) agus an chéile/pháirtí sa bhliain
    cíosa roimhe sin</li>
  <li>Ioncam atá ag aon duine fásta eile sa theaghlach, os cionn 23 bliana
    má tá siad in oideachas lán-aimsearach, nó os cionn 18 bliana munal
    bhfuil</li>
</ul><p><strong>Ní </strong>thógtar an méid seo a leanas san áireamh nuair atá
ioncam do theaghlaigh á ríomh:</p>
<ul><li>€5,000 do gach duine den teaghlach atá faoi 18 bliana d'aois </li>
  <li>€5,000 do gach duine den teaghlach atá idir 18 agus 23 bliana d'aois
    agus atá in oideachas lánaimseartha nó ar <a href="../../education/vocational_education_and_training/apprenticeships.html">phrintíseacht
    SOLAS</a> </li>
  <li>€5,000 sa chás go bhfuil cúram lánaimseartha á chur ar fáil ag
    duine muinteartha don té a bhfuil an deontas á sholáthar dó </li>
  <li><a shape="rect" href="/ga/social_welfare/social_welfare_payments/social_welfare_payments_to_families_and_children/child_benefit.html">Sochar
    Leanaí</a> </li>
  <li><a shape="rect" href="/ga/social_welfare/social_welfare_payments/social_welfare_payments_to_families_and_children/family_income_supplement.html">Forlíonadh
    Ioncaim Teaghlaigh</a> </li>
  <li><a shape="rect" href="/ga/social_welfare/social_welfare_payments/disability_and_illness/domiciliary_care_allowance.html">Liúntas
    Cúram Baile</a> </li>
  <li><a shape="rect" href="/ga/social_welfare/social_welfare_payments/carers/respite_care_grant.html">Deontas
    Cúraim Faoisimh</a> </li>
  <li><a shape="rect" href="/ga/social_welfare/social_welfare_payments/carers/carers_benefit.html">Sochar
    Cúramóra</a> agus <a shape="rect" href="/ga/social_welfare/social_welfare_payments/carers/carers_allowance.html">Liúntas
    Cúramóra</a> (má tá íocaíocht an chúramóra á dhéanamh i leith an
    té a bhfuil an deontas á sholáthar dó).</li>
</ul><h3>Faisnéis le soláthar</h3>

<p>Agus iarratas á dhéanamh le haghaidh deontais, ní mór na rudaí seo a
leanas a chur ar fáil:</p>
<ul><li>D’uimhir thagartha cánach</li>
  <li>Sonraí do cheantar cánach agus</li>
  <li>Ráiteas a thugann le fios go bhfuil do chúrsaí cánach in ord, chomh
    fada agus is eol duit</li>
</ul><p>Ní mór freisin fianaise a chur ar fáil maidir le húinéireacht an tí
chomh maith le fianaise gur íocadh an <a href="../../money_and_tax/tax/housing_taxes_and_reliefs/local_property_tax.html">Cáin
Mhaoine Áitiúil (LPT)</a> air. Tá faoiseamh le fáil ón CMÁ ar mhaoin a
oiriúnaíodh le haghaidh áitiú ag duine atá faoi mhíchumas. Léigh
tuilleadh inár ndoiciméad, <a href="http://www.citizensinformation.ie/ga/money_and_tax/tax/housing_taxes_and_reliefs/local_property_tax_exemptions.html">Díolúintí
ón gCáin Mhaoine Áitiúil</a> agus sna <a href="http://www.revenue.ie/en/tax/lpt/guidelines-reliefs-disabled-incapacitated.pdf">treoracha
na gCoimisinéirí Ioncaim (pdf)</a></p>

<p>Ní mór 2 luachan mhiondealaithe scríofa ó chonraitheoir a chur isteach
leis an iarratas, agus costas na hoibre luaite orthu. Má cheapann an
t-údarás áitiúil gur luachan míréasúnta é, iarrfar ort ceann eile a
fháil. Moltar go gcuirtear san áireamh san obair atá bheartaithe suiteáil
aláraim deataigh agus aláraim aonocsaíd charbóin, mura bhfuil siad
suiteáilte agus ag feidhmiú i do theach cheana féin.</p>

<p>Má tá sé i gceist agat níos mó ná €650 a íoc le conraitheoir, seans
go mbeidh ar do chonraitheoir a <a href="http://www.revenue.ie/en/online/tax-clearance.html">Dheimhniú
Imréiteach Cánach</a> a sheoladh chuig an údarás áitiúil.</p>

<h3>Tús a chur leis an obair chun do theach a oiriúnú</h3>

<p>Beifear ag súil go gcuirfí tús leis an obair taobh istigh de 6 mhí tar
éis duit faomhadh a fháil don deontas. Muna tharlaíonn sé seo, d'fhéadfá
breis ama a éileamh ón údarás áitiúil.</p>

<h3>Iarratas a dhéanamh ar dheontas breise</h3>

<p>De ghnáth, glactar leis go mbeidh an obair a dhéantar i do theach in
oiriúint do na riachtanais a bheidh agat amach anseo, chomh maith le do
riachtanais reatha. Má thagann athrú suntasach ar do riachtanais thar
tréimhse ama, seans go mbeidh gá le tuilleadh oibre. Is féidir iarratas a
dhéanamh arís le haghaidh Deontas Áiseanna Soghluaisteachta agus déanfar
gnáthmheasúnú ar d’iarratas. Ní bhaineann íosteorainn ama leis an
tréimhse idir íocaíocht na chéad deontais agus íocaíocht an dara
deontas.<br></p>
</div>
<div class="topic base_rates">
<h2 class="topic base_rates_title" id="l27d15">Rátaí</h2>

<p>Is é an uasdheontas atá ar fáil ná €6,000 agus is féidir leis seo
100% de chostas na hoibre a chlúdach. </p>

<p>Nóta: Seans nach níocfar uasmhéid an deontais. Braitheann méid an
deontais ar an méid chistiúcháin atá ag an údarás áitiúil – is
féidir leis an údarás áitiúil cinneadh an íocfaidh sé an deontas iomlán
nó céatadán den iomlán i ngach cás. </p>
</div>
<div class="topic base_wheretoapply">
<h2 class="topic base_wheretoapply_title" id="l9883d">Conas a dhéanfaidh mé iarratas</h2>
Is féidir foirm iarratais a íoslódáil ó láithreán gréasáin d'údaráis
áitiúil nó iarraidh orthu forim a sheoladh chugat. Tá mioneolas ar an
bhfoirm faoi choinniollacha na scéime, chomh maith le seicliosta na
ndoiciméad atá le cur leis an bhfoirm. 

<p>Muna bhfuil tú sásta le cinneadh an údaráis áitiúil, is féidir
achomharc a dhéanamh. Caithfidh d'achomharc a bheith i scríbhinn agus
caithfidh tú e a dhéanamh i 3 seachtaine. Scríobh síos cad iad na fáthanna
leis an achomharc a dhéanamh. </p>

<p>Faigh breis eolais ó d'<a shape="rect" href="/ga/government_in_ireland/local_and_regional_government/local_authorities.html">údarás
áitiúil</a>. </p>
</div>
</div>
</html>
