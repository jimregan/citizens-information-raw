<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Scéim deontais chun píobáin agus feistis luaidhe a dheisiú
</title>
    
    <meta name="description" content="Deontais chun cabhrú le teaghlaigh ísealioncaim íoc as an gcostas a bhíonn ar phíoblach uisce ina gcuimsítear luaidhe a dheisiú.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Scéim deontais chun píobáin agus feistis luaidhe a dheisiú</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lf3c9d">Tuilleadh eolais</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Socraíodh scéim deontais nua chun cabhrú le teaghlaigh ísealioncaim íoc
as an gcostas a bhíonn ar phíoblach luaidhe ina dtithe a réiteach. Tá an
scéim á tabhairt isteach faoi <a href="http://www.irishstatutebook.ie/eli/2016/si/56/made/en/pdf">na Rialacháin
um Dheisiú Luaidhe (Cúnamh Airgeadais), 2016 (pdf)</a>.</p>

<p>Tá <a href="http://www.environ.ie/en/Environment/Water/WaterQuality/LeadinDrinkingWater/">níos
mó sonraí faoin scéim</a> ar environ.ie, anuas ar <a href="http://www.environ.ie/en/Publications/Environment/Water/FileDownLoad,44180,en.pdf">nóta
faisnéise agus foirm iarratais i dteannta a chéile (pdf)</a>.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Ní mór go bhfuil an áit chónaithe faoi d’úinéireacht agus caithfidh
tú cónaí ann mar d’áit chónaithe phríomha. Ní mór go gcruthaíonn na
píobáin agus na feistis luaidhe atá á n-ionadú cuid de chóras a
iompraíonn uisce chun bia nó deochanna a ullmhú nó a iompraíonn uisce atá
le hól ag daoine.</p>

<p>Ní mór go ndéantar an obair dheisiúcháin <strong>sula</strong>
ndéanann tú iarratas ar an deontas. Ní mór go dtugann aon chonraitheoir a
úsáideann tú <a href="http://www.revenue.ie/en/online/tax-clearance.html">deimhniú reatha
imréitigh cánach</a> duit. Caithfidh siad fáltais mhiondealaithe a
sholáthar, ina sonraítear an obair faoinar tugadh agus na costais ghaolmhara.
Chomh maith leis sin, caithfidh siad a dheimhniú, i scríbhinn, go mbaineann
aon ábhair a úsáidtear, píobáin agus feistis san áireamh, an cháilíocht
chuí amach agus gur cuireadh caighdeán ceart saoirseachta i bhfeidhm. Beidh
ort na deimhnithe agus na fáltais seo a chur faoi iamh le d’iarratas ar an
deontas.</p>

<p>Caithfidh tú fianaise a sholáthar, chomh maith, i leith riosca i leith
éilliú luaidhe i do theach. I measc na fianaise atá inghlactha, tá an méid
a leanas:</p>
<ul><li>Foirm fógra ó do sholáthraí uisce a chuireann in iúl gur dóchúil
    go gcuimseofar i do chóras uisce píobáin agus feistis luaidhe
    <strong>nó</strong></li>
  <li>Deimhniú saotharlainne a eisíodh le 6 mhí anuas, a léiríonn luach
    paraiméadrach le haghaidh luaidhe i do sholáthar uisce a sháraíonn an
    teorainn reachtúil. Ní mór go mbíonn an tsaotharlann eisithe
    creidiúnaithe ag <a href="http://www.inab.ie/">Bord Náisiúnta na
    hÉireann um Chreidiúnú (INAB)</a> chun tástáil a dhéanamh do luaidhe
    in uisce óil.</li>
</ul><h3>Fianaise i leith ioncaim</h3>

<p>Déantar tástáil mhaoine ar an deontas – féach ‘Rátaí’ thíos.
Beidh ort fianaise a sholáthar i leith ioncam do theaghlaigh nuair a dhéanann
tú iarratas. Ríomhtar seo mar d’ollioncam inchánach sa bhliain chánach
roimhe seo, anuas ar ollioncam inchánach do chéile nó do pháirtneára. Is
í an fhianaise a theastaíonn:</p>
<ul><li>I dtaobh fostaithe a íocann cáin faoi ÍMAT, ráiteas comhardaithe nó
    cáipéis chomhionann ó na Coimisinéirí Ioncaim</li>
  <li>I dtaobh daoine féinfhostaithe, fógra i leith measúnú ar cháin
    ioncaim nó cáipéis chomhionann ó na Coimisinéirí Ioncaim</li>
  <li>I dtaobh daoine a bhfuil íocaíochtaí leasa shóisialaigh á bhfáil
    acu, ráiteas ioncaim ón Roinn Coimirce Sóisialaí</li>
</ul></div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Tá an leibhéal deontais bunaithe ar ollioncam bliantúil an teaghlaigh sa
bhliain chánach roimhe seo, faoi mar a leagtar amach sa tábla thíos.</p>

<table cellpadding="1" cellspacing="1" border="1"><thead><tr><td rowspan="1"><strong>Ioncam teaghlaigh sa bhliain </strong></td>
      <td><strong>Céatadán na gcostas faofa atá ar fáil</strong></td>
      <td><strong>An deontas uasta atá iníoctha </strong></td>
    </tr></thead><tbody><tr><td rowspan="1">A mhéid le €50,000</td>
      <td>80% </td>
      <td>€4,000</td>
    </tr><tr><td rowspan="1">Idir €50,001 agus €75,000 </td>
      <td>50%</td>
      <td>€2,500</td>
    </tr><tr><td rowspan="1">Os cionn €75,000 </td>
      <td>Deontas ar bith </td>
      <td>Deontas ar bith </td>
    </tr></tbody></table></div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Comhlánaigh <a href="http://www.environ.ie/en/Publications/Environment/Water/FileDownLoad,44180,en.pdf">an
fhoirm iarratais (pdf)</a>, faoi mar a dtugtar cuntas air sna nótaí
faisnéise a ghabhann leis seo, agus seol ar aghaidh í, anuas ar an
gcáipéisíocht riachtanach, chuig d’<a href="http://www.environ.ie/en/LocalGovernment/LocalGovernmentAdministration/LocalAuthorities/">údarás
áitiúil</a>.</p>
</div>
<div class="topic base_wheretoapply">
<h2 class="topic base_wheretoapply_title" id="lf3c9d">Tuilleadh eolais</h2>

<p>Féadfaidh luaidhe a bheith in uisce óil, mar gheall gur baineadh úsáid
choiteann as píobáin luaidhe, sádar luaidhe agus umair uisce a bhí
líneáilte le luaidhe sa phluiméireacht a fhad leis an 1970idí, agus an
tráth sin san áireamh. D’fhéadfadh uisce a bheith á soláthar go fóill
do roinnt daoine trí na córais níos sine phluiméireachta seo, ar an ábhar
sin. Cruthaíonn luaidhe baol don tsláinte, go háirithe do leanaí óga, mná
torracha agus do naíonáin a mbeathaítear iad le foirmle bhainne, mar sin, ba
cheart go mbeadh a laghad luaidhe agus is féidir in uisce a úsáidtear le
haghaidh óil agus cócaireachta. Is é an leibhéal dlíthiúil luaidhe in
uisce óil <strong>10 micreagram in aghaidh an lítir</strong>.</p>

<p>D’fhoilsigh FSS <a href="https://www.epa.ie/pubs/advice/drinkingwater/7523%20%20-%20epa%20Drinking%20Water%20Report%20WEB.pdf">comh-staidpháipéar
ar luaidhe in uisce óil (pdf)</a> i dteannta an GCC, anuas ar <a href="http://www.hse.ie/eng/health/hl/water/drinkingwater/lead/">shraith
ceisteanna coitianta</a>. Foilsíodh <a href="http://www.environ.ie/en/Environment/Water/WaterSectorReform/News/MainBody,41734,en.htm">straitéis
náisiúnta chun nochtadh do luaidhe a laghdú</a> agus tá <a href="http://www.water.ie/help-centre/questions-and-answers/lead-pipes-information-for-customers/?category=water-quality-queries">plean
náisiúnta maolaithe</a> á ullmhú ag Uisce Éireann.</p>
</div>
</div>
</html>
