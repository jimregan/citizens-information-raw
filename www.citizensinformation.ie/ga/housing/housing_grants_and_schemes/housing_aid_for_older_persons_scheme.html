<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An Scéim um Chúnamh Tithíochta do Dhaoine Breacaosta
</title>
    
    <meta name="description" content="Deontais atá ar fáil chun tithíocht do dhaoine breacaosta a fheabhsú, ionas gur féidir leis an áititheoir fanacht ina theach féin chomh fada agus is féidir.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An Scéim um Chúnamh Tithíochta do Dhaoine Breacaosta</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l27d15">Rátaí</a></li><li><a href="#l9883d">Conas a dhéanfaidh mé iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Úsáidtear an Scéim um Chúnamh Tithíochta do Dhaoine Breacaosta chun
teach seanduine a fheabhsú. Tá an scéim seo dírithe ar dhaoine atá 66
bliana d'aois nó os a chionn go ginearálta, ach mar sin féin, d'fhéadfadh
an t-údarás áitiúil cúnamh a thabhairt do dhaoine faoi 66 bliana d'aois
má tá fíor-chruatan i gceist.</p>

<p>Más gá an teach a oiriúniú le haghaidh ball teaghlaigh atá faoi
mhíchumas, d'fhéadfadh an <a href="housing_adaptation_grant_for_people_with_disability.html">Deontas
Oiriúnaithe Tithe do Dhaoine faoi Mhíchumas</a> nó an <a href="mobility_aids_grant_scheme.html">Scéim Deontas Áiseanna
Soghluaisteachta</a> a bheith níos oiriúnaí duit.</p>

<p>Riarann na h-údaráis áitiúla an 3 scéim seo faoi <a href="http://www.irishstatutebook.ie/2007/en/si/0670.html">Rialacháin
2007</a>, a leasaíodh ag <a href="http://www.irishstatutebook.ie/eli/2014/si/104/made/en/print">Rialacháin
2014</a>.</p>

<p>Is féidir <a href="../../money_and_tax/tax/tax_credits_and_reliefs_for_people_with_disabilities/vat_refunds_on_aids_and_appliances_used_by_people_with_disabilities.html">aisíocaíocht
CBL a éileamh ar áiseanna agus trealamh atá in úsáid ag duine atá faoi
mhíchumas</a> agus ar an obair shuiteála freisin. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>
Braitheann an cineál oibre a dtugtar cúnamh deontais dó ar rialacha an
údaráis áitiúil. <strong>Fiafraigh de d'údarás áitiúil féin</strong>
cad iad na cineálacha oibre a chlúdaíonn sé. Tá ordú tugtha d’údaráis
áitiúla nach ceart ach deisiúcháin atá riachtanach a dhéanamh ar theach
chun go bhféadfadh an t-iarratasóir cónaí ann; i gcás oibre eile ar nós
fuinneoga, doirse nó córais théimh a athchuir, déanfar gach cás a mheas ar
a shon féin. 

<p>I measc na bhfeabhsúchán gur féidir a dhéanamh le cúnamh faoin Scéim,
áirítear: </p>
<ul><li>Deisiúcháin nó feabhsúcháin struchtúrtha </li>
  <li>Líneáil tirim</li>
  <li>Deisiúchán ar fhuinneoga agus doirse, nó fuinneoga agus doirse nua a
    chur isteach </li>
  <li>Soláthar uisce, seirbhísí sláintíochta agus teasa </li>
  <li>Glanadh agus péinteáil </li>
  <li>Leigheasacháin radóin </li>
  <li>Athsreangú</li>
  <li>Obair dheisithe nó feabhsaithe ar bith eile a mheastar a bheith
    riachtanach </li>
</ul><p>D'fhéadfadh go leor daoine breacaosta a bheith incháilithe don Scéim, ach
mar sin féin, tabharfar tosaíocht do dhaoine ar bhunús riachtanais
airgeadais.</p>

<p>Is féidir an deontas a íoc le daoine a bhfuil cónaí orthu sna
cinéalacha tithíochta a leanas:</p>
<ul><li>Tithíocht úinéir-áitithe </li>
  <li>Teach atá á cheannach ó údarás áitiúil faoin <a href="../local_authority_and_social_housing/buying_your_local_authority_house.html">scéim
    cheannaigh ag tionóntaí</a> </li>
</ul><h3>Iarratasóirí a bhfuil tosaíocht acu</h3>

<p>Tabharfar tús áite do d'iarratas bunaithe ar riachtanas leighis. Tabharfar
an tús áite is airde do dhaoine sa chás go bhféadfaí iad a scaoileadh
abhaile ón ospidéal, nósa chás go bhféadfaidís leanúint de chúram ina
dteach féin dá ndéanfaí athruithe nó oiriúnuithe ar an teach.</p>

<h3>Tuarascáil teiripe saothair<br></h3>

<p>Nuair a fhaigheann an t-údarás áitiúil d'iarratas, is féidir go
n-iarrfadh sé measúnú ó theiripeoir saothair (TS). Is féidir leis an
údarás áitiúil measúnú TS a eagrú, ach is féidir leat féin TS a
fhostú chun measúnú a dhéanamh, agus suas le €200 forchúiteamh a fháil
mar chuid den deontas iomlán, suas go dtí an uasmhéid atá tú i dteideal a
fháil. </p>

<h3>Tástáil mhaoine </h3>

<p>Déantar measúnú ar d'ioncam teaghlaigh iomlán chun a fháil amach an
bhfuil tú incháilithe don deontas, agus má tá, ag cén leibhéal
cabhrach.<br><br>
Is éard is ioncam teaghlaigh ann ná:</p>
<ul><li>Ollioncam bliantúil úinéara na réadmhaoine (an tionónta i gcás
    áitreabh príobháideach ar cíos) agus a chéile nó a pháirtí sa
    bhliain cíosa roimhe sin</li>
  <li>Ioncam ata ag aon duine fásta eile atá mar bhall den teaghlach - os
    cionn 23 bliana d'aois (nó os cionn 18 mbliana muna bhfuil siad in
    oideachas lánaimseartha)</li>
</ul><p><strong>Ní</strong> thógtar an méid seo a leanas san áireamh nuair atá
ioncam do theaghlaigh á ríomh:</p>
<ul><li>€5,000 do gach duine den teaghlach atá faoi 18 bliana d'aois </li>
  <li>€5,000 do gach duine den teaghlach atá idir 18 agus 23 bliana d'aois
    agus atá in oideachas lánaimseartha nó ar <a href="../../education/vocational_education_and_training/apprenticeships.html">phrintíseacht
    SOLAS</a> </li>
  <li>€5,000 sa chás go bhfuil cúram lánaimseartha á chur ar fáil ag
    duine muinteartha don té a bhfuil an deontas á sholáthar dó </li>
  <li><a shape="rect" href="/ga/social_welfare/social_welfare_payments/social_welfare_payments_to_families_and_children/child_benefit.html">Sochar
    Leanaí</a> </li>
  <li><a shape="rect" href="/ga/social_welfare/social_welfare_payments/social_welfare_payments_to_families_and_children/family_income_supplement.html">Forlíonadh
    Ioncaim Teaghlaigh</a> </li>
  <li><a shape="rect" href="/ga/social_welfare/social_welfare_payments/disability_and_illness/domiciliary_care_allowance.html">Liúntas
    Cúram Baile</a> </li>
  <li><a shape="rect" href="/ga/social_welfare/social_welfare_payments/carers/respite_care_grant.html">Deontas
    Cúraim Faoisimh</a> </li>
  <li><a shape="rect" href="/ga/social_welfare/social_welfare_payments/carers/carers_benefit.html">Sochar
    Cúramóra</a> agus <a shape="rect" href="/ga/social_welfare/social_welfare_payments/carers/carers_allowance.html">Liúntas
    Cúramóra</a> (má tá íocaíocht an chúramóra á dhéanamh i leith an
    té a bhfuil an deontas á chur ar fáil dó). </li>
</ul><h3>An t-eolas a bhíonn ag teastáil: iarratasóir</h3>

<p>I gcás íocaíochtaí deontais ní mór do chonraitheoirí <a href="http://www.revenue.ie/en/online/tax-clearance.html">deimhniú imréitigh
cánach</a> a sholáthar.</p>

<h3>An t-eolas cánach a bhíonn ag teastáil: conraitheoir</h3>

<p>Le haghaidh íocaíochtaí níos mó ná €650, ní mór duit na sonraí
seo a leanas a chur ar fáil don údarás áitiúil maidir le gach
conraitheoir:</p>
<ul><li>Ainm, seoladh, uimhir thagartha cánach agus ceantar cánach</li>
  <li>Uimhir C2/Uimhir imréitigh cánach</li>
  <li>Dáta éaga an Deimhnithe C2/an Deimhnithe Imréitigh Cánach</li>
</ul><p>Seans go n-iarrfaí ar do chonraitheoir Deimhniú C2/Deimhniú Imréitigh
Cánach bailí a thaispeáint nó údarás a thabhairt don údarás áitiúil a
stádas imréitigh cánach a dheimhniú go leictreonach.</p>

<h3>Tús a chur leis an obair<br></h3>

<p><strong>Ní </strong>íocfar an deontas má thosaítear ar an obair sula
ndéantar an deontas a fhaomhadh. Beifear ag súil go gcuirfear tús leis an
obair taobh istigh de 6 mhí tar éis duit faomhadh a fháil don deontas. Muna
thosaítear an obair taobh istigh de 6 mhí, d'fhéadfá breis ama a éileamh
ón údarás áitiúil.</p>

<h3>Obair shábháilte a chinntiú</h3>

<p>Faoi na Rialacháin a dhéanann rialú ar chúrsaí slándála, sláinte
agus leasa san áit oibre, ní mór d’úinéirí tí a chinntiú gur daoine
inniúil a dhéanann obair thógála ar bith a dhéantar ar a dteach. Tá
tuilleadh le léamh faoi seo ar láithreán gréasáin an Údaráis Sláinte
agus Sábháilteachta, mar shampla an <a href="http://www.hsa.ie/eng/Publications_and_Forms/Publications/Construction/homeowners_guidance.pdf">Treoirleabhar
le haghaidh Úinéirí Tí (pdf)</a> agus roinnt <a href="http://www.hsa.ie/eng/Your_Industry/Construction/Construction_FAQ's/Homeowners_FAQs.html">Ceisteanna
Coitianta</a> freisin.</p>

<h3>An dara deontas a íoc</h3>

<p>Is féidir deontas a fháil faoin Scéim um Chúnamh Tithíochta do Dhaoine
Breacaosta don dara huair má thagann athrú mór ar do chuid riachtanais de
réir a chéile. </p>
</div>
<div class="topic base_rates">
<h2 class="topic base_rates_title" id="l27d15">Rátaí</h2>

<p>Is é an uasdheontas atá ar fáil faoin Scéim um Chúnamh Tithíochta do
Dhaoine Breacaosta ná €8,000, agus is féidir leis seo 95% de chostas na
hoibre a chlúdach. <br><br>
Tá 95% de chostas faofa na n-oibreacha ar fáil dóibh siúd le hioncam
bliantúil teaghlaigh níos lú ná €30,000 agus é sin laghdaithe go dtí
30% dóibh siúd le hioncam bliantúil teaghlaigh idir €50,001 agus
€60,000.</p>

<p>Nóta: Seans nach níocfar uasmhéid an deontais. Braitheann méid an
deontais ar an méid chistiúcháin atá ag an údarás áitiúil – is
féidir leis an údarás áitiúil cinneadh an íocfaidh sé an deontas iomlán
nó céatadán den iomlán i ngach cás. <br></p>

<table cellpadding="1" cellspacing="1" border="1" summary=""><thead><tr><td colspan="1" rowspan="1"><strong>Ioncam teaghlaigh bliantúil
        uasta</strong></td>
      <td colspan="1" rowspan="1"><strong>% de chostais</strong></td>
      <td colspan="1" rowspan="1"><strong>Deontas uasta</strong></td>
    </tr></thead><tbody><tr><td colspan="1" rowspan="1">Suas go dtí €30,000</td>
      <td colspan="1" rowspan="1">95%</td>
      <td colspan="1" rowspan="1">€8,000</td>
    </tr><tr><td colspan="1" rowspan="1">€30,000 - €35,000</td>
      <td colspan="1" rowspan="1">85%</td>
      <td colspan="1" rowspan="1">€6,800</td>
    </tr><tr><td colspan="1" rowspan="1">€35,001 - €40,000 </td>
      <td colspan="1" rowspan="1">75%</td>
      <td colspan="1" rowspan="1">€6,000</td>
    </tr><tr><td colspan="1" rowspan="1">€40,001 - €50,000</td>
      <td colspan="1" rowspan="1">50%</td>
      <td colspan="1" rowspan="1">€4,000</td>
    </tr><tr><td colspan="1" rowspan="1">€50,001 - €60,000</td>
      <td colspan="1" rowspan="1">30%</td>
      <td colspan="1" rowspan="1">€2,400</td>
    </tr><tr><td colspan="1" rowspan="1"><strong>Os cionn €60,000</strong></td>
      <td colspan="1" rowspan="1"><strong></strong></td>
      <td colspan="1" rowspan="1"><strong>Níl deontas iníoctha</strong></td>
    </tr></tbody></table><br></div>
<div class="topic base_wheretoapply">
<h2 class="topic base_wheretoapply_title" id="l9883d">Conas a dhéanfaidh mé iarratas</h2>

<p>Is féidir foirm iarratais a íoslódáil ó láithreán gréasáin
d'údaráis áitiúil nó iarraidh orthu foirm a sheoladh chugat. Tá mioneolas
ar an bhfoirm faoi choinniollacha na scéime, chomh maith le seicliosta na
ndoiciméad atá le cur leis an bhfoirm.</p>

<p>Muna bhfuil tú sásta le cinneadh an údaráis áitiúil, is féidir
achomharc a dhéanamh. Caithfidh d'achomharc a bheith i scríbhinn agus
caithfidh tú e a dhéanamh i 3 seachtaine. Scríobh síos cad iad na fáthanna
leis an achomharc a dhéanamh.</p>

<p>Faigh breis eolais ó <a href="http://www.environ.ie/en/LocalGovernment/LocalGovernmentAdministration/LocalAuthorities/">d'údarás
áitiúil</a>.</p>
</div>
</div>
</html>
