<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Deontas Oiriúnaithe Tithe do Dhaoine faoi Mhíchumas
</title>
    
    <meta name="description" content="Íoctar na deontais seo nuair atá athruithe riachtanacha le déanamh ar theach, chun é a oiriúnú ó thaobh cónaithe do dhuine faoi míchumas fisiciúil, céadfach nó meabhrach nó le fadhb sláinte intinne.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Deontas Oiriúnaithe Tithe do Dhaoine faoi Mhíchumas</h1>
	
<ul class="anchorlinks"><li><a href="#l41faa">Réamhra</a></li><li><a href="#l555d1">Rialacha</a></li><li><a href="#l27d15">Rátaí</a></li><li><a href="#l9883d">Conas a dhéanfaidh mé iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l41faa">Réamhra</h2>
Tá deontas oiriúnaithe tithe ar fáil nuair atá athruithe riachtanacha le
déanamh ar theach, chun é a oiriúnú ó thaobh cónaithe do dhuine faoi
mhíchumas fisiciúil, céadfach nó meabhrach nó le fadhb sláinte intinne.
<br><br>
Is féidir leis an deontas cabhrú leat chun athruithe agus oiriúnuithe a
dhéanamh ar do theach, é a oiriúnú do chathaoir rotha mar shampla, chomh
maith le síneadh a chur air chun breis spáis a chruthú, seomra folctha nó
leithreas a chur isteach ar urlár na talún agus ardaitheoirí staighre. I
gcásanna áirithe, bíonn soláthar teasa san áireamh faoi choinníollacha
áirithe amháin, ach déan teagmháil le d'údarás áitiúil chun tuilleadh
sonraí a fháil. <br><br>
Is féidir leat iarratas a dhéanamh ar an <a shape="rect" href="local_authority_home_improvement_loans.html">Scéim Deontas Áiseanna
Soghluaisteachta</a> ina ionad mura bhfuil i gceist ach mionobair, ach
caithfidh tú an tástáil mhaoine a shásamh mar sin féin. 

<p>Riarann na h-údaráis áitiúla an 2 scéim (chomh maith leis an <a href="housing_aid_for_older_persons_scheme.html">Scéim um Chúnamh
Tithíochta do Dhaoine Breacaosta</a>) faoi <a href="http://www.irishstatutebook.ie/2007/en/si/0670.html">Rialacháin
2007</a>, a leasaíodh ag <a href="http://www.irishstatutebook.ie/eli/2014/si/104/made/en/print">Rialacháin
2014</a>.</p>

<p>Is féidir <a href="../../money_and_tax/tax/tax_credits_and_reliefs_for_people_with_disabilities/vat_refunds_on_aids_and_appliances_used_by_people_with_disabilities.html">aisíocaíocht
CBL a éileamh ar áiseanna agus trealamh atá in úsáid ag duine atá faoi
mhíchumas</a> agus ar an obair shuiteála freisin. Déantar cur síos gearr ar
roinnt scéimeanna eile i ‘Tuilleadh tacaíochtaí airgeadais’ thíos.<br></p>
</div>

<div class="topic base_rules">
<h2 class="topic base_rules_title" id="l555d1">Rialacha</h2>

<p>Is féidir an Deontas Oiriúnaithe Tithe do Dhaoine faoi Mhíchumas a íoc
le daoine a bhfuil cónaí orthu sna cinéalacha tithe a leanas:</p>
<ul><li>Tithíocht úinéir-áitithe </li>
  <li>Teach atá á cheannach ó údarás áitiúil faoin <a href="../local_authority_and_social_housing/buying_your_local_authority_house.html">scéim
    cheannaigh ag tionóntaí</a> </li>
  <li>Cóiríocht atá ar cíos go príobháideach (is féidir le fad do
    thionóntachta tionchar a bheith aige ar fhaomhadh a fháil ar an deontas)
  </li>
  <li>Cóiríocht atá curtha ar fáil faoi na scéimeanna tithíochta deonacha
    an Scéim Tacaíochta Caipitil agus an Scéim um Fhóirdheontais Cíosa
  </li>
  <li>Cóiríocht atá áitithe ag daoine atá ina gcónaí in árais
    chomhchoiteanna</li>
</ul><p>Ní mór duit an t-údarás áitiúil a shásamh go mbeidh an teach sin mar
do ghnáth-áit chónaithe agat nuair a bheidh an obair críochnaithe. Más
tionónta tú, ní mór duit faomhadh scríofa a fháil ó do thiarna
talún.</p>

<p>Má tá teach nua á cheannach nó á thógáil agat, d'fhéadfá cáiliú
don deontas, ach ar ráta níos ísle - féach ‘Rátaí’ thíos.</p>

<p><strong>Tabharfar tús áite do do iarratas bunaithe ar riachtanas leighis.
Tá 3 leibhéal tosaíochta ann:</strong></p>
<ul><li><strong>Tosaíocht 1:</strong> Duine a bhfuil tinneas foirceanta ag dul
    dóibh nó atá cleithiúnach go hiomlán nó go príomha ar theaghlach nó
    cúramóir; nó sa chás go bhféadfaí duine a scaoileadh abhaile ón
    ospidéal nó an riachtanas maidir le hospidéalacht a mhaolú sa todhchaí
  </li>
  <li><strong>Tosaíocht 2:</strong> Duine atá soghluaiste ach a bhfuil
    cúnamh de dhíth orthu ó thaobh níocháin, áiseanna leithris, seomra
    leapa srl.; nó má chuireann easpa athruithe nó oiriúnuithe bac ar
    ábaltacht an duine maireachtáil go neamhspleách </li>
  <li><strong>Tosaíocht 3:</strong> Duine atá neamhspleách ach a bhfuil
    áiseanna speisialta de dhíth air lena chaighdeán maireachtála a
    fheabhsú, mar shampla, seomra leapa nó spás maireachtála ar leith </li>
</ul><h3>Tuarascáil teiripe saothair</h3>

<p>Nuair a fhaigheann an t-údarás áitiúil d'iarratas, is féidir go
n-iarrfadh sé measúnú ó theiripeoir saothair (TS). Is féidir leis an
údarás áitiúil measúnú TS a eagrú, ach is féidir leat féin TS a
fhostú chun measúnú a dhéanamh, agus suas le €200 forchúiteamh a fháil
mar chuid den deontas iomlán, suas go dtí an uasmhéid atá tú i dteideal a
fháil.</p>

<p>Ma tá tú ag cur isteach ar dheontas chun do theach a oiriúnú le haghaidh
linbh atá faoi mhíchumas, agus má rinneadh <a href="../../health/health_services_for_people_with_disabilities/assessment_of_need_for_people_with_disabilites.html">measúnú
ar riachtanais</a> i leith an linbh faoi Chuid 2 den Acht Míchumais 2005, ba
cheart don údarás áitiúil tagairt a dhénamh do na moltaí TS sa
thuarascáil measúnaithe. </p>

<h3>Tástáil mhaoine</h3>

<p>Déantar measúnú ar d'ioncam teaghlaigh iomlán chun a fháil amach an
bhfuil tú incháilithe don deontas, agus má tá, ag cén leibhéal
cabhrach.<br><br>
Is éard is ioncam teaghlaigh ann ná:</p>
<ul><li>Ollioncam bliantúil an úinéara réadmhaoine (nó an tionónta ) agus
    an céile/páirtí sa bhliain cíosa roimhe sin</li>
  <li>Ioncam ata ag aon duine fásta eile atá mar bhall den teaghlach - os
    cionn 23 bliana d'aois (nó os cionn 18 mbliana muna bhfuil siad in
    oideachas lánaimseartha) </li>
</ul><p>Ní thógtar an méid seo a leanas san áireamh nuair atá ioncam do
theaghlaigh á ríomh:</p>
<ul><li>€5,000 do gach duine den teaghlach atá faoi 18 bliana d'aois </li>
  <li>€5,000 do gach duine den teaghlach atá idir 18 agus 23 bliana d'aois
    agus atá in oideachas lánaimseartha nó ar <a href="../../education/vocational_education_and_training/apprenticeships.html">phrintíseacht
    SOLAS</a> </li>
  <li>€5,000 sa chás go bhfuil cúram lánaimseartha á chur ar fáil ag
    duine muinteartha don té a bhfuil an deontas á sholáthar dó </li>
  <li><a shape="rect" href="/ga/social_welfare/social_welfare_payments/social_welfare_payments_to_families_and_children/child_benefit.html">Sochar
    Leanaí</a> </li>
  <li><a shape="rect" href="/ga/social_welfare/social_welfare_payments/social_welfare_payments_to_families_and_children/family_income_supplement.html">Forlíonadh
    Ioncaim Teaghlaigh</a> </li>
  <li><a shape="rect" href="/ga/social_welfare/social_welfare_payments/disability_and_illness/domiciliary_care_allowance.html">Liúntas
    Cúram Baile</a> </li>
  <li><a shape="rect" href="/ga/social_welfare/social_welfare_payments/carers/respite_care_grant.html">Deontas
    Cúraim Faoisimh</a> </li>
  <li><a shape="rect" href="/ga/social_welfare/social_welfare_payments/carers/carers_benefit.html">Sochar
    Cúramóra</a> agus <a shape="rect" href="/ga/social_welfare/social_welfare_payments/carers/carers_allowance.html">Liúntas
    Cúramóra</a> (má tá íocaíocht an chúramóra á dhéanamh i leith an
    té a bhfuil an deontas á sholáthar dó) </li>
</ul><h3>An t-eolas cánach a bhíonn ag teastáil</h3>

<p>Agus iarratas á dhéanamh le haghaidh deontais, ní mór na rudaí seo a
leanas a chur ar fáil:</p>
<ul><li>D’uimhir thagartha cánach</li>
  <li>Sonraí do cheantar cánach agus</li>
  <li>Ráiteas a thugann le fios go bhfuil do chúrsaí cánach in ord, chomh
    fada agus is eol duit</li>
</ul><p>Má bhaineann luach €10,000 nó níos mó le d’iarratas ar dheontas, ní
mór duit <a href="http://www.revenue.ie/en/online/tax-clearance.html">Deimhniú Imréitigh
Cánach</a> bailí a chur ar fáil don údarás áitiúil. Is féidir leat an
deimhniú féin a thaispeáint nó d’uimhir chustaiméara agus uimhir
thagartha an deimhnithe a thabhairt don údarás, agus lucht an údaráis a
údarú chun do stádas imréitigh cánach a dheimhniú go leictreonach.</p>

<p>I gcás íocaíochtaí deontais ní mór do chonraitheoirí deimhniú
imréitigh cánach a sholáthar. </p>

<p>Ní mór freisin fianaise a chur ar fáil maidir le húinéireacht an tí
chomh maith le fianaise gur íocadh an <a href="../../money_and_tax/tax/housing_taxes_and_reliefs/local_property_tax.html">Cáin
Mhaoine Áitiúil (CMÁ)</a> air. Tá maoin chónaithe a ceannaíodh, a tógadh
nó a oiriúnaíodh go ndéanfaí áit oiriúnach chónaithe den mhaoin do
dhuine atá ar éagumas buan agus iomlán mar a n-áit chónaithe aonair nó a
bpríomháit chónaithe díolmhaithe ón CMÁ. I gcás oiriúnuithe a dhéanamh
ar mhaoin, ní bheidh an díolúine i gceist ach amháin nuair a sháraíonn
costas na n-oiriúnuithe 25% de luach margaidh na maoine sula ndéantar í a
oiriúnú. Léigh tuilleadh inár ndoiciméad, <a href="../../money_and_tax/tax/housing_taxes_and_reliefs/local_property_tax_exemptions.html">Díolúintí
ón gCáin Mhaoine Áitiúil</a> agus sna <a href="http://www.revenue.ie/en/tax/lpt/guidelines-reliefs-disabled-incapacitated.pdf">treoracha
na gCoimisinéirí Ioncaim (pdf</a>).</p>

<h3>Luachana maidir le hobair</h3>

<p>Ní íocfar an t-údarás áitiúil deontais ach amháin le haghaidh
luachana a cheaptar a bheith réasúnta. De ghnáth, ní mór 2 luachan
mhiondealaithe scríofa a chur isteach leis an iarratas, agus costas na hoibre
luaite orthu. Mura féidir leat teacht ar an dara luachan, nó i gcas cruatain,
d’fhéadfadh an t-údarás áitiúil glacadh le luachan amháin.</p>

<p>Moltar go gcuirtear san áireamh san obair atá beartaithe, suiteáil
aláraim deataigh agus aláraim aonocsaíd charbóin, mura bhfuil siad
suiteáilte agus ag feidhmiú i do theach cheana féin.</p>

<h3>Tús a chur leis an obair chun do theach a oiriúnú</h3>

<p><strong>Ní </strong>íocfar an deontas má thosaítear ar an obair sula
ndéantar an deontas a fhaomhadh. Beifear ag súil go gcuirfí tús leis an
obair taobh istigh de 6 mhí tar éis duit faomhadh a fháil don deontas. Muna
tharlaíonn sé seo, d'fhéadfá breis ama a éileamh ón údarás
áitiúil.</p>

<h3>An dara deontas a íoc</h3>

<p>Is féidir deontas a fháil faoin Deontas Oiriúnaithe Tithe do Dhaoine faoi
Mhíchumas don dara huair má thagann athrú mór ar do chuid riachtanais de
réir a chéile. </p>

<h3>Iarratas a dhéanamh ar dheontas breise</h3>

<p>De ghnáth, glactar leis go mbeidh an obair a dhéantar i do theach in
oiriúint do na riachtanais a bheidh agat amach anseo, chomh maith le do
riachtanais reatha. Má thagann athrú suntasach ar do riachtanais thar
tréimhse ama, seans go mbeidh gá le tuilleadh oibre. Is féidir leat iarratas
a dhéanamh arís le haghaidh Deontas Oiriúnaithe Tithíochta agus déanfar
gnáthmheasúnú ar d’iarratas. Ní bhaineann íosteorainn ama leis an
tréimhse idir íocaíocht na chéad deontais agus íocaíocht an dara
deontas.</p>

<h3>Tacaíochtaí eile airgeadais</h3>

<p>Mar a luadh thuas, <a href="../../money_and_tax/tax/tax_credits_and_reliefs_for_people_with_disabilities/vat_refunds_on_aids_and_appliances_used_by_people_with_disabilities.html">tá
aisíocaíochtaí CBL ar fáil ar chostas áiseanna agus gléasanna</a> a
n-úsáidtear ag daoine faoi mhíchumais, chomh maith le ar an gcostas
suiteála agus oiriúnaithe.</p>

<p>Seans go mbeifeá i dteideal páirtchreidmheas cánach freisin faoin <a href="home_renovation_incentive.html">Dreasacht Athchóirithe Tí</a> .</p>

<p>Má tá sé ar intinn agat feabhas a chur ar éifeachtúlacht fuinnimh do
thí, seans go mbeifeá i dteideal na <a href="home_energy_saving_scheme.html">Scéime na dTiithe um Fhuinneamh níos
Fearr</a> nó na <a href="warmer_homes_scheme.html">Scéime ‘Fuinneamh
níos Fearr, Tithe Níos Teo’</a>.</p>

<p>Déan sonraí na scéimeanna seo a sheiceáil maidir le slite chun iad a
chomhcheangal.</p>
</div>
<div class="topic base_rates">
<h2 class="topic base_rates_title" id="l27d15">Rátaí</h2>

<p>Má tá d'ioncam teaghlaigh níos lú ná €30,000, d'fhéadfá a bheith
incháilithe do 95% de chostas na n-oibreacha (suas go dtí an uasdheontas de
€30,000). Laghdófar céatadán na gcostas a fhaigheann cúnamh deontais ó
95% go 30% nuair atá ioncam an teaghlaigh idir €54,001 agus €65,000. Má
tógadh do theach <strong>níos lú ná bliain amháin</strong>, ó dháta an
iarratais, ní bheidh méid an deontais níos mó ná €14,500 go
ginearálta.</p>

<p>Nóta: Seans nach níocfar uasmhéid an deontais. Braitheann méid an
deontais ar an méid chistiúcháin atá ag an údarás áitiúil – is
féidir leis an údarás áitiúil cinneadh an íocfaidh sé an deontas iomlán
nó céatadán den iomlán i ngach cás. </p>

<p>Murar féidir leat iasacht a fháil ó bhanc nó cumann foirgníochta leis
na costais nach gclúdaíonn an deontas a íoc, d'fhéadfá iarratas a
dhéanamh ar <a shape="rect" href="local_authority_home_improvement_loans.html">iasacht feabhsaithe tí an
údaráis áitiúil</a>. </p>

<p>Más tionónta údaráis áitiúil tú, clúdóidh an t-údarás áitiúil
costas iomlán na n-oibreacha. <br><br><strong>Deontas Oiriúnaithe Tithe do Dhaoine faoi Mhíchumas (tithe tógtha le
níos mó ná 12 mí):</strong></p>

<p></p>

<table cellpadding="1" cellspacing="1" border="1" summary=""><thead><tr><td colspan="1" rowspan="1"><strong>Ioncam bliantúil teaghlaigh
        uasta</strong></td>
      <td colspan="1" rowspan="1"><strong>% de chostais</strong></td>
      <td colspan="1" rowspan="1"><strong>Uasdheontas</strong></td>
    </tr></thead><tbody><tr><td colspan="1" rowspan="1">Suas le €30,000</td>
      <td colspan="1" rowspan="1">95%</td>
      <td colspan="1" rowspan="1">€30,000</td>
    </tr><tr><td colspan="1" rowspan="1">€30,000 - €34,000</td>
      <td colspan="1" rowspan="1">90%</td>
      <td colspan="1" rowspan="1">€27,000</td>
    </tr><tr><td colspan="1" rowspan="1">€34,001 - €38,000</td>
      <td colspan="1" rowspan="1">80%</td>
      <td colspan="1" rowspan="1">€24,000</td>
    </tr><tr><td colspan="1" rowspan="1">€38,001 - €42,000</td>
      <td colspan="1" rowspan="1">70%</td>
      <td colspan="1" rowspan="1">€21,000</td>
    </tr><tr><td colspan="1" rowspan="1">€42,001 - €46,000</td>
      <td colspan="1" rowspan="1">60%</td>
      <td colspan="1" rowspan="1">€18,000</td>
    </tr><tr><td colspan="1" rowspan="1">€46,001 - €50,000</td>
      <td colspan="1" rowspan="1">50%</td>
      <td colspan="1" rowspan="1">€15,000</td>
    </tr><tr><td colspan="1" rowspan="1">€50,001 - €54,000</td>
      <td colspan="1" rowspan="1">40%</td>
      <td colspan="1" rowspan="1">€12,000</td>
    </tr><tr><td colspan="1" rowspan="1">€54,001 - €65,000</td>
      <td colspan="1" rowspan="1">30%</td>
      <td colspan="1" rowspan="1">€9,000</td>
    </tr><tr><td colspan="1" rowspan="1"><strong>Os cionn €65,000</strong></td>
      <td colspan="1" rowspan="1"></td>
      <td colspan="1" rowspan="1"><strong>Níl deontas iníoctha</strong></td>
    </tr></tbody></table><p></p>

<p><br><strong>Deontas Oiriúnaithe Tithe do Dhaoine faoi Mhíchumas (tithe tógtha le
níos lú ná 12 mí):<br><br></strong></p>

<table cellpadding="1" cellspacing="1" border="1" summary=""><thead><tr><td colspan="1" rowspan="1"><strong>Ioncam bliantúil teaghlaigh
        uasta</strong></td>
      <td colspan="1" rowspan="1"><strong>% de chostais</strong></td>
      <td colspan="1" rowspan="1"><strong>Uasdheontas</strong></td>
    </tr></thead><tbody><tr><td colspan="1" rowspan="1">Suas le €30,000</td>
      <td colspan="1" rowspan="1">95%</td>
      <td colspan="1" rowspan="1">€14,500</td>
    </tr><tr><td colspan="1" rowspan="1">€30,000 - €34,000</td>
      <td colspan="1" rowspan="1">90%</td>
      <td colspan="1" rowspan="1">€13,050</td>
    </tr><tr><td colspan="1" rowspan="1">€34,001 - €38,000</td>
      <td colspan="1" rowspan="1">80%</td>
      <td colspan="1" rowspan="1">€11,600</td>
    </tr><tr><td colspan="1" rowspan="1">€38,001 - €42,000</td>
      <td colspan="1" rowspan="1">70%</td>
      <td colspan="1" rowspan="1">€10,150</td>
    </tr><tr><td colspan="1" rowspan="1">€42,001 - €46,000</td>
      <td colspan="1" rowspan="1">60%</td>
      <td colspan="1" rowspan="1">€8,700</td>
    </tr><tr><td colspan="1" rowspan="1">€46,001 - €50,000</td>
      <td colspan="1" rowspan="1">50%</td>
      <td colspan="1" rowspan="1">€7,250</td>
    </tr><tr><td colspan="1" rowspan="1">€50,001 - €54,000</td>
      <td colspan="1" rowspan="1">40%</td>
      <td colspan="1" rowspan="1">€5,800</td>
    </tr><tr><td colspan="1" rowspan="1">€54,001 - €65,000</td>
      <td colspan="1" rowspan="1">30%</td>
      <td colspan="1" rowspan="1">€4,350</td>
    </tr><tr><td colspan="1" rowspan="1"><strong>Os cionn €65,000</strong></td>
      <td colspan="1" rowspan="1"><strong></strong></td>
      <td colspan="1" rowspan="1"><strong>Níl deontas iníoctha</strong></td>
    </tr></tbody></table><p></p>
</div>
<div class="topic base_wheretoapply">
<h2 class="topic base_wheretoapply_title" id="l9883d">Conas a dhéanfaidh mé iarratas</h2>
Is féidir foirm iarratais a íoslódáil ó láithreán gréasáin d'údaráis
áitiúil nó iarraidh orthu foirm a sheoladh chugat. Tá mioneolas ar an
bhfoirm faoi choinniollacha na scéime, chomh maith le seicliosta na
ndoiciméad atá le cur leis an bhfoirm. 

<p>Muna bhfuil tú sásta le cinneadh an údaráis áitiúil, is féidir
achomharc a dhéanamh. Caithfidh d'achomharc a bheith i scríbhinn agus
caithfidh tú e a dhéanamh i 3 seachtaine. Scríobh síos cad iad na fáthanna
leis an achomharc a dhéanamh.</p>

<p>Faigh breis eolais ó <a href="http://www.environ.ie/en/LocalGovernment/LocalGovernmentAdministration/LocalAuthorities/">d'údarás
áitiúil</a>.</p>
</div>
<div class="topic further_info">
<h1 class="further_info"></h1>

<p></p>
</div>
</div>
</html>
