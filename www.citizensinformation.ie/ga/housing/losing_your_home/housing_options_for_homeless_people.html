<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Tithíocht agus tacaí eile do dhaoine gan dídean
</title>
    
    <meta name="description" content="Tithíocht agus tacaí eile do dhaoine gan dídean.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Tithíocht agus tacaí eile do dhaoine gan dídean</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l1e936">Seirbhísí do dhaoine atá ag codladh
amuigh</a></li><li><a href="#l03597">Cóiríocht agus tacaí tithíochta</a></li><li><a href="#l4d035">Leas sóisialach</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Leagtar amach sa cháipéis seo na cineálacha éagsúla roghanna
tacaíochta agus cóiríochta atá ar fáil do <a href="homelessness.html">dhaoine gan dídean</a> - ó chúnamh
sráid-bhunaithe go tithíocht fhadtéarmach.Is áit chónaí go bunúsach a
theastaíonn ó roinnt daoine atá gan dídean. D’fhéadfadh go bhfuil
sainriachtanais bhreise ag daoine eile, de bharr deacrachtaí
meabhairshláinte, andúile, cliseadh caidrimh nó fadhbanna eile. Tá
socruithe ar leith i gceist le haghaidh <a href="youth_homelessness.html">daoine óga atá gan dídean</a>.</p>

<p>Is féidir go mbeidh seirbhísí difriúla tacaíochta ar fáil duit, ag
brath ar do láthair agus ar do chúinsí. Tá formhór na ndaoine gan dídean
le fáil sna cathracha. I mBaile Átha Cliath agus i gCorcaigh, cuireann na
húdaráis áitiúla agus an Roinn Coimirce Sóisialaí seirbhíse dílse ar
fáil do dhaoine gan dídean. Faigh tuilleadh eolais inár gcáipéis <a href="agencies_for_homeless_people.html">Gníomhaireachtaí a chuireann
seirbhísí ar fáil do dhaoine gan dídean</a> agus i <a href="https://www.focusireland.ie/our-services/hub/guidebook">dtreoirleabhar de
chuid Focus Ireland</a>.</p>

<p><strong>Plean Gníomhaíochta:</strong> Fógraíodh Plean Gníomhaíochta i
mí Nollag 2014 chun deileáil le easpa dídine:</p>
<ul><li>Feabhsú ar sheirbhísi le haghaidh daoine atá ag codladh amuigh;
    athruithe i leithdháileadh thithíochta sóisialaí; an scéim HAP a
    leathnú go daoine gan dídean - na bearta seo go léir i mBaile Átha
    Cliath</li>
  <li>An <a href="http://www.threshold.ie/housing-supports/dublin.html">tSeirbhís
    Cosanta Tionóntachta</a> a leath u go Corcaigh</li>
  <li>Easpa dídine i gCorcaigh, Luimneach, Gaillimh agus Port Láirge a
    thomhas agus bearta a fhorbairt ina leith </li>
</ul></div>
<div class="topic base_rules">
<h2 class="topic base_rules_title" id="l1e936">Seirbhísí do dhaoine atá ag codladh
amuigh</h2>

<p>Tairgeann roinnt seirbhísí pobail teagmháil agus bia do dhaoine atá ag
codladh amuigh, is iad sin, daoine atá ag cónaí agus ag codladh amuigh lá
agus oíche. Mar shampla, cuireann cuarda anraith ceapairí agus deochanna teo
ar fáil do dhaoine atá ag codladh amuigh i roinnt limistéir uirbeacha.</p>

<p>Déanann foirne for-rochtana sráide cuidiú agus teagmháil le daoine atá
ag codladh amuigh. Is é is aidhm dóibh iad a nascadh le cóiríocht agus le
seirbhísí eile d’fhonn cabhrú leo na sráideanna a fhágáil agus bogadh
isteach i gcóiríocht fhadtéarmach ar a luas féin.</p>

<p>Cuireann roinnt eagraíochtaí seirbhísí míochaine agus seirbhísí
gaolmhara ar fáil, lena n-áirítear áiseanna folctha agus níocháin
éadaí.</p>

<p>Cuireann an <a href="http://www.homelessdublin.ie/responding-rough-sleeping-during-cold-weather-%E2%80%93-cold-weather-initiative-cwi">Tionscnamh
Aimsire Fuaire</a> i mBaile Átha Cliath leapacha éigeandála breise ar fáil
ó mhí na Samhna go mí an Mhárta gach bliain do dhaoine atá ag codladh
amuigh.</p>

<p>Cuireadh <a href="http://www.homelessdublin.ie/housing-first">Tionscadal
Taispeántais Housing First</a> i réigiún Bhaile Átha Cliath cóiríocht
fhéinchuimsitheach ar fáil do dhaoine a bhí ag codladh amuigh agus ag a
bhfuil mór-riachtanais tacaíochta. Déanann an <a href="http://www.homelessdublin.ie/new-housing-first-service-combining-street-outreach-and-housing-first">tSeirbhís
Housing First</a> an obair seo anois agus oibrionn sí chun coíríocht níos
fadtéarmaí a chur ar fáil, chomh maith le tacaíochtaí breise.</p>

<p>Faoin bPlean Gníomhaíochta ó Nollaig 2014, tá breis leapacha
éigeandála á gcur ar fáil i mBaile Átha Cliath, chomh maith le <a href="http://www.homelessdublin.ie/new-night-caf%C3%A9-persons-who-are-rough-sleeping-dublin-opens">Caifé
Oíche</a>.  </p>
</div>
<div class="topic base_rates">
<h2 class="topic base_rates_title" id="l03597">Cóiríocht agus tacaí tithíochta</h2>

<h3>Cóiríocht éigeandála agus cóiríocht shealadach</h3>

<p>Is iad brúnna an phríomhfhoirm de chóiríocht éigeandála a chuirtear ar
fáil do dhaoine singile gan dídean. Baintear úsáid as cóiríocht
phríobháideach éigeandála (ar nós tithe lóistín nó óstáin) do dhaoine
nach bhfuil lóistín i mbrú oiriúnach dóibh de bharr mhéid nó
chomhdhéanamh an teaghlaigh nó de bharr riachtanais áirithe mhíochaine nó
shóisialta. Déantar gach socrúchán sa chóiríocht sin ar an mbonn:</p>
<ul><li>Gur measadh an duine nó an teaghlach a bheith gan dídean</li>
  <li>Go gcuirtear an chóiríocht ar fáil mar fhreagairt éigeandála
    (ghearrthéarmach) agus go bhfuil sí faoi réir athbhreithniú
  leanúnach</li>
  <li>Gur cheart teagmháil ghníomhach a dhéanamh le seirbhísí gan dídean
    d’fhonn aghaidh a thabhairt ar gach saincheist ábhartha</li>
  <li>Go bpléitear gach rogha inmharthana le haghaidh bogadh ar aghaidh</li>
  <li>Go gcloíonn an duine nó an teaghlach le haon rialacha tí agus le
    coinníollacha eile na cóiríochta</li>
</ul><p>Féadann brúnna bheith ina réiteach gearrthéarmach nó ina réiteach
fadtéarmach. Cuireann roinnt brúnna suanliosanna agus/nó seomraí singile ar
fáil agus cuireann roinnt díobh béilí agus seirbhísí eile san áireamh.
Is féidir go ngearrfaidh roinnt díobh táille ar chóiríocht ar bhonn oíche
nó seachtainiúil.</p>

<p>Is féidir go gcuirfear cóiríocht i dtearmainn dhílse ar fáil do mhná
agus do leanaí atá ag fulaingt foréigean teaghlaigh.</p>

<h3>Tithíocht shóisialta</h3>

<p>Tugtar <em>tithíocht shóisialta</em> go minic ar an tithíocht a chuireann
údaráis áitiúla nó comhlachtaí deonacha ar fáil. Tá freagracht
ghinearálta ar údaráis áitiúla faoi <a href="http://www.irishstatutebook.ie/1988/en/act/pub/0028/index.html">Acht na
dTithe, 1988</a>, as tithe a chur ar fáil do dhaoine fásta nach bhfuil sé ar
a n-acmhainn íoc astu iad féin. Mar sin féin, níl oibleagáid reachtúil
orthu tithe a chur ar fáil do dhaoine. D’fhéadfadh údaráis áitiúla
cabhrú le cóiríocht trí thithe a chur ar fáil go díreach nó trí
shocruithe le heagraíochtaí deonacha tithíochta agus le comhlachtaí
deonacha eile. D’fhéadfadh siad freisin maoiniú a chur ar fáil do
chomhlachtaí deonacha le haghaidh cóiríocht éigeandála agus le haghaidh
tithíocht fhadtéarmach do dhaoine gan dídean.</p>

<p>Caithfidh an t-údarás áitiúil an fhíric go bhfuil tú gan dídean a
chur san áireamh le linn dóibh do ghá le tithíocht a chur san áireamh agus
do shainriachtanais chóiríochta a rangú. Faoin bPlean Gníomhaíochta a
fógraíodh i mí Nollag 2014, caithfidh na 4 údaráis áitiúla i mBaile
Átha Cliath 50% a leathdháileadh le daoine gan dídean agus le grúpaí
leochaileacha eile ar feadh 6 mhí, agus a méid ama a bhí caite acu ar
liostaí tithíochta a chur sam áireamh.</p>

<p>Muna bhfuil an t-údarás áitiúil in ann tithíocht óna stoc féin a
thairiscint duit. Féadfaidh sé tú a tharchur chuig cumann tithíochta nó
chuig ceann amháin de na seirbhísí eile a ndéantar cur síos orthu
thíos.</p>

<p>Chun <a href="../local_authority_and_social_housing/applying_for_local_authority_housing.html">iarratas
a dhéanamh ar thithíocht shóisialta</a>, caithfidh tú foirm iarratais a
chomhlánú. Foilsíonn gach údarás áitiúil a leagan féin ach is
caighdeánaithe atá an fhaisnéis a theastaíonn. Is féidir leat cabhrú chun
an fhoirm a chomhlánú a fháil (más gá) ó rannóg thithíochta
d’údaráis áitiúil, ó <a href="http://centres.citizensinformation.ie/">Ionad um Fhaisnéis do
Shaoránaigh</a> nó ó eagraíocht dheonach - féach <a href="agencies_for_homeless_people.html">Gníomhaireachtaí a
sholáthraíonn seirbhísí do dhaoine gan dídean</a>.</p>

<p>Beidh na nithe seo a leanas ag teastáil uait:</p>
<ul><li>Cruthúnas ar do sheoladh reatha (cóiríocht do dhaoine gan dídean)
    amhail admháil ó bhrú nó ó theach lóistín</li>
  <li>Aitheantas fótagrafach ar nós pas, ceadúnas tiomána</li>
  <li>Do theastas breithe</li>
  <li><a href="../../social_welfare/irish_social_welfare_system/personal_public_service_number.html">D’uimhir
    PSP</a></li>
  <li>Fianaise ar d’ioncam</li>
  <li>Cruthúnas ar do shaoránacht nó ar do <a href="http://www.environ.ie/en/Publications/DevelopmentandHousing/Housing/FileDownLoad,29412,en.pdf">chead
    chun fanacht sa Stát (pdf)</a></li>
</ul><p><strong>Imircigh:</strong> Go ginearálta, is féidir go mbeidh tú
incháilithe do sheirbhísí tithíochta más rud é go bhfuil cónaí ort go
dlíthiúil in Éirinn agus go gcónaíonn tú i limistéar an údaráis
áitiúil iomchuí le tréimhse shonrach ama. Mura bhfuil tú incháilithe do
chúnamh fadtéarmach tithíochta, is féidir go bhfaighidh tú cuidiú
sealadach ó <a href="agencies_for_homeless_people.html">ghníomhaireacht a
chuireann seirbhísí ar fáil do dhaoine gan dídean</a>. </p>

<p>Níl troscán le fáil i dtithíocht údaráis áitiúil. Más rud é go
dtairgtear teach údaráis áitiúil duit agus nach bhfuil sé ar d’acmhainn
troscán ná fearais a cheannach, is féidir go mbeidh tú incháilithe le
haghaidh cúnaimh ón Roinn Coimirce Sóisialaí - féach ‘leas
sóisialach’ thíos.</p>

<h3>Cabhair le cíos príobháideach</h3>

<p>Foinse thábhachtach chóiríochta do dhaoine gan dídean is ea <a href="../renting_a_home/">tithíocht phríobháideach ar cíos</a>. Más rud é
go bhfuil teach á fháil ar cíos agat agus go bhfuil d’ioncam ró-íseal
chun do chíos a íoc, is féidir go mbeidh tú in ann <a href="../../social_welfare/social_welfare_payments/supplementary_welfare_schemes/rent_supplement.html">Forlíonadh
Cíosa</a> seachtainiúil a fháil. In <a href="http://www.welfare.ie/en/Pages/Local-Authorities-and-Household-Types-Designated-for-HAP-Purposes.aspx">áiteanna
áirithe</a>, féadfaidh tú Íocaíocht Cúnaimh Tithíochta a fháil. Tá an
<a href="../renting_a_home/housing_assistance_payment.html">Íocaíocht
Cúnaimh Tithíochta</a> ar fail do dhaoine i mBaile Átha Cliath ata gan
dídean. </p>

<h3>Tithíocht idirthréimhseach</h3>

<p>Is do dhaoine a dteastaíonn am agus cúnamh uathu chun ullmhú le haghaidh
maireachtáil neamhspleách atá tithíocht idirthréimhseach. De bhreis ar
chóiríocht mheántéarmach a chur ar fáil, tugann na scéimeanna sin
tacaíocht do chónaitheoirí de ghnáth chun forbairt a dhéanamh ar a gcuid
scileanna agus ar a gcumas chun iad féin a bhunú i dteach agus aghaidh a
thabhairt ar aon saincheisteanna a d’fhéadfadh tithíocht fhadtéarmach a
dhéanamh neamh-inbhuanaithe. Baineann teorainn ama le tithíocht
idirthréimhseach i gcónaí agus maireann sí idir 6 mhí agus 2 bhliain de
ghnáth.</p>

<p>Díríonn roinnt tionscadal ar ghrúpaí ar leith, ar nós daoine atá ag
codladh amuigh; tuismitheoirí singile; daoine óga ag fágáil cúram
cónaithe Stáit. Athraíonn na seirbhísí ó thionscadal go tionscadal ach
bíonn nasc díreach acu le riachtanais na gcónaitheoirí. Is féidir leo na
nithe seo a leanas a áireamh: anailís ar riachtanais aonair; pleanáil agus
tacaíocht phearsanta; tacaíocht chúirte; for-rochtain; tacaíocht do
theaghlaigh; comhairleoireacht; abhcóideacht; naisc phobail phríosúin;
tacaíocht oideachais agus fostaíochta; agus cláir oiliúna um scileanna
saoil.</p>

<p>Ní féidir rochtain ar na tionscadail tithíochta idirthréimhsí sin ach
trí tharchur ó ghníomhaireachtaí eile. Maoinítear tithíocht
idirthréimhseach trí údaráis áitiúla agus trí Fheidhmeannacht na
Seirbhíse Sláinte (FSS) nó eagraíochtaí áitiúla, ag brath ar an gcineál
tionscadail. Íocann cónaitheoirí muirear seachtainiúil i dtaobh a
gcóiríochta.</p>

<h3>Seirbhísí lonnaíochta</h3>

<p>Oibríonn seirbhísí lonnaíochta le daoine atá gan dídean chun cabhrú
leo bogadh ón easpa dídine agus isteach i dtithíocht inbhuanaithe
fhadtéarmach. Déanann siad measúnuithe agus dréachtaíonn siad plean
lonnaíochta le gach duine. Cuireann siad tacaíocht, abhcóideacht agus
cúnamh eile ar fáil agus iad ag rochtain ar chóiríocht agus ag ullmhú le
haghaidh maireachtáil neamhspleách. Cuireann seirbhísí iarlonnaíochta
tacaíocht am-theoranta tionóntachta ar fáil do dhaoine a bhog chuig a
gcóiríocht féin.</p>

<h3>Tithíocht Fhadtéarmach faoi Thacaíocht</h3>

<p>Is do dhaoine nach mbeifeá in ann maireachtáil go neamhspleách de bharr
fadhbanna ar nós andúile nó galar meabhrach atá tithíocht fhadtéarmach
faoi thacaíocht. Tairgtear teach dóibh ar feadh na tréimhse ina bhfuil sé
ag teastáil, agus tairgtear tacaíocht dóibh mar is gá. Spriocdhíríonn
roinnt tionscadal ar dhaoine ag a bhfuil riachtanais chúraim ar leith.
Tairgeann roinnt mhaith comhlachtaí deonacha tithíochta (ar a dtugtar cumainn
tithíochta go minic) tithíocht fhadtéarmach faoi thacaíocht.</p>

<p>Cuireann an scéim um <a href="http://www.dubsimon.ie/Services/PreventingHomelessness/SupporttoLiveIndependently.aspx">Thacaíocht
do Mhaireachtáil Neamhspleách (SLI)</a> cóiríocht fhadtéarmach i
dtithíocht phríomhshrutha ar fáil i dteannta tacaí cuí am-theoranta chun
an trasdul ón easpa dídine go maireachtáil neamhspleách a dhéanamh. Tá
sé ceaptha go príomha do dhaoine a dteastaíonn idir méid íseal agus méid
measartha tacaíochta uathu agus cuirtear ar fáil í trí eagraíochtaí
deonacha.</p>
</div>
<div class="topic base_howtoapply">
<h2 class="topic base_howtoapply_title" id="l4d035">Leas sóisialach</h2>

<p>Ní théann an fhíric go bhfuil tú gan dídean i bhfeidhm ar do
theidlíocht i leith íocaíochtaí leasa shóisialaigh ach is féidir go
mbeidh deacrachtaí agat maidir le d’íocaíochtaí a fháil, go príomha mar
nach bhfuil seoladh buan agat. Is féidir leat aon éilimh ar íocaíochtaí
amhail <a href="../../social_welfare/social_welfare_payments/unemployed_people/jobseekers_allowance.html">Liúntas
Cuardaitheora Poist</a> nó <a href="../../social_welfare/social_welfare_payments/disability_and_illness/benefits_to_people_who_are_sick_or_have_a_disability.html">íocaíochtaí
breoiteachta agus míchumais</a> a dhéanamh ar an ngnáthbhealach.</p>

<p>I gcás daoine atá lonnaithe lasmuigh de Bhaile Átha Cliath agus de
Chorcaigh, déan iarratas sa ghnáthbhealach ar Fhorlíonadh Cíosa agus ar
íocaíochtaí eile Liúntais Leasa Fhorlíontaigh. Má tá tú i mBaile Átha
Cliath nó i gCorcaigh, déan d'iarratas ag an Aonad do Dhaoine gan Dídean
(HPU) cuí. </p>

<p><strong>Forlíonadh Cíosa</strong></p>

<p>Le bheith incháilithe le haghaidh Forlíonadh Cíosa, is gá gur mheas
údarás áitiúil le 12 mhí aníos go bhfuil tú cáilithe le haghaidh
tacaíocht tithíochta sóisialta - féach ‘tithíocht shóisialta’ thuas -
nó go raibh tú i do chónaí ar feadh 6 mhí (183 lá) as an 12 mhí anuas i
gceann amháin, nó i gcomhcheangal, de na nithe seo a leanas:</p>
<ul><li>Cóiríocht do dhaoine gan dídean</li>
  <li>Foras - mar shampla, ospidéal, teach cúraim nó ionad coinneála</li>
  <li>Cóiríocht phríobháideach ar cíos. Is féidir leat am ina raibh tú i
    do chónaí i níos mó ná cóiríocht ar cíos amháin a chomhcheangal
    leis na 6 mhí (183 lá) a chomhlíonadh. Ní mór duit a bheith ábalta a
    thaispeáint go raibh sé ar d’acmhainn an cíos a íoc ag tús do
    thionóntachta agus go bhféadfá leanúint de chíos a íoc ach níl tú
    ábalta déanamh amhlaidh de bharr athraithe ar do chúinsí a tharla tar
    éis duit an chóiríocht a fháil ar cíos.</li>
</ul><p>Cuireann Threshold <a href="http://www.threshold.ie/housing-supports/dublin.html">Seirbhís Cosanta
Tionóntachta</a> ar fáil le haghaidh daoine a bhfuil Forlíonadh Cíosa á
fháil acu ach atá i mbaol a mbaile a chailleadh. I mBaile Átha Cliath
amháin a bhi an tseirbhís seo ar dtús, ach leathnaíodh í ansin go cathair
Chorcaigh. <a href="http://www.homelessdublin.ie/renting-and-worried-about-losing-your-home">Léigh
a thuilleadh mar gheall ar an tseirbhís seo</a>. Muna bhfuil tú i mBaile
Átha Cliath ná i gCorcaigh, déan teangmháil leis an <a href="http://www.welfare.ie/en/Pages/otheroffice/community-welfare-office-contact.aspx">oifig
a riarann d'Fhorlíonadh Cíosa</a>, chomh tapaidh agus is féidir leat. </p>

<h3>Íocaíochtaí eile faoin scéim um Liúntas Leasa Forlíontach</h3>

<p>Anuas ar an bhForlíonadh Cíosa, áirítear leis an scéim um <a href="../../social_welfare/social_welfare_payments/supplementary_welfare_schemes/">Liúntas
Leasa Forlíontach</a> íocaíocht bhunúsach sheachtainiúil agus roinnt
íocaíochtaí lánroghnacha. Féadfaidh tú cáiliú le haghaidh na
híocaíochta seachtainiúla mura bhfuil tú i dteideal aon íocaíochta leasa
shóisialaigh eile nó má tá tú ag fanacht go dtí go bpróiseáiltear
d’éileamh ar aon íocaíocht eile.</p>

<p>Féadfaidh tú cáiliú le haghaidh íocaíocht lánroghnach má tá tú i
ngátar. An ceann atá is ábhartha ar dtús do dhaoine gan dídean is ea <a href="../../social_welfare/social_welfare_payments/supplementary_welfare_schemes/exceptional_needs_payments.html">Íocaíocht
Riachtanas Eisceachtúil</a>. Is é atá i gceist ann ná íocaíocht aonuaire
a fhéadfaidh tú a fháil más rud é go bhfuil speansais nach rabhthas ag
súil leo agat amhail éadach, taisteal, éarlais chíosa nó costais a
bhaineann le teach a shocrú nach bhféadfaí a bheith ag súil le réasún go
n-íocfá ó d’ioncam seachtainiúil.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Féach inár gcáipéis <a href="agencies_for_homeless_people.html">Gníomhaireachtaí a
sholáthraíonn seirbhísí do dhaoine gan dídean</a> chun a fháil amach cén
áit a ndéanfar iarratas ar na tacaíochtaí thuas.<strong></strong></p>
</div>
</div>
</html>
