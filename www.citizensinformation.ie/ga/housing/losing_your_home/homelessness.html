<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An easpa dídine
</title>
    
    <meta name="description" content="Forbhreathnú ar an easpa dídine in Éirinn ina leagtar amach reachtaíocht, beartas agus pleananna nua mar aon le foinsí cúnaimh do dhaoine atá gan dídean.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An easpa dídine</h1>
	
<ul class="anchorlinks"><li><a href="#lc66f4">Réamhrá</a></li><li><a href="#lcce02">An easpa dídine agus an dlí</a></li><li><a href="#lf3b11">Cén fáth a n-éiríonn daoine ina ndaoine
gan dídean?</a></li><li><a href="#l63d8e">Próifíl náisiúnta na heaspa
dídine</a></li><li><a href="#la5ed9">Straitéis agus beartas</a></li><li><a href="#lf3c9d">Tuilleadh eolais</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Cuireann an doiciméad seo faisnéis ar fáil faoin easpa dídine agus faoin
dlí, faoi na dualgais ar an Stát i leith daoine atá gan dídean, faoi
chúiseanna leis an easpa dídine agus faoi bheartas náisiúnta maidir leis an
easpa dídine. Is féidir leat freisin ár gcáipéisí ar <a href="housing_options_for_homeless_people.html">roghanna tithíochta do
dhaoine gan dídean</a> agus ar <a href="youth_homelessness.html">easpa
dídine na n-óg</a> a léamh.</p>

<p><strong>Plean Gníomhaíochta:</strong> Fógraíodh <a href="http://www.environ.ie/en/DevelopmentHousing/Housing/News/MainBody,39778,en.htm">Plean
Gníomhaíochta</a> chun dul i ngleic le heaspa dídine éigeandála agus
ghearrthéarmach i Nollaig 2014, agus áirítear an méid seo a leanas leis:</p>
<ul><li>Seirbhísí barrfheabhsaithe do dhaoine a chodlaíonn amuigh, tithíocht
    shóisialta a leithdháileadh ar bhonn tosaíochta agus <a href="../renting_a_home/housing_assistance_payment.html">an Íocaíocht
    Cúnaimh Tithíochta (an ÍCT)</a> a thabhairt isteach do theaghlaigh
    incháilithe a bhfuil easpa dídine acu – go léir i mBaile Átha
  Cliath</li>
  <li><a href="http://www.threshold.ie/housing-supports/dublin.html">An
    tSeirbhís um Chosaint Tionóntachta</a> a shíneadh chuig Corcaigh</li>
  <li>Measúnú a dhéanamh ar an scála easpa dídine i gCorcaigh, Luimneach,
    Gaillimh agus Port Láirge agus na gníomhartha a theastaíonn a
    shainaithint</li>
</ul><p>Is féidir níos mó a léamh in ‘Straitéis agus beartas’ thíos.</p>
</div>
<div class="topic base_rules">
<h2 class="topic base_rules_title" id="lcce02">An easpa dídine agus an dlí</h2>

<p>Áirítear leis an reachtaíocht phríomha a dhéileálann leis an easpa
dídine <a href="http://www.irishstatutebook.ie/1953/en/act/pub/0026/index.html">an tAcht
Sláinte, 1953</a>, <a href="http://www.irishstatutebook.ie/1988/en/act/pub/0028/index.html">Acht na
dTithe, 1988</a>, agus <a href="http://www.irishstatutebook.ie/1991/en/act/pub/0017/index.html">an tAcht
um Chúram Leanaí, 1991</a>.</p>

<p><a href="http://www.irishstatutebook.ie/1988/en/act/pub/0028/sec0002.html#zza28y1988s2">Sonraítear
in Alt 2 d’Acht na dTithe, 1988</a>, go meastar gur duine gan dídean thú
más rud é:</p>
<ul><li>Nach bhfuil aon chóiríocht ar fáil a fhéadfaidh tú, i dtuairim an
    údaráis, a áitiú nó fanacht á háitiú le réasún, i dteannta aon
    duine eile a chónaíonn leat de ghnáth nó a bhféadfaí a bheith ag
    súil, le réasún, é a bheith ina chónaí leat, nó</li>
  <li>Go bhfuil tú i do chónaí in ospidéal, i dteaghlach contae, i
    bhfothain oíche nó i bhforas eile den sórt sin agus go gcónaíonn tú
    amhlaidh toisc nach bhfuil aon chóiríocht oiriúnach agat,</li>
  <li>Nach féidir leat, i dtuairim an údaráis, cóiríocht a chur ar fáil
    as d’acmhainní féin.</li>
</ul><p>Go ginearálta, is féidir a mheas go bhfuil tú gan dídean más rud é go
bhfuil tú:</p>
<ul><li>Ag codladh amuigh</li>
  <li>Ag fanacht i mbrú éigeandála nó i dtearmann</li>
  <li>Ag fanacht i dteach lóistín nó i gcóiríocht óstáin go
  sealadach</li>
  <li>Ag fanacht go sealadach le cairde nó le teaghlach mar nach bhfuil aon
    áit eile le dul agat</li>
  <li>Ag suiteoireacht (ag áitiú foirgnimh go neamhdhleathach)</li>
</ul><p>Go minic, úsáidtear an téarma ‘as baile’ chun tagairt do dhaoine nach
bhfuil áit chónaí acu. Aithníonn an téarma sin an fhíric gur féidir go
bhfuil teach agat nach féidir leat dul ar ais chuige (ar chúis éigin).</p>

<h3>Dualgais ar an Stát i leith daoine gan dídean</h3>

<p>Faoi láthair, níl aon cheart follasach chun áitribh sa Bhunreacht ná i
ndlí na hÉireann. Moladh sa Choinbhinsiún Bunreachtúil i mí Feabhra 2014
gur cheart <a href="https://www.constitution.ie/AttachmentDownload.ashx?mid=adc4c56a-a09c-e311-a7ce-005056a32ee4">an
Bunreacht a leasú le go gcuirfí cearta eacnamaíocha, sóisialta agus
cultúrtha san áireamh</a>, lena n-áirítear ceart sonrach chun áitribh, ach
ní dhearnadh aon chinneadh ar an moladh sin go fóill.</p>

<p>Cé nach bhfuil oibleagáid reachtúil ar údaráis áitiúil tithe a chur
ar fáil do dhaoine, tá freagracht ghinearálta orthu faoi Acht na dTithe,
1988, as tithe a chur ar fáil do dhaoine fásta nach bhfuil sé ar a
n-acmhainn íoc astu iad féin. D’fhéadfadh siad cabhrú le cóiríocht trí
thithe a chur ar fáil go díreach nó trí shocruithe le heagraíochtaí
deonacha tithíochta agus le comhlachtaí deonacha eile. D’fhéadfadh siad
freisin maoiniú a chur ar fáil do chomhlachtaí deonacha le haghaidh
cóiríocht éigeandála agus le haghaidh tithíocht fhadtéarmach do dhaoine
gan dídean.</p>

<p>Ceanglaítear leis an Acht freisin ar údaráis áitiúla measúnuithe
tréimhsiúla a dhéanamh ar líon na ndaoine atá gan dídean ina limistéar
riaracháin mar chuid dá measúnú riachtanas tithíochta - féach próifíl
náisiúnta na heaspa dídine thíos.</p>

<p>Tá freagracht ghinearálta ar <a href="http://www.hse.ie/eng/">Fheidhmeannacht na Seirbhíse Sláinte (FSS)</a>
as sláinte agus riachtanais chúraim inmheánaigh na ndaoine gan dídean. Ó
thaobh maoinithe de, ciallaíonn sé sin go bhfuil freagracht ar na húdaráis
áitiúla as na costais a bhaineann le cóiríocht a chur ar fáil agus
cuireann FSS maoiniú ar fáil le haghaidh riachtanais chúraim agus leasa na
ndaoine gan dídean, lena n-áirítear cúram inmheánach.</p>

<p>Tá freagracht ar an <a href="http://tusla.ie/">nGníomhaireacht um Leanaí
agus an Teaghlach (Tusla)</a> faoin Acht um Chúram Leanaí, 1991, as
cóiríocht a chur ar fáil do dhaoine faoi bhun 18 mbliana d’aois atá gan
dídean nó a dteastaíonn cúram uathu. D’fhéadfadh sé áiseanna
iarchúraim a chur ar fáil do dhaoine óga os cionn 18 mbliana d’aois
freisin. Léigh tuilleadh inár gcáipéis maidir le <a href="youth_homelessness.html">heaspa dídine na n-óg</a>.</p>
</div>
<div class="topic base_rates">
<h2 class="topic base_rates_title" id="lf3b11">Cén fáth a n-éiríonn daoine ina ndaoine
gan dídean?</h2>

<p>Is casta agus fadréimseach araon atá na cúiseanna le daoine ag éirí ina
ndaoine gan dídean ach tá baol ar leith faoi láthair do theaghlaigh ag a
bhfuil tionóntachtaí i <a href="../renting_a_home/tenants_rights_and_obligations.html">dtithíocht ar
cíos san earnáil phríobháideach</a>.</p>

<p>De réir <a href="http://www.environ.ie/en/Publications/DevelopmentandHousing/Housing/FileDownLoad,32437,en.pdf">Deireadh
a Chur leis an Easpa Dídine - Cur Chuige Treoraithe ag Tithíocht (pdf)</a>,
léiríonn taighde go bhfuil na nithe seo a leanas ar na príomhthosca is cúis
leis an easpa dídine:</p>
<ul><li>Géarchéimeanna tithíochta agus airgeadais</li>
  <li>Scaoileadh ó fhorais</li>
  <li>Cliseadh teaghlaigh, foréigean teaghlaigh san áireamh</li>
  <li>Mí-úsáid substaintí</li>
  <li>Fadhbanna meabhairshláinte</li>
  <li>An trasdul ón óige chun na haosachta do dhaoine óga faoi chúram nó a
    bhí gan dídean mar dhaoine óga</li>
</ul><p>Tá roinnt mhaith daoine gan dídean ar feadh tréimhsí réasúnta gairid
ar chúiseanna a bhaineann le saincheisteanna amhail cailleadh fostaíochta,
díshealbhú nó cliseadh caidrimh. D’fhéadfadh na daoine sin a
eispéiríonn foirmeacha éagsúla d’eisiamh sóisialta éirí ina ndaoine
gan dídean san fhadtréimhse, go háirithe má bhí siad gan dídean sula
raibh siad ina n-aosaigh.</p>
</div>
<div class="topic base_howtoapply">
<h2 class="topic base_howtoapply_title" id="l63d8e">Próifíl náisiúnta na heaspa
dídine</h2>

<p>Is ann do roinnt modhanna éagsúla chun líon na ndaoine gan dídean a
chomhaireamh. Cé go bhfuil sé doiligh figiúr cruinn a chur ar fáil, tá sé
soiléir gurb ann do lear mór daoine atá gan dídean nó atá i mbaol a
dtithe a chailleadh. Go ginearálta, tá an easpa dídine comhchruinnithe i
limistéir uirbeacha agus is i mBaile Átha Cliath atá formhór na ndaoine gan
dídean.</p>

<p>Ceanglaítear ar Acht na dTithe, 1988, ar údaráis áitiúla measúnuithe a
dhéanamh ar riachtanas tithíochta. Is iad na daoine gan dídean a chuirtear
san áireamh sa mheasúnú seo na daoine atá cláraithe leis an údarás
áitiúil agus ar measadh iad a bheith ina ndaoine ag a bhfuil gá le teach.
Rinneadh an <a href="https://www.housing.ie/our-services/research-services/most-viewed-publications.aspx">measúnú
riachtanas tithíochta</a> is déanaí in 2011.</p>

<p>Ba é Daonáireamh 2011 an chéad uair riamh a bailíodh faisnéis
chuimsitheach faoi líon na ndaoine gan dídean sa Stát. Rinneadh daoine gan
dídean a chomhaireamh ar bhonn cén áit a raibh siad ar oíche an Daonáirimh
agus tugadh faoin gcomhaireamh le cabhair ó na seirbhísí easpa dídine.
Foilsíodh na torthaí sa tuarascáil <a href="http://cso.ie/en/census/census2011reports/homelesspersonsinirelandaspecialcensus2011report/">Daoine
gan Dídean in Éirinn: Tuarascáil Speisialta Daonáirimh</a>.</p>

<p>Déanann Feidhmeannacht Easpa Dídine Bhaile Átha Cliath comhaireamh gach 6
mhí ar na daoine atá ag codladh amuigh i réigiún Bhaile Átha Cliath. </p>
</div>
<div class="topic base_wheretoapply">
<h2 class="topic base_wheretoapply_title" id="la5ed9">Straitéis agus beartas</h2>

<p>Leagadh amach an aidhm chun deireadh a chur leis an easpa dídine faoin
mbliain 2016 sa cháipéis <a href="http://www.environ.ie/en/Publications/DevelopmentandHousing/Housing/FileDownLoad,18192,en.pdf">An
Bealach Abhaile - Straitéis chun Aghaidh a Thabhairt ar an Easpa Dídine
Aosach 2008-2013 (pdf)</a>, a foilsíodh in 2008. Foilsíodh <a href="http://www.environ.ie/en/Publications/DevelopmentandHousing/Housing/FileDownLoad,20035,en.pdf">plean
náisiúnta forfheidhmithe (pdf)</a> in 2009 agus áiríodh leis an gClár don
Rialtas (2011) tiomantas do dheireadh a chur leis an easpa dídine agus leis an
ngá le codladh amuigh trí chur chuige treoraithe ag tithíocht a
fhorfheidhmiú.</p>

<p>I mí Feabhra 2013, d’eisigh an Rialtas <a href="http://www.environ.ie/sites/default/files/migrated-files/en/Publications/DevelopmentandHousing/Housing/FileDownLoad,32434,en.pdf">Ráiteas
Beartas maidir leis an Easpa Dídine (pdf)</a>. Leanann an straitéis
fhoriomlán agus na haidhmeanna foriomlána atá sa cháipéis <em>An Bealach
Abhaile</em> de bheith mar bheartas Rialtais ach tugtar aitheantas follasach
don chur chuige treoraithe ag tithíocht, rud a fhágann go bhfuil tithíocht
dhaingean fhadtéarmach, mar aon le tacaí sóisialta más gá, ar an toradh is
fearr do dhaoine gan dídean.</p>

<p>Rinneadh foráil i ráiteas beartais 2013 don Ghrúpa um Maoirseacht ar an
Easpa Dídine a chur ar bun. D’fhoilsigh sé an <a href="http://www.environ.ie/en/Publications/DevelopmentandHousing/Housing/FileDownLoad,34865,en.pdf">chéad
tuarascáil (pdf)</a> uaidh i mí na Nollag 2013. Áiríodh le moltaí an
Ghrúpa maoiniú a choinneáil ag leibhéil 2013 do na blianta ó 2014 go 2016
agus Foireann um Fhorfheidhmiú an Bheartais Easpa Dídine a bhunú.</p>

<p>Tugtar tosaíocht sa <a href="http://www.environ.ie/sites/default/files/migrated-files/en/Publications/DevelopmentandHousing/Housing/FileDownLoad%2C38053%2Cen.pdf">Phlean
Forfheidhmithe um Fhreagairt an Stáit don Easpa Dídine - Bealtaine 2014 go
Nollaig 2016 (pdf)</a> do na nithe seo a leanas:</p>
<ul><li>Cóiríocht a chur ar fáil dóibh siúd atá ag codladh amuigh agus, dá
    bhrí sin, deireadh a chur leis an ngá le codladh amuigh</li>
  <li>Líon méadaitheach na dteaghlach gan dídean i réigiún Bhaile Átha
    Cliath a bhainistiú</li>
  <li>Réadmhaoine folmha a bhainistiú agus a úsáid</li>
  <li>Leithdháiltí na tithíochta údaráis áitiúil a chur i bhfeidhm go
    praiticiúil agus</li>
  <li>Aonaid GNBS a úsáid go tráthúil agus go cuí</li>
</ul><p>Liostaítear sa <a href="http://www.environ.ie/en/PublicationsDocuments/FileDownLoad,39779,en.docx">Phlean
Gníomhaíochta chun dul i ngleic le hEaspa Dídine</a>, a foilsíodh i Nollaig
2014, gníomhartha láithreacha chun dul i ngleic le codladh amuigh, anuas ar
ghníomhartha breise chun dul i ngleic le saincheisteanna córasacha, a
ghrúpáiltear faoi chosc, cóiríocht agus tacaíochtaí. Mar chuid den Phlean
Gníomhaíochta, déanfar measúnú ar an earnáil tithíochta a choimisiúnú
in 2015.</p>
</div>
<div class="topic further_info">
<h2 class="further_info" id="lf3c9d">Tuilleadh eolais</h2>

<p>I mBaile Átha Cliath, tá <a href="http://www.homelessagency.ie/">Feidhmeannacht um Dhaoine ar Easpa Dídine
Réigiún Bhaile Átha Cliath</a> freagrach as seirbhísí a chomhordú do
dhaoine ar easpa dídine. I gCorcaigh, chuir Fóram Easpa Dídine Chathair
Chorcaí <a href="http://corkcity.ie/services/housingcommunity/guidetohomelessemergencyservicesincork/">treoir
maidir le seirbhísí éigeandála easpa dídine do dhaoine fásta</a>.</p>

<p>Déantar cur síos inár gcáipéis ar <a href="housing_options_for_homeless_people.html">thithíocht agus ar
thacaíochtaí eile do dhaoine gan dídean</a> ar na seirbhísí agus na
tacaíochtaí atá ar fáil. Faigh amach <a href="agencies_for_homeless_people.html">cén áit ar cheart iarratas a
dhéanamh ar na seirbhísí seo</a>. Tá socruithe ar leith ann do <a href="youth_homelessness.html">dhaoine óga atá gan dídean</a>.</p>

<p>D’fhoilsigh Focus Ireland treoirleabhar faisnéise: <a href="https://www.focusireland.ie/our-services/hub/guidebook">Ag oibriú chun
deireadh a chur le heaspa dídine/Working to end homelessness</a>.</p>

<p>Tá faisnéis fhairsing ar fáil ar <a href="http://www.environ.ie/housing/homelessness/policy/homelessness">láithreán
Gréasáin na Roinne Tithíochta, Pleanála, Pobail agus Rialtais Áitiúil</a>
freisin.</p>
</div>
</div>
</html>
