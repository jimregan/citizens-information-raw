<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Bunchíos
</title>
    
    <meta name="description" content="Tá cur síos sa cháipéis seo ar chíos talún agus conas cíos
  		talún ar d&#39;áitreabh a cheannach amach.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Bunchíos</h1>
	
<ul class="anchorlinks"><li><a href="#l0b3fe">Eolas</a></li><li><a href="#l27ea7">Cá háit a dhéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá dhá cineálacha éagsúla úinéireachta ar réadmhaoine in Éirinn –
réadmhaoin ar léas agus réadmhaoin rúilse.</p>

<p><strong>Más le duine réadmhaoin ar léas</strong> is ionann sin agus gur
leis/léi an foirgneamh amháin agus nach leis/léi an talamh ar a bhfuil sé
tógtha agus go bhfuil úinéireacht aige/aici ar feadh méid áirithe blianta
socraithe. Más leat réadmhaoin ar léas ní mór duit cíos talún a íoc
leis an tiarna talún gur leis/léi an talamh ar a bhfuil an foirgneamh
tógtha. Ní mar a chéile a bhíonn méid an chíosa ar fud na tíre. Go minic
bíonn an t-údarás áitiúil ina thiarna talún, mar shampla, i mBaile Átha
Cliath d'fhéadfadh sé gur Comhairle Chathair Átha Cliath a bheadh ina
thiarna talún ag duine. </p>

<p><strong>Más leat réadmhaoin rúilse</strong> ciallaíonn sin gur leat an
talamh agus na foirgnimh (más ann dóibh) ar fad. Níl aon tréimhse
úinéireachta ag baint leis seo. Ní bhaineann cíos talún le réadmhaoin
rúilse. </p>

<p>Nuair atá réadmhaoin dhá cheannach nó dhá dhíol agat déanfar aon
bunchíos a thaifead ar na gníomhais (má tá an mhaoin cláraithe le
Clárlann na nGníomhas) nó ar an bhfóilió (má tá an mhaoin cláraithe ar
Clárlann na Talún). Is é an tÚdarás Clárúcháin Maoine a dhéanann
Clárlann na nGníomhas agus Clárlann na Talún a rialú agus a
bhainisteoireacht. </p>

<p>Tá scéim ag Clárlann na Talún a thugann deis d'úinéirí réadmhaoine
ar léas an bunchíos a cheannach amach agus a bheith ina n-úinéirí iomlána
ar a maoine. Tugtar <a href="http://www.landregistry.ie/irish/An_t%C3%9Adar%C3%A1s_Cl%C3%A1r%C3%BAch%C3%A1in_Maoine_PRA_/Seirbh%C3%ADs%C3%AD_Bunch%C3%ADosanna/Seirbh%C3%ADs%C3%AD_Bunch%C3%ADosanna.html">Scéim
Cheannaigh na mBunchíosanna</a> ar an scéim seo. </p>

<p>Tá roinnt cásanna eisceachtúla ann nuair nach féidir bunchíosanna a
cheannach amach, mar shampla muna bhfuil sé ar leas an phobail, nó má tá
alt faoi leith i léas a chuireann cosc ar seo, ach ní minic a bhíonn na
cásanna seo amhlaidh. Is í an príomhreachtaíocht a bhaineann le bhunchíos
<a shape="rect" href="http://www.acts.ie/ga.act.1967.0003.1.html">an tAcht um
Thiarnaí Talún agus Tionóntaí (Bunchíosanna) 1967</a>,<a shape="rect" href="http://www.acts.ie/ga.act.1978.0007.1.html">an tAcht um Thiarnaí Talún
agus Tionóntaí (Bunchíosanna) 1978</a> agus an <a shape="rect" href="http://www.irishstatutebook.ie/2005/en/act/pub/0007/index.html">tAcht um
Thiarnaí Talún agus Tionóntaí (Bunchíosanna) 2005.</a></p>

<h3>Do bhunchíos a cheannach amach <br></h3>

<p>Nuair atá duine ag ceannach maoine is minic go gceannaíonn sé/sí an
bunchíos ag an am céanna. Is féidir bunchíos a cheannach go príobháideach
agus tríd Scéim Cheannaigh na mBunchíosanna. </p>

<p>Is féidir leat féin agus an tiarna talún teacht ar réiteach maidir leis
an méid atá le n-íoc leis an mbunchíos a cheannach amach nó d'fhéadfaí
iarraidh ar eadránaí neamhspléach in oifig Chlárlann na Talún praghas a
shocrú. Is é/í an t-eadránaí a leagann síos cé mhéid atá le n-íoc ar
bhunchíos má tá bunchíos dhá cheannach amach agat faoin Scéim Cheannaigh
na mBunchíosanna nuair nach féidir leat teacht ar réiteach leis an tiarna
talún ar an méid atá le n-íoc. Beidh Clárlann na Talún sásta breathnú i
ndiaidh na hoibre dlíthiúil ar chostas, ag brath an bhfuil socrú déanta
agaibh féin ar phraghas nó an bhfuil sibh ag iarraidh ar eadránaí
Chlárlann na Talún an praghas a shocrú. Tá an costas níos mó má bhíonn
eadránaí i gceist. </p>

<p><strong>Má cheannaíonn tú bunchíos ó thiarna talún
príobháideach</strong> eiseófar Teastas Dílseacháin. Tá an éifeacht
dlíthiúil chéanna aige seo agus atá ag cáipéis tíolactha agus déanann
sé úinéireacht iomlán an áitribh a "dhílsiú" i d'ainm. (Cineál
gníomhais í cáipéis tíolactha.) Is gníomhas teidil do mhaoin nua é an
Teastas Dílseacháin. Is doiciméad an-tábhachtach é agus molfar duit go
tréam do Teastas Dílseacháin a chlárú.</p>

<p><strong>Má cheannaíonn tú bunchíos ón údarás áitiúil</strong>,
eiseófar Ordú Aistrithe leis an éifeacht chéanna. Sa dá chás beidh
úinéireacht réadmhaoine rúilse agat ar an mhaoin as sin amach in áit
úinéireacht réadmhaoine ar léas. </p>

<h3>Do Theastas Dílseacháin nó Ordú Aistrithe a chlárú</h3>

<p>Is é Clárlann na Talún a eisíonn Teastais Dílseacháin agus Orduithe
Aistrithe le moladh go ndéanfar iad a chlárú le Clárlann na Talún nó le
Clárlann na nGníomhas ionas gur féidir an t-athrú ar an gcinéal
úinéireachta a thaifead. Déanfar an fóilió a thabhairt suas chun dáta i
gClárlann na Talún. I gClárlann na nGníomhas coinneofar cóip den
cháipéis ar nós gur meabhrúchán a bhí ann. Achoimre ar an gcáipéis é
meabhrúchán. <a shape="rect" href="http://www.landregistry.ie/eng/Ground_Rent_services/Ground_Rents_Purchase_Scheme_Explanatory_Leaflet/">Tá
tuilleadh eolais maidir leis an Scéim Cheannaigh na mBunchíosanna sa bhileog
na Clárlainne na Talún</a>.</p>
</div>
<div class="topic base_wheretoapply">
<h2 class="topic base_wheretoapply_title" id="l27ea7">Cá háit a dhéanfaidh mé
iarratas</h2>

<div class="inlinesio">
<p>
</p><div>
<h3>An tAonad Cheannaigh na mBunchíosanna</h3>
<p>
  
  <span class="field_dept address_field">An tÚdarás Clárúcháin Maoine<br></span>
  

  
  Bloc 1<br>Ionad Irish Life<br>Sráid na Mainistreach Íochtrach,<br>Baile Átha Cliath 1<br>Éire
  <br>
  
</p>
<p>
  

  
  <strong>Teil:</strong>+353 (0)1 670 7500
  <br>
  

  
  <strong>Lóghlao:</strong>1890 333 001
  <br>
  

  
  <strong>Facs:</strong>+353 (0)1 804 8037
  <br> 
  

  
  <strong>Láithreán Gréasáin:</strong> <a href="http://www.landregistry.ie/">http://www.landregistry.ie/</a>
  <br>
  

  

  

  
</p>
</div></div>
</div>
</div>
</html>
