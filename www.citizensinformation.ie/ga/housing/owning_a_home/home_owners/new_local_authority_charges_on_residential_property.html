<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Muirear ar Áit Chónaithe Phríobháideach Neamhphríomha
  (NPPR)
</title>
    
    <meta name="description" content="An muirear rialtais áitiúil bliantúil ar áit chónaithe phríobháideach neamhphríomha, mar shampla réadmhaoin phríobháideach ar cíos agus tithe saoire.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Muirear ar Áit Chónaithe Phríobháideach Neamhphríomha
  (NPPR)</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Rinneadh muirear bliantúil <a href="http://www.irishstatutebook.ie/2009/en/act/pub/0030/print.html">a
thabhairt isteach in 2009</a> i dtaca le maoin chónaithe nach í an t-aon
mhaoin atá ag an úinéir agus nach í príomháit chónaithe an úinéara.
Tá an Muirear ar Áit Chónaithe Phríobháideach Neamhphríomha nó an NPPR
seo iníoctha leis an údarás áitiúil agus gabhann an t-airgead ar aghaidh
chun seirbhísí údaráis áitiúil a chistiú.</p>
<ul><li>Leanann an NPPR bheith i gceist ar feadh na bliana 2013 agus ba cheart é
    a íoc leis an údarás áitiúil, cosúil le blianta roimhe seo. Sa
    mhullach air sin, tá ort an <a href="../../../money_and_tax/tax/housing_taxes_and_reliefs/local_property_tax.html">Cháin
    nua Maoine Áitiúla (CMÁ)</a> a íoc ar an maoin in 2013 agus i mblianta
    amach anseo.</li>
  <li>Ní ghearrfar an NPPR a thuilleadh do na blianta i ndiaidh 2013, ach
    baileofar dliteanais agus íocaíochtaí nár íocadh go fóill.</li>
  <li>Bhí an <a href="household_charge.html">Muirear Teaghlaigh</a> le
    híoc ar an maoin don bhliain 2012, anuas ar an NPPR.<br></li>
</ul></div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Má tá maoin agat agus murab í an t-aon áit chónaithe atá agat nó do
phríomháit chónaithe ar an dáta dliteanais in aon bhliain, ní mór duit
muirear €200 a íoc. Tá roinnt eisceachtaí i leith an mhuirir ann, mar
shampla, i gcás tithe soghluaiste, carbhán nó árasáin mhuintire – féach
‘Eisceachtaí ón NPPR’ thíos. Go ginearálta, is é an dáta dliteanais
an 31 Márta gach bliain.</p>

<p>Baineann an muirear le gach maoin chónaithe atá agat seachas do
phríomháit chónaithe. Tá an dualgas ortsa, úinéir an tí, chun teacht
chuig an údarás áitiúil ina bhfuil an mhaoin lonnaithe agus an muirear a
íoc. Mar shampla, má tá do phríomháit chónaithe i mBaile Átha Cliath
agus má tá teach saoire agat i Loch Garman, íocann tú an muirear leis an
údarás áitiúil i Loch Garman.</p>

<p>Go hachomair, íocann tú an NPPR sna cásanna a leanas:</p>
<ul><li>Tá breis agus áit chónaithe amháin agat</li>
  <li>Níl ach áit chónaithe amháin agat agus ní do phríomháit chónaithe
    é (mar shampla, i gcóiríocht chíosa atá do phríomháit
  chónaithe)</li>
  <li>Cónaíonn tú thar lear agus tá maoin chónaithe agat in Éirinn</li>
</ul><p>Ní íocann tú an NPPR sna cásanna a leanas:</p>
<ul><li>Níl ach teach cónaithe amháin agat agus is é do phríomháit
    chónaithe é</li>
  <li>Tá <a href="rent_a_room_scheme.html">seomra á ligean ar cíos agat i
    do theach</a> agus cáilíonn tú le haghaidh faoiseamh cánach chun an
    seomra seo a ligean ar cíos</li>
</ul><p>Tá fáil ar fhaisnéis shonrach i bhfoirm <a href="https://www.nppr.ie/Faq.aspx">Cheisteanna Coitianta</a> ar nppr.ie.</p>

<h3>Eisceachtaí ón NPPR</h3>

<p>Tá roinnt eisceachtaí don mhuirear NPPR. Is iad seo a leanas na
príomheisceachtaí:</p>

<p><strong>Cóiríocht bhreise teaghlaigh</strong></p>

<p>Má tá an dara háit chónaithe agat, níl tú faoi dhliteanas íoc as an
muirear mura bhfuil an duine atá ina c(h)ónaí ann ag íoc cíosa agus:</p>
<ul><li>Má tá siad gaolta leat nó le do chéile</li>
  <li>Más <a href="../../../health/legal_matters_and_health/wards_of_court.html">coimircí
    cúirte</a> iad agus má cuireadh faoi do chúram iad</li>
  <li>Más tusa a gcaomhnóir dlíthiúil.</li>
</ul><p>Ní mór go bhfuil an mhaoin suite laistigh de 2 chiliméadar de do theach
féin nó bheith mar áit chónaithe neamhspleách ar an maoin chéanna atá do
phríomháit chónaithe suite, ar nós árasán muintire nó forthí.</p>

<p><strong>Ceart eisiach cónaithe</strong></p>

<p>Má tá ceart eisiach cónaithe (saor ó chíos) ag duine in áit
chónaithe, ciallaíonn seo (a) níl an ceart ag an úinéir chun cónaí sa
mhaoin agus (b) tá an ceart ag an áititheoir chun cónaí ann ina n-aonar. Is
gnách go mbronntar cearta eisiacha cónaithe mar thoradh ar oidhreacht nó ar
a mhacasamhail de phróiseas dlíthiúil.</p>

<p>Mar sin, má tá ceart eisiach cónaithe ag duine i maoin ar leat í, ní
chomhlíonann tú an sainmhíniú ‘úinéir’ san Acht, agus tá an mhaoin
díolmhaithe go dtí go bhfaigheann an duine a bhaineann sochar ón gceart
cónaithe bás, nó go dtí go gcuirtear an ceart ar ceal ar bhealach éigin
eile.</p>

<p><strong>Ag bogadh go dtí teach altranais</strong></p>

<p>Má fhágann tú do phríomháit chónaithe agus má bhogann tú chuig teach
altranais, ní íocfaidh tú an muirear, a fhad agus nach leat an teach a
mbogann tú isteach ann.</p>

<p><strong>Ag bogadh tí</strong></p>

<p>Tá eisceacht theoranta ann má tá tú ag bogadh tí agus, le linn an
phróisis sin, má tá dhá mhaoin agat ar feadh tréimhse sách gearr.</p>

<p>Ní mór an muirear a íoc má tá an dara maoin agat ar an dáta dliteanais
(an 31 Márta gach bliain) fiú nuair a bhíonn an mhaoin seo faighte mar chuid
den phróiseas a bhaineann le teach a bhogadh. Ar a shon sin, má bhogann tú
ón gcéad mhaoin (do phríomháit chónaithe) isteach sa dara maoin tráth
nach déanaí ná 6 mhí i ndiaidh an 31 Márta, féadfaidh tú aisíocaíocht
a fháil den mhuirear a fhad agus nach leat a thuilleadh an chéad mhaoin.</p>

<p>Le haisíocaíocht a fháil, déan teagmháil le d’údarás áitiúil.</p>

<p><strong>Idirscaradh agus colscaradh</strong></p>

<p>Tá díolúine ann le haghaidh daoine a bhféadfadh leas a bheith acu sa
dara maoin mar thoradh ar idirscaradh breithiúnach nó ar cholscaradh.</p>

<p>Má tá tú colscartha nó má deonaíodh idirscaradh breithiúnach duit,
ní bheidh tú faoi dhliteanas an muirear a íoc má tá tú i do chónaí i
dteach a bhíodh mar theach an teaghlaigh mar do phríomháit chónaithe. Mura
gcónaíonn do chéile nó d’iarchéile i mbunteach an teaghlaigh, ní bheidh
siad faoi dhliteanas íoc as an muirear, má choimeádann siad leas sa teach a
bhíodh mar theach an teaghlaigh mar thoradh ar cholscaradh nó idirscaradh
breithiúnach.</p>

<p><strong>Carthanachtaí agus iontaobhais lánroghnacha</strong></p>

<p>Tá maoin chónaithe atá faoi úinéireacht charthanachtaí agus ag
iontaobhais áirithe lánroghnacha díolmhaithe ón muirear.</p>

<h3>Murar íoc tú an NPPR</h3>

<p>Amhail a luaitear thuas, tá an dualgas ar úinéir maoine chun measúnú a
dhéanamh ar a ndliteanas don mhuirear agus é a íoc leis an údarás
ábhartha áitiúil.</p>

<p>Má tá do mhaoin faoi dhliteanas agus murar íoc tú an táille faoin dáta
dlite, déanann an tAcht Rialtais Áitiúil (Muirir), 2009 foráil chun
táillí agus pionóis dhéanacha a ghearradh. Beidh siad seo fós i bhfeidhm
ar an maoin agus leanfaidh siad le fabhrú go dtí go ndéantar an dliteanas a
dhíscaoileadh. Níl aon fhoráil san Acht chun táillí agus pionóis a
tharscaoileadh.</p>

<p>Ar a shon sin, fuair údaráis áitiúla treoirlínte faoi conas cásanna a
láimhseáil ina mbeadh an dliteanas iomlán a íoc in íocaíocht shingil ina
údar le fíor-chruatan. Leagtar amach sna treoirlínte conas is féidir le
húdaráis áitiúla a shocrú chun glacadh le híocaíochtaí i
dtráthchodanna thar thréimhse shonraithe. Déan teagmháil le d’údarás
áitiúil más mian leat a leithéid de shocrú a dhéanamh.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Is ionann táille an NPPR agus €200 le haghaidh gach maoine ar leat í
agus tá sé le híoc an 31 Márta gach bliain, seachas ar do phríomháit
chónaithe.</p>

<p>Tá sé dlite le híoc faoin 30 Meitheamh gach bliain. Gearrtar táille
dhéanach €20 le haghaidh gach míosa, nó cuid de mhí, tar éis an 30
Meitheamh.</p>

<p>Forálann <a href="http://www.irishstatutebook.ie/2011/en/act/pub/0036/print.html">an tAcht
Rialtais Áitiúil (Muirear Teaghlaigh), 2011</a> táille láimhseála sa chás
go n-íoctar an táille thar an gcuntar ag oifigí údaráis áitiúil. Thug <a href="http://www.irishstatutebook.ie/2011/en/si/0721.html">na Rialacháin
Rialtais Áitiúil (Muirir), 2011</a> (I.R. 721/2011) an táille láimhseála
€10 seo le héifeacht ón 1 Eanáir 2012.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Féadfaidh tú do mhaoin a chlárú agus an muirear a íoc ar líne ag <a href="http://www.nppr.ie/">www.nppr.ie</a> nó leas a bhaint as <a href="https://www.nppr.ie/Faq.aspx#fk39">foirm pháipéir</a>.</p>

<p>Íoctar an muirear €200 agus aon táillí déanacha nó táillí
láimhseála leis an <a href="http://www.environ.ie/en/LocalGovernment/LocalGovernmentAdministration/LocalAuthorities/">údarás
áitiúil</a> sa cheantar ina bhfuil do mhaoin lonnaithe.</p>

<p>Glactar le muirir le haghaidh gach bliana ar líne ón 31 Márta den bhliain
sin. Féadfaidh tú aon mhuirir a íoc go fóill a bhaineann le haon bhlianta
roimhe seo, lena n-áirítear aon táillí íocaíochta déanaí atá
fabhraithe.<br></p>
</div>
</div>
</html>
