<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Na costais a bhaineann le teach a cheannach
</title>
    
    <meta name="description" content="Chomh maith le híocaíochtaí morgáiste, tá costais shuntasacha eile ag baint le ceannach tí.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Na costais a bhaineann le teach a cheannach</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l3ea50">Éarlais</a></li><li><a href="#l3e3be">Táillí</a></li><li><a href="#l631ec">Árachas</a></li><li><a href="#l3384d">Stampdhleacht</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá costais eile a bhaineann le ceannacht tí seachas an morgáiste. Is
féidir leo seo a bheith trom go leor, mar sin tá sé tábhachtach iad a
bheith curtha san áireamh roimh dhul ar aghaidh le ceannacht tí. </p>
</div>
<div class="topic base_rules">
<h2 class="topic base_rules_title" id="l3ea50">Éarlais</h2>

<p>De réir Rialacháin de chuid an Bhainc Cheannais, tá teorannacha ar an
méid gur féidir a fháil mar iasacht mhorgáiste. Is gá iarmhéid an
phraghais a íoc mar éarlais. De ghnáth, bíonn ar cheannaitheoirí ar a
laghad 10% den phraghas, nó fiú níos mó, a íoc mar éarlais. Féach <a href="../help_with_buying_a_home/paying_for_a_home.html">Morgáiste a
fháil</a>. </p>

<p>Más <a shape="rect" href="../help_with_buying_a_home/local_authority_mortgages.html">morgáiste ón
údarás áitiúil </a>atá i gceist, d'fhéadfadh an t-éarlais a bheith chomh
híseal le 3% den phraghas. </p>
</div>
<div class="topic base_rules">
<h2 class="topic base_rules_title" id="l3e3be">Táillí</h2>

<h3>Táillí iasachtóra </h3>

<p>D'fhéadfadh na nithe seo a leanas a bheith san áireamh anseo: táille
iarratais; suirbhé an iasachtóra; cuardaithe; costais iasachta morgáiste
agus banna slánaithe chun a chinntiú nach mbeidh caillteanas dhá dhéanamh
ag an iasachtóir má bhíonn air athsheilbh a thógáil ar a áitreabh. </p>

<h3>Táillí dlí</h3>

<p>Níl aon ráta seasta muirear ann le haghaidh táillí dlí. Faoi <a shape="rect" href="http://www.irishstatutebook.ie/2002/en/act/pub/0014/sec0004.html#partii-sec4">Alt
4 den Acht Iomaíochta, 2002</a>, níl aon chéatadán nó leibhéal seasta
táillí ann. Seachas sin, is féidir le haturnaetha rátaí iomaíocha a
thairiscint le haghaidh obair thíolactha - an obair dlí a bhaineann le teach
a cheannach. Féadfaidh siad táille sheasta a ghearradh ort nó céatadán den
phraghas ceannaigh. Is féidir roinnt meastachán a fháil sula ndéanann tú
<a href="http://www.lawsociety.ie/Pages/Find-a-Firm/">cinneadh faoi ghnólacht
dlí</a>.</p>

<p>Féadfaidh costais eile a bheith ann a bhaineann leis an bpróiseas dlí
lena n-áirítear táillí na <a href="property_deeds.html">clárlainne
talún</a> agus táillí cuardaigh dlí. Bíonn <a href="../../../money_and_tax/tax/duties_and_vat/value_added_tax.html">CBL</a>
iníoctha ar na táillí dlí freisin. </p>

<h3>Táille shuirbhé an cheannaitheora</h3>

<p>Tá an suirbhé seo difriúil ón suirbhé a dhéanann an t-iasachtóir.
Bíonn difear an-mhór sna costais. </p>
</div>
<div class="topic base_rules">
<h2 class="topic base_rules_title" id="l631ec">Árachas</h2>

<h3>Árachas chosaint mhorgáiste</h3>

<p>Tá <a href="mortgage_protection.html">árachas chosaint mhorgáiste</a>
deartha le fuílleach do mhorgáiste a íoc má fhaigheann tú bás sula
n-aisíoctar an iasacht go hiomlán. Go ginearálta, ní mór d’iasachtóirí
a chinntiú go bhfuil cosaint mhorgáiste leordhóthanach agat nuair a
fhaigheann tú iasacht le teach a cheannach, ach ní gá gurb iad sin a
shocróidh an t-árachas duit. Ní mar a chéile préimheanna chuile chomhlacht
ach tagann laghdú orthu i gcónaí thar théarma na hiasachta de réir mar a
laghdaítear méid na hiasachta. </p>

<p>Ritheann na húdaráis áitiúla plean dá gcuid féin (Plean na nÚdarás
Áitiúil um Chosaint Mhorgáiste) agus ní mór don té a fhaigheann iasacht
faoi Scéim Iasachta na nÚdarás Áitiúil le Teach a Cheannach árachas a
fháil tríd an scéim sin. </p>

<h3>Árachas bhaile</h3>

<p>Áitíonn formhór na n-iasachtóirí freisin go bhfaighfeá dóthain
árachas bhaile le do theach a chosaint i gcás tine nó damáiste éigin eile.
Níl ort árachas a cheannach ó d’iasachtóir. </p>
</div>
<div class="topic base_rules">
<h2 class="topic base_rules_title" id="l3384d">Stampdhleacht</h2>

<p>Is cáin í an <a shape="rect" href="stamp_duty.html">stampdhleacht</a> a
bhíonn le n-íoc de réir luach na ngnóthaí. </p>
</div>
</div>
</html>
