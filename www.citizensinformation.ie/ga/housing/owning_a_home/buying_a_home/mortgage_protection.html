<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Polasaithe árachais chun do mhorgáiste a chosaint
</title>
    
    <meta name="description" content="Sainiú achomair ar 2 shaghas éagsúla árachais is féidir leat a fháil maidir le morgáiste.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Polasaithe árachais chun do mhorgáiste a chosaint</h1>
	
<ul class="anchorlinks"><li><a href="#lc66f4">Réamhrá</a></li><li><a href="#le83df">Árachas um chosaint mhorgáiste</a></li><li><a href="#l876f7">Árachas um chosaint aisíocaíocht
morgáiste</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Nuair a <a href="../help_with_buying_a_home/paying_for_a_home.html">ghlacann tú
morgáiste</a>, ní mór duit smaoineamh faoi conas a aisíocfar é, sa chás
go bhfaigheann tú bás. D'fhéadfá smaoineamh, freisin, ar conas
aisíocaíochtaí a leanúint má thagann laghdú ar d'ioncam, mar gheall ar
bhreoiteacht, ar dhífhostaíocht no ar chúiseanna eile.</p>

<p>Tá ‘árachas um chosaint mhorgáiste’ in ainm is do mhorgáiste a
aisíoc go hiomlán má fhaigheann tú bás sular íocadh as an morgáiste go
hiomlán. Tá ‘árachas um aisíocaíocht morgáiste’ in ainm is íoc as
d’aisíocaíochtaí ar feadh tréimhse faoi chúinsí áirithe.</p>
</div>
<div class="topic base_rules">
<h2 class="topic base_rules_title" id="le83df">Árachas um chosaint mhorgáiste</h2>

<p>Nuair a fhaigheann tú morgáiste chun do theach a cheannach, is gnách go
mbeidh ort <strong>árachas um chosaint mhorgáiste</strong> a fháil. Is
saghas ar leith árachas saoil seo a ghlactar do théarma an mhorgáiste agus
tá sé in ainm is íoc as an morgáiste ar bhás an iasachtaí nó an
chomhiasachtaí.</p>

<p>I dtromlach na gcásanna, tá <a href="http://www.irishstatutebook.ie/1995/en/act/pub/0024/sec0126.html#sec126">dualgas
dlíthiúil</a> ar an iasachtóir, faoin Acht um Chreidmheas do Thomhaltóirí
1995, a chinntiú go bhfuil árachas um chosaint mhorgáiste agat sula dtugtar
morgáiste duit. Tá roinnt eisceachtaí ann ina thaobh seo, féach
‘Eisceachtaí leis an gceanglas dlíthiúil’ thíos. Má dhéanann an
iasachtóir polasaí a leith a thairiscint duit, áfach, níl dualgas ort é a
cheannach. Féadfaidh tú do pholasaí um chosaint mhorgáiste féin a fháil a
oireann do do chuid riachtanas. Ní féidir le d’iasachtóir morgáiste a
dhiúltú duit mar gheall nach gceannaíonn tú an polasaí a dhéanann siad a
thairiscint.</p>

<p>Ba cheart go mbeadh cosaint mhorgáiste iníoctha ar bhonn comh-shaoil,
chéad báis. Ciallaíonn seo go n-aisíoctar an morgáiste ar bhás an chéad
iasachtaí má bhíonn lánúin i gceist.</p>

<p>Is tábhachtach athbhreithniú a dhéanamh ar do bheartas um chosaint
mhorgáiste go rialta agus a chinntiú go nglacann tú breis cumhdaigh, más
gá, chun síntí théarma an mhorgáiste nó aon phionóis a thabhaítear a
chumhdach. Ní mór na préimheanna a choimeád cothrom le dáta. Má ghabhann
tú chun riaráistí, seans go rachaidh an polasaí i léig.</p>

<p>Foilsíonn an Coimisiún um Iomaíocht agus Cosaint Tomhaltóirí <a href="http://www.nca.ie/nca/mortgage-protection">faisnéis shonrach ar árachas
um chosaint mhorgáiste</a>.</p>

<p><strong>Eisceachtaí leis an gceanglas dlíthiúil</strong></p>

<p><strong>Níl</strong> ort árachas um chosaint mhorgáiste a fháil:</p>
<ul><li>Má tá tú breis agus 50 bliain d’aois, nó</li>
  <li>Níl an morgáiste ar d’áit chónaithe phríobháideach phríomha (do
    theach cónaithe), nó</li>
  <li>Ní féidir leat an t-árachas a fháil, nó ní féidir leat é a fháil
    seachas ar phréimh atá i bhfad níos airde ná mar is gnách, nó</li>
  <li>Tá agat dóthain árachas saoil cheana féin agat chun íoc as an
    iasacht tí má fhaigheann tú bás</li>
</ul><p>D’fhéadfadh roinnt iasachtóirí a chur ina luí ort gur coinníoll an
t-árachas seo lena mbaineann morgáiste a thabhairt duit, fiú muna bhfuil
ceanglas dlíthiúil i gceist i do chás.</p>
</div>
<div class="topic base_rates">
<h2 class="topic base_rates_title" id="l876f7">Árachas um chosaint aisíocaíocht
morgáiste</h2>

<p>Is gnách go mbíonn rogha agat chun <strong>árachas um chosaint
aisíocaíocht morgáiste</strong> a fháil. Is saghas árachas um chosaint
íocaíochta atá ina ainm is do mhorgáiste a aisíoc ar feadh tréimhse
áirithe ama – de ghnáth 12 mhí – má thagann laghdú ar d’ioncam mar
gheall go raibh timpiste agat nó go ndearnadh iomarcach thú, nó ar chúis ar
bith eile a chuimsíonn an beartas áirithe.</p>

<p>Ba cheart duit a sheiceáil le d’iasachtóir morgáiste nó le do
bhróicéir árachais nó do chuideachta árachais mura bhfuil tú cinnte faoi
cibé acu an bhfuil árachas um chosaint aisíocaíocht morgáiste agat. Ba
cheart duit a sheiceáil, chomh maith leis sin, céard go díreach a
chumhdaíonn sé agus a chinntiú go n-oireann sé do do chás.</p>

<p>Foilsíonn an Coimisiún um Iomaíocht agus Cosaint Tomhaltóirí <a href="http://www.nca.ie/nca/payment-protection">faisnéis shonrach ar árachas
um chosaint íocaíocht morgáiste go ginearálta</a>.</p>
</div>
</div>
</html>
