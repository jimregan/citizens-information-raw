<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Dleacht stampála ar réadmhaoin
</title>
    
    <meta name="description" content="Tá dleacht stampála iníoctha ar aistriú réadmhaoine">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Dleacht stampála ar réadmhaoin</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#ld1d49">Cá ndéanfaidh mé iarratas? </a></li><li><a href="#lf3c9d">Tuilleadh eolais</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Gearrtar dleacht stampála ar na hionstraimí a úsáidtear in aistriú
réadmhaoine – i bhfriotal eile, na cáipéisí tíolacais a aistríonn
úinéireacht na réadmhaoine. Go ginearálta, is é an t-aon rud a dhéanann
difear don mhéid dleacht stampála atá le híoc luach na réadmhaoine.</p>

<p>Gearrtar dleacht stampála ar réadmhaoin chónaithe ar nós tithe nó
árasán.Má tá do chomhaontú chun suíomh a cheannach ceangailte le conradh
tógála, d’fhéadfadh dleacht stampála bheith iníoctha ar an méid iomlán
den suíomh móide an conradh tógála.</p>

<p>Tá sé le híoc, freisin, ar réadmhaoin neamhchónaithe, is é sin, talamh
nó suíomhanna tí nach bhfuil foirgnimh chónaithe acu – féach
‘Rátaí’ thíos. </p>
</div>

<div class="topic base_rules">
<h2 class="topic base_rules_title" id="l555d1">Rialacha</h2>

<h3>Réadmhaoin chónaithe</h3>

<p>Tugadh isteach córas simplithe dleacht stampála an 8 Nollaig 2010 –
féach ‘Rátaí’ thíos. Roimh an dáta sin, b’ann do chóras casta
d’eisceachtaí agus faoiseamh le haghaidh dleacht stampála ar réadmhaoin
chónaithe. Déantar na rialacha níos luaithe seo a achoimriú in ‘Tuilleadh
Faisnéise’ thíos.</p>

<p>Áirítear le “réadmhaoin chónaithe” tithe agus árasáin. Áirítear
léi freisin suíomhanna a bhfuil aontú le tógáil ann ina leith. </p>
<ul><li>Má cheannaíonn tú suíomh lena ngabhann socraíocht (nó má
    cheannaíonn tú suíomh atá mar chuid de shocraíocht) chun teach nó
    árasán a thógáil air, gearrfar dleacht stampála de réir an ráta
    réadmhaoine <strong>cónaithe</strong> ar chostas iomlán an tsuímh agus
    na tógála. </li>
  <li>Má cheannaíonn tú suíomh gan aon socraíocht a bheith ag gabháil
    leis chun teach nó árasán a thógáil air, gearrfar dleacht stampála de
    réir an ráta réadmhaoine <strong>neamhchónaithe</strong> ar chostas an
    tsuímh. </li>
</ul><p>Léigh tuilleadh ar láithreán Gréasáin na gCoimisinéirí Ioncaim <a href="http://www.revenue.ie/en/tax/stamp-duty/property.html">anseo</a>. </p>

<p>Léigh <a href="http://www.revenue.ie/en/about/foi/s16/stamp-duty/part-01.pdf?download=true">anseo</a>
faoin dóigh a ndéileáiltear chun críocha dleacht stampála le gairdíní
móra, le spásanna páirceála agus le beartanna muiríne.</p>

<p><strong>Aistrithe idir céilí, páirtnéirí sibhialta agus
comháititheoirí</strong></p>

<p>Go ginearálta, bíonn na hidirbhearta a leanas díolmhaithe ó dhleacht
stampála:</p>
<ul><li>Gach aistriú/léasú réadmhaoine idir céilí agus páirtnéirí
    sibhialta (murar aistriú fodhíola an t-aistriú - díol faoina dtugtar
    laistigh de phróiseas díola níos mó)</li>
  <li>Réadmhaoin a aistrítear idir iarchéilí/iarpháirtnéirí sibhialta
    faoi ordú cúirte, i ndiaidh colscartha nó díscaoileadh páirtnéireacht
    shibhialta</li>
  <li>Réadmhaoin a d’aistrigh comháititheoir chuig a chomháitheoir nó a
    comháititheoir, an 1 Eanáir 2011 nó ina dhiaidh sin, faoi <a href="http://www.irishstatutebook.ie/2010/en/act/pub/0024/sec0174.html#sec174">Ordú
    coigeartaithe réadmhaoine</a></li>
</ul><p>Is féidir leat níos mó a léamh inár gcáipéis ar <a href="../../../birth_family_relationships/separation_and_divorce/family_home.html">theach
an teaghlaigh agus tithe comhroinnte</a>.</p>

<p>Cé go bhfuil na hidirbhearta thuas, go ginearálta, díolmhaithe ó
dhleacht stampála, ní bhaineann an díolúine más páirtí aon duine eile
leis an ionstraim.</p>

<h3>Faoiseamh gaol fola</h3>

<p>I gcás <strong>réadmhaoin neamhchónaithe</strong>, tá dleacht stampála
le híoc ar leath an ghnáthráta más ann d’aistriú réadmhaoine (seachas
scaireanna) go dtí gaolta áirithe – mar shampla, tuismitheoir,
seantuismitheoir, leastuismitheoir, leanbh, deartháir, deirfiúr,
leathdheartháir, leathdheirfiúr, aintín, uncail, neacht nó nia. Níl an
<em>faoiseamh gaol fola</em> seo ar fáil ar léasanna nó ar idirbhearta lena
mbaineann col ceathracha agus/nó na gaolta pósta. Cuirfear deireadh leis i
ndiaidh an 31 Nollaig 2014.</p>

<p>I gcás <strong>réadmhaoin chónaithe</strong>, cuireadh deireadh le
faoiseamh gaol fola ón 8 Nollaig 2010.</p>

<h3>Aisghlámadh faoiseamh dleacht stampála</h3>

<p>Bíonn <em>aisghlámadh</em> (‘clawback’) dleacht stampála i gceist
nuair a fhaightear cíos, seachas faoin scéim ‘Seomra a Ligean ar Cíos’,
laistigh den tréimhse 2 bhliain (nó a fhad le dáta díola le linn na
tréimhse seo) ó dháta an ghníomhais cheannaithe. Is é méid an
aisghlámtha an difríocht idir (a) an dleacht stampála iníoctha ag na
rátaí níos airde a bheadh i bhfeidhm ag dáta an ghníomhais cheannaithe
agus (b) an dleacht níos ísle (más ann dó) íoctha mar thoradh ar leas a
bheith bainte as rátaí dleacht stampála laghdaithe.</p>

<p>Faoin <a href="../home_owners/rent_a_room_scheme.html">scéim Seomra a
ligean ar Cíos</a>, níl aon aisghlámadh ar dhleacht stampála ar fáil sa
chás go bhfuair an duine an cíos a chónaíonn sa teach nó san árasán an 6
Aibreán 2001 nó ina dhiaidh sin mar gheall ar chóiríocht faoi throscán a
ligean i gcuid den teach.</p>

<h3>Faoiseamh comhdhlúthaithe feirme</h3>

<p>Bhí an faoiseamh seo d’fheirmeoirí a dhíol roinnt talamh talmhaíochta
agus a cheannaigh níos mó lena sealúchas a chomhdhlúthú agus feabhas a
chur ar inmharthanacht a bhfeirmeacha. Ní sé i bhfeidhm a thuilleadh.</p>
</div>

<div class="topic base_rates">
<h2 class="topic base_rates_title" id="l1e7b8">Rataí</h2>

<h3>Réadmhaoin chónaithe</h3>

<table border="1"><caption></caption>
  <tbody><tr><td><strong>Luach réadmhaoine</strong></td>
      <td><strong>Ráta</strong></td>
    </tr><tr><td>A mhéid le €1,000,000 </td>
      <td>1%</td>
    </tr><tr><td>Iarmhéid</td>
      <td>2%</td>
    </tr></tbody></table><p><strong>Eisceachtaí</strong></p>

<p>I gcás daoine a gceannaíonn a dtithe faoi scéimeanna <a href="../../local_authority_and_social_housing/buying_your_local_authority_house.html">ceannaigh
ag tionóntaí de chuid údarás áitiúil</a> agus faoi scéimeanna dá
samhail, gearrtar €100 ar a mhéid mar dhleacht stampála.</p>

<p>Níl aon dleacht stampála iníoctha ar aistrithe áirithe idir céilí,
páirtnéirí sibhialta agus comháititheoirí – féach thuas.</p>

<p>Má d’íoc tú cáin bhreisluacha (CBL) ar do theach (toisc gur cheannaigh
tú é ó fhorbróir nó ó thógálaí), ní bheidh ort ach dleacht stampála
ar bhonnphraghas an tí a íoc – is é sin, praghas an tí sular cuireadh an
CBL leis. Mar sin, má d’íoc tú €227,000 (CBL san áireamh) as do theach
nua, tá an figiúr sin comhdhéanta den bhonnphraghas €200,000 móide CBL ag
13.5% (€27,000) – ní íocann tú dleacht stampála ach amháin ar an
mbonnphraghas €200,000. Léigh tuilleadh faoi sin inár <a href="../../../money_and_tax/tax/duties_and_vat/value_added_tax.html">gcáipéis
ar Cháin Bhreisluacha</a>. </p>

<h3>Réadmhaoin neamhchónaithe</h3>

<p>Ón 7 Nollaig 2011, tá ráta singil 2% ann ar gach réadmhaoin
neamhchónaithe agus níl an chéad €10,000 díolmhaithe a thuilleadh ó
dhleacht stampála.</p>
</div>

<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Beidh d’<a href="../../../justice/courtroom/solicitors.html">aturnae</a> in ann a
ríomh cé mhéid dleacht stampála atá le híoc agus iarrfar ort é seo a
íoc sula ndúntar an díolachán. Íoctar an tsuim leis na Coimisinéirí
Ioncaim, a chuireann stampa ar na <a href="property_deeds.html">gníomhais
réadmhaoine</a>. Gan an stampa seo, ní féidir na gníomhais a chlárú. </p>
</div>

<div class="topic base_wheretoapply">
<h2 class="topic base_wheretoapply_title" id="ld1d49">Cá ndéanfaidh mé iarratas? </h2>

<p></p>

<div class="inlinesio">
<p></p>

<div>
<h3>Oifig Náisiúnta Dleachta Stampála </h3>
<p>
  

  
  Foirgneamh Nua Stampála<br>Caisleán Bhaile Átha Cliath<br>Baile Átha Cliath 2<br>Éire
  <br>
  
</p>
<p>
  

  

  
  <strong>Lóghlao:</strong>1890 482582
  <br>
  

  

  
  <strong>Láithreán Gréasáin:</strong> <a href="http://www.revenue.ie">http://www.revenue.ie</a>
  <br>
  

  

  

  
  <strong>R-phost:</strong> <a href="mailto:dublinstamp@revenue.ie">dublinstamp@revenue.ie</a>
  <br>
  
</p>
</div></div>
</div>

<div class="topic further_info">
<h2 class="further_info" id="lf3c9d">Tuilleadh eolais</h2>

<h3>Réadmhaoin chónaithe: roimh an 8 Nollaig 2010</h3>

<p>Roimh an 8 Nollaig 2010, b’éagsúil an méid dleacht stampála a bhí le
híoc, de réir luach na réadmhaoine agus do stádais (mar shampla,
ceannaitheoir céaduaire nó infheisteoir). Roinneadh dleacht stampála ina
cheithre chatagóir agus ráta éagsúla agus bhraith an méid a bhí ort a
íoc ar do chúinsí ar leith.</p>

<p><strong>Díolúine do cheannaitheoirí céaduaire</strong></p>

<p>Go dtí an 8 Nollaig 2010, níor íoc ceannaitheoirí céaduaire dleacht
stampála a bhí mar úinéirí lonnaitheacha réadmhaoin nua agus athláimhe
cónaithe. Agus tú mar dhuine colscartha nó idirscartha, d’fhéadfaí
caitheamh leat mar cheannaitheoir céaduaire dá gcomhlíonfá roinnt
coinníollacha.</p>

<p><strong>Daoine nárbh úinéirí lonnaitheacha ná infheisteoirí
iad</strong></p>

<p>Meastar gurb <em>infheisteoirí</em> daoine a ligeann tithe nó árasáin
nua nó athláimhe ar cíos. Faoi na rialacha a bhí i bhfeidhm go dtí an 8
Nollaig 2010, bhí na rátaí céanna dleacht stampála i gceist
d’infheisteoirí agus d’úinéirí lonnaitheacha neamh-chéaduaire.</p>

<p><strong>Díolúintí agus faoisimh eile </strong></p>
<ul><li>Bhí úinéirí lonnaitheacha tithe/árasán nua díolmhaithe ó dhleacht
    stampála, a fhad nár sháraigh achar an tí nó an árasáin 125 méadar
    cearnach agus gur eisíodh Deimhniú Comhlíonta Achair Urláir</li>
  <li>Má sháraigh achar an tí nó an árasáin 125 méadar cearnach, bhí
    roinnt dleacht stampála le híoc má bhí an Breithniú Inmhuirir os cionn
    na tairsí ábhartha díolúine</li>
  <li>Ní raibh ort dleacht stampála a íoc nuair a bhí réadmhaoin á
    ceannach agat ar níos lú ná €127,500</li>
  <li>Ní raibh dleacht stampála i gceist nuair a d’aistrigh tuismitheoir
    suíomh chuig leanbh leis/léi, faoi réir coinníollacha áirithe</li>
</ul></div>
</div>
<!--this is the section that produces "Useful resources" in the box on the right-hand side. Below is an example.
<div id="useful_resources">
<ul>
<li>
<a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
</li>

</ul>
</div>
-->
</html>
