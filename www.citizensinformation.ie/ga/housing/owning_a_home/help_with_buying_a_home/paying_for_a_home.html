<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Morgáiste a fháil
</title>
    
    <meta name="description" content="Ceangaltas fadtéarmach airgeadais is ea morgáiste. Is gá duit do chuid airgeadais a mheasúnú agus a chinntiú gur féidir leat na haisíocaíochtaí a dhéanamh. Chuir an Banc Ceannais teorainneacha ar mhéid morgáistí cónaithe.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Morgáiste a fháil</h1>
	
<ul class="anchorlinks"><li><a href="#lc66f4">Réamhrá</a></li><li><a href="#lb6e96">Cé mhéid is féidir liom a fháil ar
iasacht?</a></li><li><a href="#lb683b">Teorainneacha iasachtaithe</a></li><li><a href="#l02f02">Measúnú a dhéanamh ar thairiscint
mhorgáiste</a></li><li><a href="#l4fd63">An morgáiste a íoc</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is mórcheangaltas airgeadais é teach a cheannach. Murar féidir leat an
teach a cheannach thar barr amach, beidh ort morgáiste a fháil, ar iasacht
fhadtéarmach é a úsáidtear chun ceannach réadmhaoine a mhaoiniú. Déanfar
do theach a urrú i leith na hiasachta, mar sin, mura leanann tú le
d’íocaíochtaí a dhéanamh, d’fhéadfá bheith i mbaol <a href="../../losing_your_home/">do theach a chailleadh</a>.</p>

<p>Is iad na príomhfhoinsí morgáistí iasachtóirí tráchtála, ar nós
banc. Murar féidir leat morgáiste a fháil ó iasachtóir tráchtála,
b’fhéidir go mbeidh tú incháilithe <a href="local_authority_mortgages.html">iasacht a fháil ó údarás
áitiúil</a>.</p>

<p>Tugtar cuntas sa cháipéis seo ar shaincheisteanna ar fiú machnamh a
dhéanamh orthu nuair a bhíonn tú ag smaoineamh ar mhorgáiste a fháil,
iasacht reatha tí a bhreisiú nó aistriú chuig táirge éagsúil morgáiste
– ar a dtugtar <a href="http://www.consumerhelp.ie/switching-mortgage">morgáiste aistrithe</a>.
Tá sé dírithe ar dhaoine aonair príobháideacha a bhfuil a dtithe féin á
gceannach acu.</p>

<p>Is féidir leat níos mó a léamh inár gcáipéis ar <a href="../buying_a_home/costs_of_buying_a_home.html">na costais a bhaineann
le ceannach tí</a>. Tá <a href="http://www.consumerhelp.ie/buying-a-home-step-by-step-guide">treoir
áisiúil céim ar chéim maidir le teach a cheannach</a> ar consumerhelp.ie
Tabhair faoi deara nach bhfuil <a href="../buying_a_home/mortgage_interest_relief.html">faoiseamh i leith ús
morgáiste</a> ar fáil a thuilleadh do mhorgáistí nua.</p>

<p>Má tá morgáiste agat cheana féin agus má tá athstruchtúrú á chur ar
tairiscint duit mar gheall ar dheacrachtaí íocaíochta, léigh ár gcáipéis
ar <a href="../mortgage_arrears/alternative_repayment_arrangements.html">shocruithe
athstruchtúraithe morgáiste</a>.</p>
</div>
<div class="topic base_rules">
<h2 class="topic base_rules_title" id="lb6e96">Cé mhéid is féidir liom a fháil ar
iasacht?</h2>

<p>Cuireann iasachtóirí tráchtála réimse de rátaí agus táirgí
morgáiste ar fáil. Sula ndéanann tú teach a chuardach, ba cheart duit
seiceáil a dhéanamh le hiasachtóirí féideartha chun ráiteas a fháil ar
cé mhéid atá siad sásta a thabhairt ar iasacht duit. Tugtar <em>faomhadh i
bprionsabal</em> air seo. Trí fhaomhadh i bprionsabal a fháil, tabharfar le
fios duit cén praghasréimse is féidir leat machnamh a dhéanamh air nuair a
bhíonn áit á cuardach agat le ceannach.</p>

<p>Ní chiallaíonn faomhadh i bprionsabal, áfach, gur fhaomh an t-iasachtóir
morgáiste agus gur chomhaontaigh sé/sí chun an méid seo a thabhairt ar
iasacht duit. Cuimsítear an faomhadh oifigiúil morgáiste i <em>litir
thairisceana</em>, nach n-eiseoidh an t-iasachtóir ach go dtí go bhfuil
sé/sí go hiomlán sásta le roinnt saincheisteanna, luacháil na maoine atá
á ceannach agat san áireamh.</p>
</div>
<div class="topic base_rates">
<h2 class="topic base_rates_title" id="lb683b">Teorainneacha iasachtaithe</h2>

<p>Leag Banc Ceannais na hÉireann <a href="http://www.centralbank.ie/press-area/press-releases/Pages/CentralBankannouncesnewregulationsonresidentialmortgagelending.aspx">teorainneacha</a>
ar mhéid na n-iasachtaí tí a thugann iasachtóirí tráchtála a rialaíonn
siad. Déantar cur síos ar na teorainneacha nua ar <a href="http://www.consumerhelp.ie/mortgage-borrowing-limits">consumerhelp.ie</a>
agus i <a href="http://www.centralbank.ie/press-area/press-releases/Documents/FAQ%20%E2%80%93%20New%20regulations%20on%20residential%20mortgage%20lending.pdf">gCeisteanna
Coitianta (pdf)</a> an Bhainc Cheannais.</p>

<h3>Scóip na dteorainneacha</h3>

<p>Baineann na teorainneacha seo le hiasachtaí a fhaomhtar i bprionsabal i
ndiaidh gur tháinig <a href="http://www.irishstatutebook.ie/pdf/2015/en.si.2015.0047.pdf">Rialacháin
(pdf)</a> nua i bhfeidhm an 9 Feabhra 2015. (Ní bheidh iasachtaí a faomhadh i
bprionsabal roimh an dáta seo díolmhaithe má thug an t-iasachtóir faoi
mheasúnú iomlán creidmheasa lena dtacaíonn faisnéis fhíoraithe airgeadais
sular faomhadh iad.)</p>

<p>Tá scaoileadh cothromais agus breisiú ar mhorgáiste reatha araon laistigh
de scóip na dteorainneacha.</p>

<p>Ní bhaineann siad le morgáistí aistrithe, nó le hathstruchtúrú
morgáistí a bhfuil <a href="../mortgage_arrears/overview_of_mortgage_debt.html">riaráistí nó
réamhriaráistí acu</a>.</p>

<h3>Conas mar a oibríonn na teorainneacha</h3>

<p>Tá 2 shaghas de theorainn ann – ceann amháin atá bunaithe ar chóimheas
na hiasachta i leith phraghas an tí – ar a dtugtar ‘iasacht i gcoinne
luacha’ nó IGL – agus tá an ceann eile bunaithe ar chóimheas na
hiasachta i leith ionca(i)m an iasachtóra/na n-iasachtóirí – ar a dtugtar
‘iasacht i gcoinne ioncaim’ nó IGI. Go ginearálta, beidh an dá theorainn
seo le comhlíonadh go gcomhlíonfaidh an morgáiste riachtanais an Bhainc
Cheannais. Cuirfidh na Rialacháin ar chumas iasachtóirí a bheith solúbtha i
roinnt cásanna, áfach.</p>

<p>Mar aon leis na teorainneacha a chomhlíonadh, ní mór don iasachtóir
measúnú a dhéanamh ar gach iarratas ar iasacht ar bhonn cás ar chás –
féach ‘Measúnú ag an iasachtóir’ thíos.</p>

<h3>Teorainn iasacht i gcoinne ioncaim (IGI)</h3>

<p>Cuirtear teorainn ghinearálta ar gach iasachtú morgáiste nua chun 3.5
uair an ollioncaim bhliantúil a fháil ar iasacht i gcás tithe príomha
cónaithe, agus bíonn roinnt scóipe le haghaidh solúbthachta ann. Áirítear
leis seo iasachtú le daoine a bhfuil cothromas diúltach acu a bhfuil iarratas
á dhéanamh acu ar mhorgáiste le haghaidh maoin nua. Ní bhaineann an
teorainn seo le morgáistí ceannach le ligean.</p>

<h3>Teorainn iasacht i gcoinne luacha (IGL)</h3>

<p>Tá teorainneacha éagsúla ann le haghaidh catagóirí éagsúla
ceannaitheora. Arís eile, bíonn roinnt scóipe ag iasachtóirí le bheith
solúbtha.</p>

<p>I gcás <strong>ceannaitheoirí céaduaire tithe príomha
cónaithe</strong>, cuirtear teorainn 90% den IGL ar an gcéad €220,000 de
luach na maoine cónaithe, mar sin, teastóidh éarlais 10% ó cheannaitheoirí
céaduaire chun teach nó árasán a chosnaíonn €220,000 nó níos lú a
fháil.</p>

<p>Cuirtear teorainn 80% den IGI ar aon luach breise atá ar an maoin os cionn
€220,000, mar sin, teastóidh éarlais 10% ar an gcéad €220,000 agus
éarlais 20% ar aon iarmhéid os cionn €220,000 ó cheannaitheoirí
céaduaire.</p>

<p>I gcás <strong>ceannaitheoirí tí nach ceannaitheoirí céaduaire
iad</strong>, cuirtear teorainn 80% den IGI ar iasachtú morgáiste nua, gan
aird ar phraghas na maoine, mar sin, teastóidh éarlais 20% den phraghas
iomlán ceannaigh uathu.</p>

<p>I gcás <strong>maoin eile seachas tithe príomha cónaithe</strong>, maoin
cheannaigh chun ligean san áireamh, cuirtear teorainn 70% den IGI i
bhfeidhm.</p>

<p>Ní bhaineann na teorainneacha IGI le <strong>hiasachtóirí a bhfuil
cothromas diúltach acu</strong> a bhfuil iarratas á dhéanamh acu ar
mhorgáiste le haghaidh maoin nua. Féadfaidh iasachtóirí a roghnú fós
féin chun caighdeáin iasachtaithe níos déine a chur i bhfeidhm, áfach,
bunaithe ar an measúnú a dhéanann siad ar gach cás.</p>

<h3>Achoimre ar theorannacha IGI</h3>

<table border="1"><caption></caption>
  <col><col><col><col><tbody><tr><td><strong>Saghas an cheannaitheora</strong></td>
      <td><strong>Praghas an tí</strong></td>
      <td><strong>Teorainn uasta an mhorgáiste</strong></td>
      <td><strong>Íosmhéid na héarlaise</strong></td>
    </tr><tr><td>Céaduaire</td>
      <td>A mhéid le €220,000 agus an tsuim sin san áireamh</td>
      <td>90% de phraghas an tí</td>
      <td>10% de phraghas an tí</td>
    </tr><tr><td>Céaduaire</td>
      <td>Os cionn €220,000</td>
      <td>90% den chéad €220,000

        <p>móide 80% den bharrachas os cionn €220,000</p>
      </td>
      <td>10% den chéad €220,000

        <p>móide 20% den bharrachas os cionn €220,000</p>
      </td>
    </tr><tr><td>Ceannaitheoirí nach ceannaitheoirí céaduaire iad</td>
      <td>Aon suim</td>
      <td>80% de phraghas an tí</td>
      <td>20% de phraghas an tí</td>
    </tr><tr><td>Cothromas diúltach ag an iasachtaí ar mhorgáiste reatha</td>
      <td>Aon suim</td>
      <td colspan="2">Ní bhaineann na teorainneacha seo ach d’fhéadfadh
        teorainneacha féin an iasachtóra bheith níos déine</td>
    </tr><tr><td><em>Morgáiste ceannaigh le ligean</em></td>
      <td><em>Aon suim</em></td>
      <td><em>70% de phraghas an tí</em></td>
      <td><em>30% de phraghas an tí</em></td>
    </tr></tbody></table></div>
<div class="topic base_howtoapply">
<h2 class="topic base_howtoapply_title" id="l02f02">Measúnú a dhéanamh ar thairiscint
mhorgáiste</h2>

<p>Ní mór do d’iasachtóir a gcinneadh iasachtaithe a bhunú ar mheasúnú
mionsonraithe a dhéanamh ar do chuid cúinsí. Anuas air sin, tá sé
an-tábhachtach go mbíonn tú sásta go bhfuil an morgáiste inacmhainne duit
i dtaobh do dhearcaidh féin agus go bhfuil sé inbhuanaithe – ba cheart go
mbeifeá in ann leanúint leis na haisíocaíochtaí a dhéanamh thar shaolré
an mhorgáiste.</p>

<p>Tá fáil ar fhaisnéis ar na <a href="http://www.consumerhelp.ie/types-of-mortgages">saghsanna éagsúla de
mhorgáistí</a> ar <a href="http://www.consumerhelp.ie/">consumerhelp.ie</a>,
mar aon le sraith d’<a href="http://www.consumerhelp.ie/index.jsp?p=107&amp;n=150">áireamháin
mhorgáiste</a> ar féidir leat úsáid a bhaint astu chun
d’aisíocaíochtaí míosúla a dheimhniú agus chun an tionchar a imreoidh
athrú ráta a dheimhniú.</p>

<p>Ba cheart duit d’ioncam agus do chaiteachas a dheimhniú agus measúnú a
dhéanamh ar conas is dóchúil go dtiocfaidh athrú orthu le himeacht ama, ag
brath ar do chás fostaíochta, cás do theaghlaigh agus an chéim atá bainte
amach agat i do shaol. Féadfaidh tú na <a href="http://www.consumerhelp.ie/budgeting-calculators">háireamháin
bhuiséadta</a> seo a úsáid mar phointe tosaigh.</p>

<p>B’fhéidir gur mian leat <a href="http://www.consumerhelp.ie/index.jsp?p=105&amp;n=142">comhairle
airgeadais a lorg</a>. Mínítear ar consumerhelp.ie na saghsanna éagsúla de
chomhairleoir atá ar fáil. Liostaítear na ceisteanna is fiú a chur agus na
céimeanna atá le glacadh nuair a bhíonn <a href="http://www.consumerhelp.ie/choosing-a-financial-advisor">géarshiopadóireacht
á déanamh agat chun comhairle airgeadais a fháil</a>.</p>

<p>Ceangaltas tromchúiseach agus fadtéarmach is ea iasacht mhorgáiste. Beidh
ort do chuid taighde a dhéanamh agus roinnt ceisteanna a chur faoin iasacht
agus impleachtaí na hiasachta san fhadtéarma, ar nós na n-impleachtaí a
leanas:</p>
<ul><li>Conas mar atá an ráta úis (<a href="http://www.consumerhelp.ie/jargon-buster#apr">an Ráta Céatadánach
    Bliantúil</a>) <a href="http://www.consumerhelp.ie/mortage-interest-rates">i gcomparáid le
    cinn eile sa mhargadh</a>?</li>
  <li>Taighde a dhéanamh ar bheartas agus cuntas teiste an iasachtóra ar
    rátaí úis a athrú. D’fhéadfadh fiú athrú beag ar rátaí úis
    tionchar mór a imirt ar chostas foriomlán do mhorgáiste. Féadfaidh tú
    an <a href="http://www.consumerhelp.ie/rate-change-calculator">t-áireamhán
    ráta morgáiste</a> seo a úsáid chun measúnú a dhéanamh ar an
    tionchar seo.</li>
  <li>An bhfuil sé inacmhainne dom leanúint leis na híocaíochtaí míosúla
    a dhéanamh má thagann laghdú ar m’ioncam nó má mhéadaítear
    m’íocaíochtaí amach? Is gá duit measúnú a dhéanamh ar do
    dhliteanas leantach chun aisíocaíochtaí a dhéanamh mar gheall go
    n-athraíonn cúinsí le himeacht ama.</li>
  <li>Má ghlacaim le tairiscint tosaigh, an éireoidh liom nuair a bheidh an
    tréimhse ‘thosaigh’ thart? Arís eile, is gá duit d’acmhainn a
    ríomh chun aisíocaíocht a dhéanamh – i gcaitheamh théarma iomlán an
    mhorgáiste, seachas na chéad chúpla bliain.</li>
  <li>Cén t-árachas a theastaíonn uaim ar an morgáiste? Is féidir leat
    tuilleadh a léamh faoi <a href="../buying_a_home/mortgage_protection.html">chosaint árachais ar
    mhorgáistí</a>.</li>
</ul><h3>Measúnú ag an iasachtóir</h3>

<p>Anuas ar theorainneacha nua iasachtaithe an Bhainc Cheannais, ceanglaíonn a
<a href="http://www.centralbank.ie/consumer/cpc/Pages/home1.aspx">gCód um
Chosaint Tomhaltóirí 2012</a> ar gach iasachtóir rialáilte chun measúnú
críochnúil a dhéanamh ar do chúinsí pearsanta agus ar do chás airgeadais
sula gcomhaontaíonn siad chun morgáiste a sholáthar.</p>

<p>Ní mór don iasachtóir tabhairt faoi mheasúnuithe mionsionraithe ar
inacmhainneacht an táirge atá a chur ar fáil agus ar oiriúnacht an táirge
duit. Nuair a chuirtear morgáiste ar tairiscint duit, ní mór don iasachtóir
ráiteas scríofa a thabhairt duit ina leagtar amach na cúiseanna a meastar go
bhfuil an táirge atá á chur ar tairiscint duit oiriúnach do do chuid
riachtanas, cuspóirí agus cúinsí.</p>
</div>
<div class="topic base_wheretoapply">
<h2 class="topic base_wheretoapply_title" id="l4fd63">An morgáiste a íoc</h2>

<p>A luaithe a ghlac tú an morgáiste amach, tugann tú gealltanas chun na
tráthchodanna míosúla a íoc, faoi mar a ndéantar comhaontú air sa
chonradh le d’iasachtóir. Ba cheart duit an comhfhreagras agus an
cháipéisíocht go léir ó d’iasachtóir a choimeád in áit shábháilte,
mar aon le cáipéisí a bhaineann le hárachas ar do mhorgáiste, do theach
agus d’inneachar.</p>

<p>Tá sé rí-thábhachtach leanúint le d’aisíocaíochtaí morgáiste a
dhéanamh. Mura ndéanann tú sin, déanfar difear do do <a href="../../../money_and_tax/personal_finance/debt/credit_ratings.html">rátáil
chreidmheasa</a> agus beidh do theach i mbaol.</p>

<h3>Fadhbanna leis an morgáiste a íoc</h3>

<p>Má bhíonn fadhbanna agat le d’airgeadas a bhainistiú, tá roinnt rudaí
ann is féidir leat a dhéanamh. Féadfaidh <a href="../../../money_and_tax/personal_finance/debt/mabs_service.html">an
tSeirbhís Bhuiséadta agus Chomhairle Airgid (an SBCA)</a> cabhrú leat chun
athbhreithniú a dhéanamh ar d’ioncam agus d’íocaíochtaí amach, agus
chun buiséad a dhéanamh agus chun déileáil le d’fhiachais go
ginearálta.</p>

<p>Fiú murar theip ort íocaíocht mhorgáiste a dhéanamh go dtí seo, tá
tú faoi chosaint <a href="../mortgage_arrears/consumer_protection_codes_and_mortgages.html">Chód
Iompair um Riaráistí Morgáiste</a> an Bhainc Cheannais má dhéanann tú
teagmháil le d’iasachtóir agus má chuireann tú ar an eolas iad go bhfuil
fadhb agat.</p>

<p>Chun plé a dhéanamh orthu seo agus ar roghanna eile, féadfaidh tú glao
ar an <a href="http://www.keepingyourhome.ie/about_MAIH.html.en">Líne
Chabhrach um Fhaisnéis ar Riaráistí Morgáiste</a>, a oibríonn an SBCA.</p>

<p>Tá fáil ar thuilleadh faisnéise ar <a href="http://www.keepingyourhome.ie/">keepingyourhome.ie</a>.</p>
</div>
</div>
</html>
