<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An Scéim Chomhúinéireachta
</title>
    
    <meta name="description" content="Chuir an scéim seo ar chumas ceannaitheoirí ísealioncaim comhréir de theach a cheannach le tosú amach, a d&#39;imigh i méid de réir a chéile go dtí go raibh siad faoi lánúinéireacht an tí. Tá deireadh curtha léi anois.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An Scéim Chomhúinéireachta</h1>
	
<ul class="anchorlinks"><li><a href="#lc66f4">Réamhrá</a></li><li><a href="#ldad40">Daoine a bhfuil tithe Comhúinéireachta á
gceannach acu</a></li><li><a href="#lde323">Conas mar a d’oibrigh an scéim</a></li><li><a href="#l555d1">Rialacha</a></li><li><a href="#l27d15">Rátaí</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Bhí an Scéim Chomhúinéireachta dírithe ar dhaoine nárbh fhéidir leo
íoc as a dteach iomlán in aon chuid amháin. <strong>Tá deireadh curtha léi
anois le haghaidh iarratasóirí nua.</strong> Leanann rialacha na scéime
bheith i gceist do dhaoine a d’úsáid í le tús a chur le teach a
cheannach. Cuirfidh <a href="http://www.environ.ie/en/DevelopmentHousing/Housing/HomeOwnership/IncrementalPurchaseScheme/">Scéim
Cheannaigh Incrimintigh</a> bealach eile ar fáil do dhaoine ar ísealioncam
chun tús a chur le teach a cheannach, faoi réir coinníollacha áirithe.</p>

<p>Tá fadhbanna ag roinnt iasachtaithe lena dtithe Chomhúinéireachta a íoc.
Tá scéimeanna ann chun cabhrú le daoine sa staid seo. Téigh i dteagmháil
le <a href="http://www.environ.ie/local-government/administration/local-authorities/local-authorities">d'údarás
áitiúil</a> chun an scéal a phlé. </p>
</div>
<div class="topic base_rules">
<h2 class="topic base_rules_title" id="ldad40">Daoine a bhfuil tithe Comhúinéireachta á
gceannach acu</h2>

<p>Is féidir leat an chomhréir a cheannaíonn tú ag aon tráth amháin a
mhéadú, trí chur le do mhorgáiste nó trí airgead a íoc. Ní mór duit
lánúinéireacht a cheannach laistigh de 30 bliain. Ní chiallaíonn seo gur
gá duit íoc as an gcaipiteal uile atá amuigh ar an morgáiste laistigh den
tréimhse 30 bliain. Is féidir leat morgáiste eile a ghlacadh chun an scair
fuílligh a cheananch nuair a bheidh an morgáiste bunúil arna íoc.</p>

<p>Is féidir leat an teach nó an t-árasán a dhíol ag tráth ar bith. Beidh
an t-údarás áitiúil, dar ndóigh, i dteideal luach na comhréire ar leo a
éileamh ag tráth an díola. Má chuir siad an teach nó an t-árasán ar
fáil ar lascaine ón luach margaidh, ní mór duit comhréir den lascaine seo
a aisíoc, ag brath ar cé chomh fada a raibh cónaí ort ann.</p>

<p>Tá idirbheartaíochtaí faoin Scéim Chomhúinéireachta díolmhaithe ó <a href="../buying_a_home/stamp_duty.html">dhleacht stampála</a>. Ina theannta
sin, ceanglaítear ar údaráis áitiúla costais dlí a choimeád chomh
híseal agus is féidir.</p>

<h3>An Muirear Teaghlaigh</h3>

<p>Má bhí do theach i gComhúinéireacht leis an údarás áitiúil ar an
dáta dliteanais le haghaidh <a href="../home_owners/household_charge.html">Muirear Teaghlaigh</a> (1
Eanáir 2012), bhí sé díolmhaithe ón Muirear Teaghlaigh, de bharr gur
choimeád an t-údarás áitiúil bun úinéireachta sa réadmhaoin. Níor ghá
duit do theach a chlárú d’fhonn an díolúine a éileamh.</p>
</div>
<div class="topic base_rates">
<h2 class="topic base_rates_title" id="lde323">Conas mar a d’oibrigh an scéim</h2>

<p>Lig an Scéim Chomhúinéireachta do dhaoine tosú agus comhréir de theach
a cheannach, an chomhréir sin a mhéadú de réir a chéile go dtí gur leo é
ina iomláine, agus ba idir an ceannaitheoir agus an t-údarás áitiúil a
bhí an chomhúinéireacht. Déanann ceannaitheoirí íocaíochtaí ar
mhorgáiste don chuid atá á ceannach agus íocann siad cíos leis an údarás
áitiúil don chuid eile ar ráta 4.3%.</p>

<p>Chun fáil a bheith agat ar an scéim seo, bhí ort:</p>
<ul><li>Ceadú a fháil ón údarás áitiúil i bprionsabal do
  chomhúinéireacht</li>
  <li>Teach nua nó reatha a shainaithint nó teach nua a thógáil (bhí tithe
    ar díol ag roinnt údaráis áitiúla faoin scéim ar lascaine).</li>
  <li>A chinntiú go raibh an teach oiriúnach do do chuid riachtanas, gur
    chomhlíon sé roinnt íoscaighdeán agus go raibh sé inghlactha ag an
    údarás áitiúil.</li>
</ul><p>Má bhí an t-údarás áitiúil sásta go bhféadfá íoc as na
haisíocaíochtaí morgáiste agus as an gcíos, cheannóidís an teach nó an
t-árasán agus cheadóidís léas comhúinéireachta duit. Ón tús, bhí ort
ar a laghad 40% den teach nó den árasán a cheannach.</p>

<h3>Na huasteorainneacha le haghaidh ceannaitheoirí</h3>

<p>Bhí uasteorainn á hoibriú ag roinnt údaráis áitiúla ar an méid a
d’fhéadfaí a fháil ar iasacht faoin scéim. B'athraitheach don mhéid seo,
ag brath ar láthair na réadmhaoine agus ar an údarás áitiúil a bhí i
gceist.</p>

<p>Ina theannta sin, d’fhéadfadh údaráis áitiúla céatadán íosta
d’ioncam a shocrú a d’fhéadfaí a chionroinnt le híocaíochtaí
cíosa/morgáiste. In gach cás, bhí inmharthanacht fhadtéarmach na
n-aisíocaíochtaí morgáiste/cíosa ina príomhbhuairt.</p>
</div>
<div class="topic base_howtoapply">
<h2 class="topic base_howtoapply_title" id="l555d1">Rialacha</h2>

<p>Chun cáiliú don Scéim Chomhúinéireachta:</p>
<ul><li>Bhí tithíocht le bheith ag teastáil uait, agus bhí ar d’ioncam an
    tástáil ioncaim thíos a shásamh, nó</li>
  <li>Bhí ort bheith cláraithe ar liosta feithimh tithíochta le húdarás
    áitiúil, nó</li>
  <li>Bheith i do thionónta den údarás áitiúil nó i do cheannaitheoir
    tionónta (má mhian leat teach príobháideach a cheannach, bhí ort do
    theach údaráis áitiúil a thabhairt ar ais don údarás áitiúil),
  nó</li>
  <li>Bheith i do thionónta ar feadh breis agus bliain amháin i dteach a
    chuir comhlachas tithíochta ar fáil faoin Scéim Caipitil ó Iasachtaí
    agus gur mhian leat teach/árasán príobháideach a cheannach agus do
    theach/árasán reatha a thabhairt ar ais chuig an gcomhlachas
  tithíochta.</li>
</ul><p>Ní raibh an tástáil ioncaim i gceist ach sa chéad chatagóir, má bhí
tú cumhdaithe ag an dara, an tríú nó an ceathrú catagóir, bhí tú
díolmhaithe ón tástáil ioncaim.</p>

<p>Bhí ort ar a laghad 40% den phraghas a d'íoc an t-údarás áitiúil as an
teach/árasán a cheannach.</p>

<h3>An tástáil ioncaim</h3>
<ul><li>Teaghlach ioncaim shingil: más ionann d’ollioncam (roimh cháin) sa
    bhliain dheireanach chánach agus €40,000 nó níos lú, bhí tú
    incháilithe.</li>
  <li>Teaghlach dhá ioncaim: iolraigh an t-ollioncam (roimh cháin) atá ag an
    duine leis an ioncam níos airde sa bhliain dheireanach cháin ioncaim,
    faoi 2.5. Suimigh ollioncam an duine eile sa bhliain dheireanach chánach.
    Más é €100,000 nó níos lú an freagra, bhí tú incháilithe.</li>
</ul></div>
<div class="topic base_wheretoapply">
<h2 class="topic base_wheretoapply_title" id="l27d15">Rátaí</h2>

<h3>Íocaíocht iomlán mhíosúil</h3>

<p>Braitheann an méid seo ar chostas an tí, ar an gcomhréir de a bhí ar
cíos agat agus ar na rátaí reatha úis.</p>

<h3>Fóirdheontas cíosa</h3>

<p>Má bhí d’ioncam teaghlaigh sa bhliain dheireanach cháin ioncaim níos
lú ná €28,000, d’fhéadfá cáiliú d’fhóirdheontas cíosa idir
€1,050 agus €2,550 sa bhliain a fhad agus nach laghdódh an fóirdheontas
an cíos faoi bhun €1 sa tseachtain.</p>

<h3>Éarlais</h3>

<p>D’fhéadfadh an t-údarás an éarlais €1,270 a tharmligean:</p>
<ul><li>Má bhí tú ag cur fút i gceantar tuaithe amach ó mhórcheantar
    uirbeach, agus</li>
  <li>Má bhí do theach údaráis áitiúil á fhágáil agat nó má
    ceadaíodh thú le haghaidh tithíocht údaráis áitiúil</li>
</ul></div>
</div>
</html>
