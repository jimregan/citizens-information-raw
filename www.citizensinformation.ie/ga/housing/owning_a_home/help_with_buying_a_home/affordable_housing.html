<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Scéimeanna tithíochta inacmhainne
</title>
    
    <meta name="description" content="Tá deireadh curtha leis na scéimeanna seo. Scéimeanna ab ea iad chun cuidíú le teaghlaigh ar ioncam íseal teach a cheannach.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Scéimeanna tithíochta inacmhainne</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l6b3f0">Má cheannaigh tú teach inacmhainne</a></li><li><a href="#lc44bf">Conas a d'oibrigh na scéimeanna</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Bhí sé mar chuspóir ag na scéimeanna tithíochta inacmhainne cabhrú le
teaghlaigh ar ioncaim íseal a gcuid tithe féin a cheannach. Thug siad deis do
cheannaitheoirí incháilithe, a bhí ag ceannach don chéad uair, tithe agus
arasáin nuathógtha a cheannach ar praghsanna a bhí i bhfad níos ísle ná a
luach ar an margadh. </p>

<p><strong>Deireadh leis na scéimeanna:</strong> Fógraíodh i 2011 <a href="http://www.environ.ie/housing/social-housing/penrose-outlines-vision-social-housing">go
raibh deireadh á chur leis na scéimeanna seo</a>. </p>
</div>
<div class="topic base_rules">
<h2 class="topic base_rules_title" id="l6b3f0">Má cheannaigh tú teach inacmhainne</h2>

<p>Má dhíolann tú do theach taobh istigh de 20 bliain, beidh ort céatadán
den airgead ón díolachán a aisíoc leis an údarás áitiúil. Tugtar
<em>aisghlámadh</em> ar an íocaíocht seo. Is ionann an céatadán seo agus
an céatadán dífríocht idir praghas an díolacháin agus luach an tí ar an
margadh. Laghdófar an tsuim seo gach bliain faoi 10% nuair is leat an teach ar
feadh 10 mbliana. Mar sin, má dhíolann tú do theach tar éis 20 bliain ní
bheidh ort aon aisíocaíocht a dhéanamh leis an údarás áitiúil.</p>

<p>Léigh tuilleadh mar gheall ar <a href="http://www.housing.ie/Housing-Information/Home-Ownership/Living-in-an-Affordable-Home">bheith
i do chónaí i dteach inacmhainne</a>.</p>
</div>
<div class="topic base_rules">
<h2 class="topic base_rules_title" id="lc44bf">Conas a d'oibrigh na scéimeanna</h2>

<h3>Scéim Tithíochta Inacmhainne<br></h3>

<p>Faoin Scéim Tithíochta Inacmhainne, sholáthraíodh na húdaráis
áitiúla talamh ar a tógadh tithe nua le díol. Bheifeá i dteideal a bheith
páirteach sa Scéim Tithíochta Inacmhainne má:</p>
<ul><li>Bhí teach ag teastáil uait agus má shásaigh d'ioncam an scrúdú
    ioncaim thíos, nó </li>
  <li>Bhí tú cláraithe ar liosta feithimh tithíochta an údaráis
    áitiúil, nó </li>
  <li>Ba thionónta thú den údarás áitiúil, nó tionónta a bhí ag
    ceannach tí, agus ba mhian leat teach príobháideach a cheannach agus an
    teach a bhí agat a thabhairt ar ais don údarás áitiúil, nó </li>
  <li>Ba thionónta ós cionn bliana thú i dteach a chuir cumann tithíochta
    ar fáil faoin <a href="http://www.environ.ie/en/DevelopmentHousing/Housing/SocialHousingSupport/VoluntaryCo-operativeHousing/">Scéim
    Iasachta Caipitil agus Fordheontais</a> agus ba mhian leat teach
    príobháideach a cheannach agus an teach a bhí agat a thabhairt ar ais
    don chumann tithíochta. </li>
</ul><p>Bhain an scrúdú ioncaim amháin le daoine sa chéad rannóg seo; má thit
tú faoin dara, tríú, nó ceathrú rannóg, níor bhain an scrúdú ioncaim
leat.</p>

<h3>An scrúdú ioncaim</h3>
<ul><li>Teaghlach aon-ioncaim: Má bhí d'ollioncam (roimh cháin) sa bhliain
    chánach dheireanach idir €25,000 agus €58,000, d'fhéadfá bheith i
    dteideal na scéime. </li>
  <li>Teaghlach dhá-ioncam: Má bhí an dá ioncam le chéile cothrom le
    €75,000, nó faoin bhun sin, d'fhéadfadh sibh bheith i dteideal na
    scéime. </li>
</ul><h3>Tithíocht inacmhainne "Cuid 5"</h3>

<p>Tugann Cuid 5 de na hAchtanna um Phleanáil agus Forbairt 2000-2002 cead don
údarás áitiúil <strong>iachall a chur ar fhorbróirí</strong> <strong>suas
le 20% de thograí,</strong> ina bhfuil 5 nó níos mó teach i gceist, a chur
ar leataobh don tithíocht sóisialta nó inacmhainne. Is é an t-údarás
áitiúil a dhéanfaidh an cinneadh cén céatadán den 20% a bheidh mar
thithíocht inacmhainne. Ní raibh aon rialacha ann chun leagan síos cá
mbeadh tithe inacmhainne le lonnú i bhforbairtí nua. B'é an t-údarás
áitiúil a rinne an cinneadh cé na tithe a roghnófaí mar thithe inacmhainne
mar ba chuí. </p>

<p>Bheifeá i dteideal teach inacmhainne a cheannach faoi Chuid 5 de na
hAchtanna um Phleanáil agus Forbairt má ba rud é nár leor 35% de d'ioncam
le bheith ar do chumas teach a cheannach.</p>

<h3>Tioncsnamh Tithíochta Inacmhainne</h3>

<p>Tugadh an Tioncsnamh Tithíochta Inacmhainne (TTI) isteach faoin gcomhaontú
<em>Dul Chun Cinn a Chothú</em>. Faoin Tioncsnamh seo, sholáithríodh Oifig
na nOibreacha Poiblí talamh ar a dtógtaí tithe nua le díol. Bhí sé mar
aidhm ag an TTI freastal do riachtanais dhaoine nach raibh acmhainní acu
tithíocht a cheannach ar an margadh oscailte.</p>

<p>Bheifeá i dteideal teach inacmhainne a cheannach faoin Scéim Tithíochta
Inacmhainne má ba rud é nárbh leor 35% de d'ioncam le bheith ar do chumas
teach a cheannach.</p>

<h3>Morgáistí do thithíocht inacmhainne</h3>

<p>Bhíodh morgáistí le fáil ó údaráis áitiúla agus chuir bainc
áirithe morgáistí ar fáil do thithíocht inacmhainne freisin. D'fhéadfá
iasacht a fháil gurb ionann suas le 97% de luach an tí é, ar an gcoinníoll
nach mbeadh na haisíocaíochtaí níos mó ná 35% d'ioncam glan an teaghlaigh
(is é sin, ioncam lúide cáin agus árachas sóisialta (ÁSPC)). Níor mhór
d’iarratasóirí ar mhorgáistí tithíochta inacmhainne san earnáil
phríobháideach réamhcheadaíocht a fháil ón údarás áitiúil i dtaobh
maoine oiriúnaí. </p>

<h3>Scéim Fordheontais Mhorgáiste </h3>

<p>Má fuair tú airgead ar iasacht ón údarás áitiúil gus má bhí
ollioncam do theaghlaigh níos lú ná €28,000, bheifeá i dteideal
fordheontas bliantúil idir €1,050 agus €2,550 a fháil. Íoctaí an
fordheontas seo leis an údarás áitiúil. </p>

<p>D'fhéadfadh teaghlach nach raibh incháilithe don fhordheontas seo a bheith
incháilithe don <a shape="rect" href="mortgage_allowance_scheme.html">Scéim
Liúntais Mhorgáiste.</a></p>
</div>
<div class="topic base_wheretoapply">
<p>Chun tuilleadh eolais a fháil faoi thithíocht inacmhainne, déan
teagmháil le <a href="http://www.environ.ie/en/LocalGovernment/LocalGovernmentAdministration/LocalAuthorities/">d'údarás
áitiúil</a>.</p>
</div>
</div>
</html>
