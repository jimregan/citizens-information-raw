<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Riaráistí morgáiste: scéim cúnaimh agus comhairle 
</title>
    
    <meta name="description" content="Cuireann scéim nua comhairle airgeadais, dlí agus dócmhainneachta ar fáil d’iasachtaithe a bhfuil riaráistí tromchúiseacha morgáiste acu.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Riaráistí morgáiste: scéim cúnaimh agus comhairle </h1>
	
<ul class="anchorlinks"><li><a href="#lc66f4">Réamhrá</a></li><li><a href="#l172ca">Cé atá incháilithe?</a></li><li><a href="#lfec82">Cén seirbhísí a sholáthraítear?</a></li><li><a href="#l1e7b8">Rataí</a></li><li><a href="#lf3c9d">Tuilleadh eolais</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Má tá riaráistí tromchúiseacha morgáiste agat ar do theach, mura
bhfuil tú in ann d’fhiachas a íoc, agus má chuir d’iasachtóir
morgáiste tús le caingean dlí, b’fhéidir go mbeidh tú in ann rochtain a
fháil ar an Scéim Cúnaimh agus Comhairle d’iasachtaithe a bhfuil
riaráistí morgáiste tí acu. Soláthraíonn an Scéim seo réimse
seirbhísí chun cabhrú leat déileáil le do chás, comhairle airgeadais,
comhairle dlí agus comhairle dócmhainneachta ina measc.</p>

<p>Tá an Scéim mar chuid de <a href="http://www.citizensinformationboard.ie/en/news/2016/news20161003.html">Abhaile,
an tSeirbhís náisiúnta Réitigh Riaráistí Morgáiste</a>.</p>

<p>Déanann <a href="http://www.justice.ie/en/JELR/Pages/home">an Roinn Dlí
agus Cirt agus Comhionannais</a> agus <a href="http://www.welfare.ie/en/Pages/home.aspx">an Roinn Coimirce
Sóisialaí</a> í a comhordú agus déanann <a href="https://www.mabs.ie/">an
tSeirbhís Bhuiséadta agus Chomhairle Airgid (an SBCA)</a> í a oibriú i
gcomhar le <a href="http://www.isi.gov.ie/en/ISI/Pages/Home">Seirbhís
Dócmhainneachta na hÉireann (SDÉ)</a>, <a href="http://www.legalaidboard.ie/en/">an Bord um Chúnamh Dlíthiúil</a> agus
<a href="http://www.citizensinformationboard.ie/en/">an Bord um Fhaisnéis do
Shaoránaigh</a>.</p>

<p>Socraíodh painéil de ghairmithe cáilithe agus rialaithe chun seirbhísí
a sholáthar faoin Scéim. Tá líonra de chomhairleoirí Tiomnaithe
Riaráistí Morgáiste (TRM) ag an SBCA chun comhairle neamhspleách
shaineolach a sholáthar do dhaoine a bhfuil deacrachtaí acu le riaráistí
morgáiste.</p>
</div>
<div class="topic base_rules">
<h2 class="topic base_rules_title" id="l172ca">Cé atá incháilithe?</h2>

<p>Beidh tú incháilithe chun comhairle agus cúnamh a fháil faoin Scéim sna
cásanna a leanas:</p>
<ul><li>Tá tú dócmhainneach – ciallaíonn seo nach bhfuil ar do chumas
    d’fhiachas ina iomláine a íoc faoi mar a bhíonn siad le híoc,
  agus</li>
  <li>Tá riaráistí morgáiste agat ar do theach, agus</li>
  <li>Tá tú i mbaol do theach a chailleadh (mar shampla, má chuir
    d’iasachtóir tús le himeachtaí athshealbhaithe nó má thug siad le
    fios go mbeartaíonn siad amhlaidh a dhéanamh; má dúirt siad go measann
    siad nach bhfuil tú ag comhoibriú; nó má d’iarr siad ort machnamh a
    dhéanamh ar do theach a dhíol nó a thabhairt suas)</li>
</ul><p>Fiú má shásaítear na coinníollacha thuas, áfach, ní bheidh tú
incháilithe don Scéim má tá an teach díréireach i dtaobh do riachtanais
réasúnta cóiríocht mhaireachtála, faoi mar a leagtar amach ag <a href="http://www.irishstatutebook.ie/eli/2012/act/44/section/104/enacted/en/html#sec104">alt
104 den Acht um Dhócmhainneacht Phearsanta, 2012</a>.</p>

<p>Mura mbaineann do riaráistí morgáiste ach le maoin a cheannaítear le
ligean ar cíos, níl tú cumhdaithe ag an Scéim. Má tá riaráistí
morgáiste agat ar do theach, áfach, agus má tá maoin a cheannaítear le
ligean ar cíos agat chomh maith, beidh tú incháilithe fós féin, má
shásaíonn tú na coinníollacha thuas.</p>

<p>Tá tú incháilithe don tSeirbhís Athbhreithnithe Cúirte um
Dhócmhainneacht Phearsanta má bhí tú dócmhainneach agus má bhí
riaráistí morgáiste agat agus má dhiúltaigh do chreidiúnaithe do thogra
do <a href="../../../money_and_tax/personal_finance/debt/personal_insolvency/debt_settlement_arrangements.html">Shocrú
um Dhócmhainneacht Phearsanta (SDP)</a> lenar áiríodh do bhaile.</p>
</div>
<div class="topic base_rates">
<h2 class="topic base_rates_title" id="lfec82">Cén seirbhísí a sholáthraítear?</h2>

<p>Tá na 5 sheirbhís chomhairle agus chúnaimh ar leith a leanas ar fáil
faoin Scéim:</p>

<h3>Seirbhís Chleachtóra um Dhócmhainneacht Phearsanta (CDP)</h3>

<p>Bunaíodh <a href="http://www.isi.gov.ie/en/ISI/Aid_and_Advice_PIP_Panel.pdf/Files/Aid_and_Advice_PIP_Panel.pdf">painéal
de Chleachtóirí um Dhócmhainneacht Phearsanta (pdf)</a> faoin Scéim. Más
mian leat do chuid <a href="../../../money_and_tax/personal_finance/debt/personal_insolvency/personal_insolvency_options.html">roghanna
faoi dhócmhainneacht phearsanta</a> a fhiosrú, féadfaidh an SBCA dearbhán a
thabhairt duit do chomhairle agus do chabhair saor in aisce ó cheann de na
CDPanna seo. Féadfaidh tú do CDP a roghnú ó phainéal na Scéime, faoi
réir fáil a bheith orthu.</p>

<p>Bronnfaidh an dearbhán an teidlíocht ort comhairliúchán duine ar dhuine
a bheith agat le CDP. Tabharfaidh an CDP faoi mheasúnú iomlán ar do chás
airgeadais, míneoidh sé/sí duit na roghanna go léir atá ar fáil agus an
rogha is fearr duit chun déileáil le do riaráistí morgáiste, an chomhairle
sin a dheimhniú duit i scríbhinn. Chomh maith leis sin, ullmhóidh an CDP
Ráiteas Airgeadais Forordaithe (RAF) leat. Is ionann seo agus anailís
mhionsonraithe scríofa ar do chás airgeadais, faoi mar a cheanglaítear faoin
reachtaíocht um dhócmhainneacht phearsanta.</p>

<p>Má chuireann an CDP in iúl duit gurb é an rogha is fearr atá agat ná
dócmhainneacht phearsanta, cabhróidh siad leat chun na chéad chéimeanna
eile a ghlacadh. Má mholann siad gurb é an rogha is fearr duit ná <a href="../../../money_and_tax/personal_finance/debt/personal_insolvency/what_is_bankruptcy.html">féimeacht</a>,
soláthróidh siad an deimhniú duit a theastaíonn ón gcúirt féimheachta,
chomh maith, a dheimhníonn gur cuireadh ar an eolas thú faoin do roghanna
faoi dhócmhainneacht phearsanta.</p>

<h3>Seirbhís chuntasóra</h3>

<p>Má bhaineann saincheisteanna casta airgeadais le do chás, ach mura
n-oireann siad do dhócmhainneacht phearsanta, féadfaidh an SBCA dearbhán a
thabhairt duit le haghaidh comhairle airgeadais saor in aisce ó chuntasóir
eile faoin Scéim. Tá painéal cuntasaíochta nua á bhunú, ina liostaítear
cuntasóirí a ghlacann páirt sa Scéim. Féadfaidh tú do chuntasóir a
roghnú ón bpainéal seo, faoi réir fáil a bheith orthu.</p>

<p>Beidh ort oibriú le comhairleoir an SBCA i dtosach chun an Ráiteas
Caighdeánach Airgeadais (RCA) a chomhlánú a theastaíonn ó iasachtaithe
faoin <a href="mortgage_arrears_resolution_process.html">bPróiseas Réitigh
Riaráistí Morgáiste (PRRM)</a>. Teastóidh cóip den ráiteas seo ón
gcuntasóir, d’fhonn comhairle airgeadais a sholáthar duit.</p>

<p>Bronnfaidh an dearbhán an teidlíocht ort comhairliúchán duine ar dhuine
a bheith agat le cuntasóir painéil. Cuirfidh an cuntasóir comhairle ort ar
aon saincheisteanna airgeadais a bhaineann le do riaráistí morgáiste a
réiteach agus le réitigh fhéideartha, agus déanfaidh sé/sí an chomhairle
sin a dheimhniú duit i scríbhinn.</p>

<h3>Seirbhís aturnae comhairliúcháin</h3>

<p>I ndiaidh gur chomhlíon tú do Ráiteas Airgeadais Forordaithe nó do
Ráiteas Caighdeánach Airgeadais agus gur cuireadh comhairle airgeadais ort
faoin Scéim, féadfaidh do chomhairleoir airgeadais (CDP, comhairleoir nó
cuntasóir an SBCA) a mholadh go dtéann tú i gcomhairle le haturnae, chomh
maith, má thugann do chás saincheisteanna dlíthiúla chun solais. Mar
shampla, b’fhéidir gur scríobh d’iasachtóir morgáiste chugat, inar
lorgaíodh athshealbhú do thí nó inar beartaíodh go dtugann tú suas é.</p>

<p>Féadfaidh do chomhairleoir airgeadais iarratas a dhéanamh leis an SBCA ar
dhearbhán do chomhairle dlí thar do cheann. Féadfaidh tú aturnae a roghnú
ansin ón bpainéal a bunaíodh faoin Scéim (faoi réir fáil a bheith
air/uirthi).</p>

<p>Bronnfaidh an dearbhán um chomhairle dlí an teidlíocht ort
comhairliúchán duine ar dhuine a bheith agat le haturnae. Measúnóidh agus
míneoidh an t-aturnae comhairliúcháin do staid dlí, agus cuirfidh sé/sí
comhairle ort ar aon imeachtaí athshealbhaithe agus aon saincheisteanna
dlíthiúla a bhaineann le do riaráistí morgáiste. Chomh maith leis sin,
deimhneoidh an t-aturnae an chomhairle dlí sin duit i scríbhinn. Má
d’eisigh an t-iasachtóir imeachtaí athshealbhaithe cheana féin,
b’fhéidir go mbeidh an t-aturnae comhairliúcháin in ann, faoi chúinsí
áirithe, idirbheartaíocht a dhéanamh thar do cheann chun na himeachtaí a
réiteach lasmuigh den chúirt.</p>

<p>Is tábhachtach a thabhairt faoi deara go mbeidh ar an aturnae aon
cháipéisí a fheiceáil a bhaineann le do chás, go háirithe do ráiteas
airgeadais atá cothrom le dáta agus aon chomhairle airgeadais i scríbhinn a
fuair tú faoin Scéim.</p>

<h3>Seirbhís aturnae dualgais</h3>

<p>Má tá imeachtaí athshealbhaithe sa Chúirt Chuarda i ndán duit,
b’fhéidir go mbeidh tú in ann roinnt cabhrach a fháil sa Chúirt ón
aturnae dualgais. Aturnae atá san aturnae dualgais ó phainéal aturnaetha na
Scéime (féach thuas) ar gnách go mbíonn sé/sí ar dualgas sa Chúirt
Chuarda ar dhátaí éisteachtaí athshealbhaithe. Ní féidir leat an
t-aturnae dualgais a roghnú, mar gheall go sannann an Bord um Chúnamh
Dlíthiúil aturnaetha ón bpainéal chun freastal ar an gcúirt ar dhátaí ar
leith.</p>

<p>Seirbhís theoranta is ea seirbhís an aturnae dualgais chun comhairle agus
cabhair a sholáthar d’iasachtaithe a ndéantar tearcionadaíocht dóibh sa
chúirt. Míneoidh d’aturnae comhairliúcháin seo duit le níos mó
sonraí.</p>

<p>De ghnáth, ba cheart go bhfuair tú comhairle scríofa airgeadais agus dlí
faoin Scéim cheana féin, comhairle ón aturnae comhairliúcháin ar aon
imeachtaí athshealbhaithe ina measc.</p>

<p>Mura ndearna tú iarratas go tráthúil chun an chomhairle sin a fháil,
b’fhéidir go mbeidh an t-aturnae dualgais fós in ann roinnt cabhair bhreise
theoranta a thabhairt duit, ach amháin má tá iarratas déanta agat ar an
SBCA cheana féin. <strong>Má tá imeachtaí athshealbhaithe eisithe ag
d’iasachtóir morgáiste cheana féin in aghaidh do thí, agus mura ndearna
tú iarratas go fóill ar an Scéim, ba cheart duit teagmháil a dhéanamh leis
an SBCA a luaithe agus is féidir – féach ‘Cá ndéanfaidh mé
iarratas?’ thíos</strong>.</p>

<p>B’fhéidir go mbeidh an t-aturnae dualgais in ann labhairt ar do shon sa
Chúirt, a mhíniú cén bearta atá á nglacadh agat chun iarracht a dhéanamh
déileáil le do riaráistí morgáiste, agus b’fhéidir go mbeidh sé/sí in
ann iarratas a dhéanamh ar na himeachtaí a chur ar athló má tá iarracht a
déanamh agat chun réiteach a chur i bhfeidhm. Chomh maith leis sin,
b’fhéidir go mbeidh siad in ann a mhíniú duit cad atá ag tarlú sna
himeachtaí.</p>

<p>B’fhéidir go bhfuil siad ag cabhrú le roinnt iasachtaithe Scéime sa
chúirt ar an lá sin, mar sin, ba cheart duit freastal ar an gCúirt i bhfad
níos luaithe ná an t-am a thaispeántar ar pháipéir na Cúirte, agus ba
cheart duit fios a chur ar an SBCA ar theacht duit. (Chomh maith leis sin,
freastalaíonn comhairleoirí an SBCA ar an gCúirt Chuarda ar dhátaí
éisteachta athshealbhaithe, chun faisnéis agus tacaíocht a sholáthar. Ní
féidir leo comhairle dlí ná labhairt ar do shon sa Chúirt, áfach.)</p>

<p>Ní féidir leis an aturnae dualgais gníomhú mar d’aturnae cúnaimh
dlí, ná na himeachtaí athshealbhaithe a chosaint thar do cheann. Ní
chumhdaíonn an Scéim seo cúnamh dlí chun imeachtaí athshealbhaithe a
chosaint. Ma tá cosaint bhailí dhlíthiúil agat i leith an athshealbhaithe
agus más mian leat <a href="../../../justice/legal_aid_and_advice/civil_legal_advice_and_legal_aid.html">iarratas
a dhéanamh ar chúnamh dlí</a>, ba cheart duit iarratas a dhéanamh air sin
leis an mBord um Chúnamh Dlíthiúil, ar leithligh ón Scéim seo.</p>

<p><strong>An tseirbhís athbhreithnithe cúirte um dhócmhainneacht
phearsanta</strong></p>

<p>Má d’oibrigh tú cheana féin le CDP agus má bheartaigh tú <a href="../../../money_and_tax/personal_finance/debt/personal_insolvency/personal_insolvency_arrangements.html">Socrú
um Dhócmhainneacht Phearsanta (CDP)</a> do do chuid creidiúnaithe, ach má
dhiúltaigh na creidiúnaithe do thogra, féadfaidh tú iarraidh ar na
Cúirteanna chun athbhreithniú a dhéanamh air.</p>

<p>Faoin ngné seo den Scéim Cúnaimh agus Comhairle, féadfaidh an Bord um
Chúnamh Dlíthiúil ionadaíocht dlí a sholáthar duit ag aturnae agus
abhcóide nuair a lorgaítear athbhreithniú Cúirte ar do thogra CDP. Má
chomhaontaíonn an Chúirt go bhfuil an togra cóir agus réasúnta ar an
iomlán, agus leas á bhaint as na critéir a leagtar amach in <a href="http://www.irishstatutebook.ie/eli/2015/act/32/section/21/enacted/en/html#sec21">alt
115A den Acht um Dhócmhainneacht Phearsanta, 2012</a>, féadfaidh sé/sí an
togra a ghearradh ar do chreidiúnaithe.</p>

<p>Déanfaidh do CDP iarratas ar an mBord um Chúnamh Dlíthiúil ar
ionadaíocht dlí thar do cheann. Caithfidh an CDP a dheimhniú don Bhord go
bhfuil forais réasúnta agat chun an t-athbhreithniú cúirte a lorg agus go
sásaíonn tú na coinníollacha eile le haghaidh athbhreithniú a leagtar
síos sna <a href="http://www.lawreform.ie/_fileupload/RevisedActs/WithAnnotations/en_act_2012_0044.PDF">hAchtanna
um Dhócmhainneacht Phearsanta, 2012 go 2015 (pdf)</a>.</p>

<p>Má tá an Bord um Chúnamh Dlíthiúil sásta leis an iarratas, deonóidh
sé Deimhniú um Chúnamh Dlíthiúil duit. Féadfaidh tú féin agus do CDP
aturnae a roghnú ó phainéal aturnaetha na Scéime chun gníomhú thar do
cheann. (Faoi na hAchtanna um Dhócmhainneacht Phearsanta, is é do CDP nach
mór iarratas a dhéanamh ar an gCúirt thar do cheann don athbhreithniú.) Is
gnách go gcumhdóidh an Bord um Chúnamh Dlíthiúil an costas a bhíonn ar
abhcóide ón bpainéal abhcóidí Cúnaimh Dhlíthiúil Shibhialta chomh
maith.</p>
</div>
<div class="topic base_howtoapply">
<h2 class="topic base_howtoapply_title" id="l1e7b8">Rataí</h2>

<p>Soláthraítear an Scéim Cúnaimh agus Comhairle saor in aisce
d’iasachtaithe incháilithe.</p>
</div>
<div class="topic base_wheretoapply">
<h2 class="topic base_wheretoapply_title" id="lf3c9d">Tuilleadh eolais</h2>

<p>Is féidir leat níos mó a léamh faoin Scéim Cúnaimh agus Comhairle ar
Riaráistí Morgáiste Tí ar <a href="http://www.justice.ie/en/JELR/Pages/Scheme_of_Aid_and_Advice_on_Home_Mortgage_Arrears">justice.ie</a>
agus ar <a href="http://backontrack.ie/news/free-access-to-pip-services-now-available/">backontrack.ie</a>.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Is féidir glao ar Líne Chabhrach an SBCA: 0761 07 2000 (9am - 8pm, ó Luan
go hAoine) nó <a href="https://www.mabs.ie/contact-mabs/">déan teagmháil le
hoifig áitiúil an SBCA.</a> </p>
</div>
<!--this section produces the further information bit at the bottom of the document.
<div class="topic further_info">

<h1 class="further_info">Further information</h1>
<p>Text goes here</p>
</div>
-->
</div>
<!--this is the section that produces "Useful resources" in the box on the right-hand side. Below is an example.
	<div id="useful_resources">
      <ul>
	<li>
	  <a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
	</li>
	
      </ul>
    </div>
	-->
</html>
