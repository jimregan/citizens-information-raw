<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Socruithe malartacha aisíocaíochta do dhaoine a bhfuil deacracht
  mhorgáiste acu 
</title>
    
    <meta name="description" content="Sainiú: Faisnéis ar shocruithe malartacha aisíocaíochta agus roghanna eile do dhaoine atá thíos le riaráistí morgáiste. Saincheisteanna a bhfuil machnamh le déanamh orthu nuair a bhíonn do chuid roghanna á measúnú agat.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Socruithe malartacha aisíocaíochta do dhaoine a bhfuil deacracht
  mhorgáiste acu </h1>
	
<ul class="anchorlinks"><li><a href="#lc66f4">Réamhrá</a></li><li><a href="#lafd0d">Breithniú a dhéanamh ar an tairiscint</a></li><li><a href="#l6c28c">Socruithe malartacha aisíocaíochta </a></li><li><a href="#l7fa4d">Roghanna Eile </a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Má tá deacrachtaí agat <a href="../help_with_buying_a_home/paying_for_a_home.html">do mhorgáiste a
íoc</a>, féadfaidh d’iasachtóir <em>socrú malartach aisíocaíochta</em>
a chur ar tairiscint duit – tugtar <em>athstruchtúrú morgáiste</em> air go
minic. Baineann an cháipéis seo le morgáiste ar do theach (do phríomháit
chónaithe) – seachas réadmhaoin a cheannaítear lena ligean. Tugtar cuntas
ann ar chuid de na socruithe malartacha aisíocaiochta a d’fhéadfaí a chur
ar tairiscint duit agus na saincheisteanna ar cheart duit machnamh a dhéanamh
orthu. D’fhéadfadh na socruithe atá ar fáil ó d’iasachtóir bheith mar
chuid den <a href="mortgage_arrears_resolution_process.html">Phróiseas
Réitigh Riaráistí Morgáiste (PPRM)</a> nó lasmuigh de agus
d’fhéadfaidís athrú de réir mar a leanann an margadh ag teacht chun cinn
nó ag athrú.</p>

<p>Tá gach cás difriúil agus tá dualgas ar d’iasachtóir féachaint go
cúramach ar do chúinsí pearsanta sula ndéanann siad cinneadh ar cén rogha
a chuirfidh siad ar tairiscint duit. Tar éis measúnú a dhéanamh ar do chás
airgeadais, beidh d’iasachtóir tar éis socrú malartach aisíocaíochta a
roghnú a mheasann siad atá oiriúnach agus inmharthana i dtaobh do chuid
cúinsí.</p>

<p>Is tábhachtach, áfach, go ndéanann tú machnamh cúramach ar an
tairiscint agus ar cibé acu an bhfuil nó nach bhfuil sí inmharthana san
fhadtéarma i dtaobh do dhearcaidh féin. Beidh conradh nua morgáiste á
shíniú agat agus beidh tú faoi cheanglas a théarmaí d’fhad an
chomhaontaithe. Cinntigh go dtuigeann tú go hiomlán sonraí na tairisceana.
Féadfaidh tú <a href="https://www.mabs.ie/jargon-buster/">scriostóir
béarlagair an SBCA</a> a úsáid chun brí théarmaí airgeadais a
sheiceáil.</p>
</div>

<div class="topic base_rules">
<h2 class="topic base_rules_title" id="lafd0d">Breithniú a dhéanamh ar an tairiscint</h2>

<p>Is gá duit súil a chaitheamh ar 2 rud, ach go háirithe –
inacmhainneacht agus inmharthanacht. Mar chuid den Phróiseas Réitigh
Riaráistí Morgáiste (PRRM), beidh <a href="http://www.centralbank.ie/consumer/info/documents/industry%20standard%20financial%20statement.pdf">Ráiteas
Caighdeánach Airgeadais (pdf)</a> comhlánaithe agat do d’iasachtóir.
Féadfaidh tú seo a úsáid chun athbhreithniú a dhéanamh ar d’ioncam agus
d’eisíocaíochtaí.</p>

<h3>Inacmhainneacht</h3>

<p>Nuair a dhéanann tú measúnú ar cibé acu an féidir nó nach féidir
leat íoc as na haisíocaíochtaí a bheartaítear, seo a leanas na rudaí ar
cheart duit breithniú a dhéanamh orthu:</p>
<ul><li>Do ghlanioncam reatha míosúil</li>
  <li>D’eisíocaíochtaí reatha míosúla go léir</li>
  <li>An glanioncam indiúscartha a bheidh fágtha agat chun an morgáiste a
    íoc</li>
  <li>An méid is fiú do chuid sócmhainní</li>
  <li>Aon fhiachais eile a d’fhéadfadh bheith agat</li>
  <li>Más socrú gearrthéarmach an socrú malartach aisíocaíochta atá
    agat, cibé acu an mbeidh nó nach mbeidh tú in ann na haisíocaíochtaí
    níos airde a íoc nuair a thiocfaidh deireadh leis an socrú</li>
</ul><h3>Uirlisí a chabhróidh leat</h3>
<ul><li>Tá uirlisí buiséadta airgeadas teaghlaigh ag formhór na
    n-iasachtóirí ar a láithreáin ghréasáin</li>
  <li>Tá roinnt <a href="http://www.consumerhelp.ie/budgeting-calculators">áireamháin
    bhuiséadta</a> áisiúla ar consumerhelp.ie</li>
  <li>Tá <a href="https://www.mabs.ie/budgeting-tool/">uirlis bhuiséadta</a>
    ar mabs.ie chomh maith</li>
  <li>Chomh maith leis sin, d’fhéadfadh <a href="http://www.isi.gov.ie/en/ISI/Pages/RLE_calculated">áireamhán
    costais réasúnta mhaireachtála Sheirbhís Dócmhainneachta na hÉireann
    (SDÉ)</a> bheith áisiúil</li>
  <li>Tá faisnéis ar láithreán gréasáin SDÉ, <a href="http://backontrack.ie/">backontrack.ie</a>, do dhaoine a bhfuil
    deacracht airgeadais acu</li>
</ul><h3>Inmharthanacht</h3>

<p>Lena mheasúnú cibé acu an féidir nó nach féidir leat leanúint leis na
híocaíochtaí a dhéanamh don chuid eile de théarma an mhorgáiste, is gá
duit breithniú a dhéanamh ar cad a d’fhéadfadh athrú i do chás pearsanta
agus cibé acu an bhféadfaidh nó nach bhféadfaidh athruithe seachtracha
amach anseo do chumas chun aisíocaíocht a dhéanamh. Cé go bhféadfadh sé
bheith deacair tuar fada amach anseo a dhéanamh, féadfaidh tú measúnú a
dhéanamh, mar shampla, ar cén leibhéal de mhéadú ar an ráta úis a
bhféadfá glacadh leis.</p>

<p>I measc na rudaí ar cheart duit machnamh a dhéanamh orthu, tá:</p>
<ul><li>D’ioncam reatha agus amach anseo.</li>
  <li>Do chaiteachas reatha agus amach anseo.</li>
  <li>D’aois agus an chéim sa saol atá bainte amach agat. Mar shampla,
    d’fhéadfadh go mbeadh cúram leanaí ag teastáil ó do leanaí
    cleithiúnacha anois, nó d’fhéadfadh go dteastódh tacaíocht uathu
    chun freastal ar an gcoláiste amach anseo.</li>
  <li>Rátaí úis amach anseo agus luach do chuid sócmhainní amach
  anseo.</li>
  <li>An fhéidearthacht i leith oidhreacht nó cnapshuimeanna eile a fháil
    amach anseo.</li>
</ul><h3>Uirlisí a chabhróidh leat</h3>

<p>Tá <a href="http://www.consumerhelp.ie/rate-change-calculator">áireamhán
athraithe ráta</a> ar consumerhelp.ie</p>
</div>
<div class="topic base_rates">
<h2 class="topic base_rates_title" id="l6c28c">Socruithe malartacha aisíocaíochta </h2>

<p>D’fhéadfadh gach iasachtóir socruithe malartacha aisíocaíochta atá
beagán difriúil óna chéile a chur ar tairiscint, mar sin, is treoir
ghinearálta seo. Ní bhaineann na <a href="http://www.centralbank.ie/press-area/press-releases/Pages/CentralBankannouncesnewregulationsonresidentialmortgagelending.aspx">teorainneacha
nua iasachtaithe ar mhorgáistí a tháinig i bhfeidhm in 2015</a> le
hastruchtúrú morgáistí.</p>

<p>Go ginearálta, ní féidir iarraidh ort athrú ó mhorgáiste reatha
rianúcháin go dtí morgáiste de shaghas eile, murach gur bhreithnigh an
t-iasachtóir gach ceann de na roghanna a chuireann siad ar fáil agus murach
go raibh sé ina chonclúid acu nach ligfeadh aon cheann de na roghanna duit an
ráta úis rianúcháin a choimeád atá oiriúnach agus inmharthana i dtaobh
do chúinsí de. Más amhlaidh an cás, féadfaidh d’iasachtóir socrú a
chur ar tairiscint duit a cheanglaíonn ort athrú ó mhorgáiste reatha
rianúcháin go dtí morgáiste de shaghas eile. Ní féidir le d’iasachtóir
seo a dhéanamh acu má tá an socrú nua inacmhainne duit agus má tá sé
inmharthana san fhadtéarma.</p>

<p>Bíonn roinnt socruithe gearrthéarmach – ciallaíonn seo go mbíonn
téarma sonrach acu a éagfaidh ag tráth éigin amach anseo – mar shampla,
socrú úis amháin 6 mhí. Bíonn cinn eile fadtéarmach – mar shampla,
téarma an mhorgáiste a shíneadh. Féadfaidh roinnt iasachtóirí socrú
trialach a fhaomhadh sula gcríochnaíonn siad an togra. I roinnt cásanna,
leasóidh an togra téarmaí do bhunchonartha, agus cruthófar conradh nua, go
héifeachtach. I gcásanna eile, féadtar iarraidh ort conradh úrnua a
iontráil le d’iasachtóir.</p>

<table border="1" style="width: 100%"><col><tbody><tr><td><p>Má tá socrú malartach aisíocaíochta á chur ar tairiscint
        duit faoin <a href="mortgage_arrears_resolution_process.html">bPróiseas Réitigh
        Riaráistí Morgáiste (PRRM)</a>, ní mór duit an méid thíos a
        fháil i gcónaí: </p>
        <ul><li>Míniú soiléir scríofa ar conas a oibríonn an socrú
            malartach aisíocaíochta </li>
          <li>Méid na haisíocaíochta nua a bheartaítear </li>
          <li>Téarma an tsocraithe </li>
          <li>Faisnéis ar an tionchar a imrítear ar théarma an mhorgáiste,
            an t-iarmhéid reatha atá le híoc go fóill agus na riaráistí
            reatha </li>
          <li>Conas a ghearrfar ús ar chuntas d’iasacht mhorgáiste mar
            thoradh ar an socrú seo </li>
          <li>Conas a chuirfear an socrú in iúl do <a href="../../../money_and_tax/personal_finance/debt/credit_ratings.html">Bhiúró
            Creidmheasa na hÉireann</a> agus an tionchar a imreoidh sé, ina
            dhiaidh seo, ar do rátáil chreidmheasa </li>
        </ul><p>Ní mór go molfar duit comhairle neamhspleách a fháil faoin
        togra, chomh maith. Mar chuid den <a href="mortgage_arrears_resolution_process.html">tSeirbhís
        Bhuiséadta agus Chomhairle Airgid</a>, íocfaidh d’iasachtóir
        €250 ar chomhairliúchán le do rogha cuntasóra. Féadfaidh tú
        teacht ar <a href="http://www.keepingyourhome.ie/mortgage_arrears_information_and_advice_service/index.html#sec6">liosta
        de chuntasóirí rannpháirteacha</a> ar keepingyourhome.ie. </p>
      </td>
    </tr></tbody></table><p></p>

<p>D’fhéadfadh ceann amháin nó níos mó den mhéid a leanas a bheith i
gceist leis na socruithe malartacha aisíocaíochta.</p>

<h3>Íocaíocht a iarchur go sealadach</h3>

<p>Is gnách gur socrú gearrthéarmach seo chun brú láithreach airgeadais a
mhaolú. Tugtar sos <em>íocaíochta</em> nó <em>moratóir</em> air seo chomh
maith.</p>

<h3>Aistriú chuig morgáiste úis amháin nó an bealach a íocann tú ús a
athrú</h3>

<p>Ciallaíonn seo nach n-íocfaidh tú ach an t-ús atá le híoc ar
d’iasacht i rith na tréimhse seo, seachas an méid caipitiúil atá le
híoc. Féadtar rogha úis amháin a chur ar tairiscint duit ar feadh níos
giorra nó níos faide ná bliain amháin.</p>

<p>I roinnt cásanna, féadtar socrú níos lú ná an t-ús amháin ar feadh
tréimhse ghearr, mar gheall go bhféadfadh nach mbeadh aisíocaíochtaí úis
amháin inacmhainne nuair a dhéantar measúnú ar do chás. Féadtar an
difríocht idir an méid níos ísle seo agus méid na haisíocaíochta úis
amháin a shuimiú le hiarmhéid do mhorgáiste nár íocadh as go fóill nuair
a éagann an socrú malartach aisíocaíochta.</p>

<p>Anuas air sin, féadtar rogha aisíocaíochta seasta a chur ar tairiscint
duit nuair a íocann tú níos mó ná an t-ús amháin ach níos lú ná
d’aisíocaíocht iomlán chaipitiúil agus úis ar feadh tréimhse sheasta.
Ciallaíonn seo go n-íocann tú ús agus roinnt caipitil i dtreo do
mhorgáiste.</p>

<p>Ní bhíonn gach ceann de na socruithe malartacha aisíocaíochta seo
oiriúnach ach má mheasann tú go mbeidh tú in ann filleadh ar
d’aisíocaíochtaí iomlána caipitiúla agus úis go gairid amach anseo.</p>

<p>I measc na rudaí ar cheart duit machnamh a dhéanamh orthu, tá:</p>
<ul><li>Nuair a chríochnaíonn an tréimhse úis amháin, athríomhfaidh
    d’iasachtóir d’aisíocaíochtaí morgáiste bunaithe ar an téarma
    atá fanta agus ar iarmhéid an mhorgáiste atá le híoc go fóill.
    Ciallaíonn seo go méadófar d’aisíocaíochtaí mar gheall go bhfuil
    téarma níos giorra agat chun iarmhéid an mhorgáiste atá le híoc go
    fóill a aisíoc.</li>
  <li>Má chuirtear rogha fhadtéarmach úis amháin ar tairiscint duit,
    b’fhéidir go mbeidh ort do réadmhaoin a dhíol chun iarmhéid an
    mhorgáiste atá le híoc a íoc nuair a éagann téarma an
  mhorgáiste.</li>
</ul><h3>Téarma an mhorgáiste a shíneadh</h3>

<p>Ciallaíonn seo go gcuirtear síneadh ar do théarma ionas go n-íocann tú
níos lú gach mí (mar gheall gur leathnaigh tú na haisíocaíochtaí thar
thréimhse níos faide ama). Tá sé tábhachtach go dtugann tú faoi deara go
méadóidh do chostas creidmheasa mar gheall go nglacfaidh sé níos faide ort
do mhorgáiste a ghlanadh go hiomlán. Is é costas creidmheasa an difríocht
idir an tsuim a fhaigheann tú ar iasacht agus an tsuim iomlán a aisíocfaidh
tú (ús san áireamh).</p>

<p>I measc na rudaí ar cheart duit machnamh a dhéanamh orthu, tá:</p>
<ul><li>Cén aois a bheidh tú nuair a éagfaidh an morgáiste?</li>
  <li>An bhfuil aois éigeantach scoir agat nó an féidir leat leanúint ag
    oibriú i ndiaidh na haoise scoir?</li>
  <li>Má théann tú ar scor sular íocadh an morgáiste, an ligfidh do
    phinsean nó ioncam eile duit leanúint leis an morgáiste a íoc?</li>
  <li>An dtuigeann tú impleachtaí an téarma leasaithe? Cé go bhféadfadh go
    mbeadh níos lú á íoc agat gach mí, tiocfaidh méadú ar do chostas
    creidmheasa i gcaitheamh théarma sínte an mhorgáiste.</li>
</ul><h3>Riaráistí agus ús a chaipitliú</h3>

<p>Suimíonn an socrú malartach aisíocaíochta na riaráistí le hiarmhéid
gan íoc an mhorgáiste agus íoctar iarmhéid méadaithe an mhorgáiste i
gcaitheamh théarma an mhorgáiste atá fanta. D’fhéadfadh seo
d’íocaíochtaí míosúla a mhéadú. Féadtar an socrú seo a chur i
dteannta síneadh téarma ionas go mbíonn d’íocaíochtaí míosúla níos
lú.</p>

<h3>Morgáistí scoilte</h3>

<p>Murar féidir leat íoc as d’íocaíochtaí reatha morgáiste, ach má
d’fhéadfadh feabhas teacht ar do chúinsí amach anseo, d’fhéadfaí
morgáiste scoilte a chur ar fáil duit. Is é príomhchuspóir morgáiste
scoilte a ligean duit fanacht i dteach do theaghlaigh. Déanann socrú
morgáiste scoilte an morgáiste a scoilteadh ina 2 chuid. Déanann tú
aisíocaíochtaí comhaontaithe ar an gcéad chuid den mhorgáiste agus
ollstóráiltear nó cuirtear an dara cuid ar leataobh go n-íocfar aisti níos
déanaí. Déanfaidh roinnt iasachtóirí cuid den iasacht ollstóráilte a
dhíscríobh, roinnt úis a chur leis an gcuid ollstóráilte den mhorgáiste
agus ní dhéanfaidh iasachtóirí eile é seo.</p>

<p>I measc na rudaí ar cheart duit machnamh a dhéanamh orthu, tá:</p>
<ul><li>Cén céatadán d’aon chnapshuim a d’fhéadfá a fháil amach anseo
    is gá a íoc i dtreo na iasachta ollstóráilte (mar shampla, má
    fhaigheann tú oidhreacht nó bónas)?</li>
  <li>Cad a tharlaíonn nuair a bhaineann an iasacht aibíocht amach – an gá
    duit an réadmhaoin a dhíol nó iarmhéid an mhorgáiste atá le híoc go
    fóill a aisíoc, nó an gcoimeádfaidh tú ceart tionóntachta agus an é
    nach ndéanfar an fiachas atá le híoc go fóill a aisghabháil ach i
    ndiaidh do bháis?</li>
</ul><h3>Laghdú ar an méid caipitiúil</h3>

<p>Féadfaidh do bhanc a chomhaontú chun an méid foriomlán atá le híoc ar
do mhorgáiste a laghdú.</p>
</div>
<div class="topic base_howtoapply">
<h2 class="topic base_howtoapply_title" id="l7fa4d">Roghanna Eile </h2>

<p>Mura bhfuil socrú malartach aisíocaíochta á chur ar tairiscint ag
d’iasachtóir, nó murar féidir leat comhaontú ar shocrú atá á chur ar
tairiscint, b’fhéidir gur gá duit breithniú a dhéanamh ar roghanna eile.
Ní mór do d’iasachtóir thú a chur ar an eolas i scríbhinn faoi na
roghanna atá ar fáil duit, ina measc, d’fhéadfaí géilleadh deonach,
trádáil anuas, cíos in ionad morgáiste nó díol deonach a áireamh leo
seo. Ní mór thú a chur ar an eolas ar impleachtaí gach rogha agus ar cad a
tharlóidh d’aon fhiachas atá le híoc go fóill.</p>
<ul><li><strong>Géilleadh deonach na réadmhaoine</strong>
    <p>Tugann tú an réadmhaoin suas do d’iasachtóir. Má tá easnamh ann
    (díoltar an réadmhaoin ar shuim atá níos lú ná iarmhéid an
    mhorgáiste atá le híoc go fóill) beidh tú fós faoi dhliteanas íoc as
    seo agus beidh ort comhaontú a dhéanamh ar shocrú aisíocaíochta le
    d’iasachtóir chun déileáil leis an easnamh.</p>
  </li>
  <li><strong>Morgáistí trádála anuas</strong>
    <p>B’fhéidir go mbeidh tú in ann do réadmhaoin a dhíol agus
    réadmhaoin nua ar luach níos ísle a cheannach. D’fhéadfaí cothromas
    diúltach a chur leis an iasacht agus í a fháil ar an réadmhaoin nua.</p>
  </li>
  <li><strong>Cíos in ionad morgáiste</strong>
    <p>Faoin <a href="mortgage_to_rent_scheme.html">scéim cíos in ionad
    morgáiste</a>, féadfaidh daoine a bhfuil deacrachtaí acu a morgáistí a
    íoc le hiasachtóirí príobháideacha aistriú ó úinéireacht a bheith
    acu ar a dteach go dtí a dteach a ligean ar cíos mar thionóntaí
    sóisialacha. Má ghlacann tú leis an rogha um morgáiste-chuig-cíos, ní
    bheidh úinéireacht agat ar do theach a thuilleadh ná aon leas airgeadais
    ann.</p>
  </li>
  <li><strong>Díol deonach na réadmhaoine</strong>
    <p>Íocann tú an réadmhaoin tú féin. Má tá easnamh ann (díoltar an
    réadmhaoin ar shuim atá níos lú ná iarmhéid an mhorgáiste atá le
    híoc go fóill) beidh tú fós faoi dhliteanas íoc as seo agus beidh ort
    comhaontú a dhéanamh ar shocrú aisíocaíochta le d’iasachtóir chun
    déileáil leis an easnamh.</p>
  </li>
</ul><p>Ní mór do d’iasachtóir thú a chur ar an eolas i scríbhinn, chomh
maith, go bhfuil tú anois lasmuigh den PRRM, agus gur féidir dul i mbun
imeachtaí athshealbhaithe cibé acu 3 mhí ón dáta a eisítear an litir nó
8 mí i ndiaidh an dáta a cruthaíodh do riaráistí, pé dáta is déanaí.
Ní mór thú a chur ar an eolas faoi <a href="../../../money_and_tax/personal_finance/debt/personal_insolvency/personal_insolvency_options.html">roghanna
dócmhainneachta pearsanta</a>, an tábhacht a bhaineann le comhairle
neamhspleách a fháil agus an ceart atá agat chun <a href="mortgage_arrears_resolution_process.html">achomharc nó chun gearán a
dhéanamh</a>.</p>

<p>Féadfaidh tú <a href="mortgage_arrears_resolution_process.html">ár
gcáipéis ar an PRRM a léamh</a> chun faisnéis níos mionsonraithe a fháil
ar cad a tharlaíonn mura ndéantar comhaontú ar shocrú malartach
aisíocaíochta nó má sháraíonn tú socrú malartach aisíocaíochta.</p>

<p>Cuimhnigh, murar féidir leat féin agus d’iasachtóir comhaontú a bhaint
amach ar do mhorgáiste a mhionathrú nó do mhorgáiste a athstruchtúrú,
féadfaidh tú breithniú a dhéanamh, chomh maith ar <a href="../../../money_and_tax/personal_finance/debt/personal_insolvency/personal_insolvency_arrangements.html">Shocrú
Dócmhainneachta Pearsanta (SDP)</a>. Faoi SDP, déantar measúnú ar
d’fhiachais go léir, do mhorgáiste san áireamh, agus cuirtear plean
comhaontaithe i dtoll a chéile chun aisíocaíocht a dhéanamh le do
chreidiúnaithe. Beidh faomhadh le déanamh ar SDP ag cruinniú creidiúnaithe
(ag tromlach cáilithe do chuid creidiúnaithe). Ina theannta sin, féadfaidh
tú tuilleadh faisnéise a fháil faoin rogha seó ó <a href="http://backontrack.ie/">backontrack.ie</a> Má tá deacrachtaí
an-tromchúiseacha airgeadais agat, b’fhéidir gur rogha a bheidh i <a href="../../../money_and_tax/personal_finance/debt/personal_insolvency/what_is_bankruptcy.html">bhféimheacht</a>,
chomh maith.</p>
</div>
</div>

</html>
