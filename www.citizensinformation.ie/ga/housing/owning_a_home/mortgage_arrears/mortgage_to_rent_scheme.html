<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An scéim náisiúnta um morgáiste-chuig-cíos
</title>
    
    <meta name="description" content="Déantar cur síos ar an scéim um morgáiste-chuig-cíos, a ligeann do dhaoine a bhfuil deacrachtaí morgáiste acu aistriú chuig a dtithe a ligean ar cíos.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An scéim náisiúnta um morgáiste-chuig-cíos</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#lcb6a9">Conas mar a oibríonn sé</a></li><li><a href="#leaf83">Conas iarratas a dhéanamh</a></li><li><a href="#l26941">Cá ndéanfaidh mé iarratas?</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Faoin <a href="http://www.housing.ie/Housing-Information/Mortgage-to-Rent-Scheme">scéim
náisiúnta um morgáiste-chuig-cíos</a>, féadfaidh daoine a bhfuil
deacrachtaí acu a morgáistí a íoc le h-iasachtóirí príomháideacha
aistriú ó úinéireacht a bheith acu ar a dteach go dtí a dteach a ligean ar
cíos mar thionóntaí sóisialacha le comhlachas tithíochta, a cheannaíonn
an teach ón iasachtóir. Má ghlacann tú leis an rogha um
morgáiste-chuig-cíos, ní bheidh úinéireacht agat ar do theach a thuilleadh
ná aon leas airgeadais agat ann.</p>

<p>Tá <a href="http://www.environ.ie/housing/home-ownership/schemeservice/local-authority-mortgage-rent-lamtr-scheme">scéim
um morgáiste-chuig-cíos</a> ar bun in údaráis áitiúla freisin. </p>

<p><a href="http://www.merrionstreet.ie/MerrionStreet/en/News-Room/Releases/Government_Strengthens_Framework_to_Support_Mortgage_Holders_in_Arrears.html">I
measc na mbearta nua chun tacú le daoine i riaráiste morgáiste</a>, a
fógraíodh an 13 Bealtaine 2015, tá leathnú na scéime cíos in ionad
morgáiste.</p>
</div>

<div class="topic base_rules">
<h2 class="topic base_rules_title" id="l555d1">Rialacha</h2>

<p>Is do dhaoine a bhfuil morgáiste acu le hiasachtóirí príobháideacha an
scéim náisiúnta cíos in ionad morgáiste. Tá rogha <a href="http://www.environ.ie/en/DevelopmentHousing/Housing/News/MainBody,35348,en.htm">cíos
in ionad morgáiste ar leithligh d’iasachtaithe údaráis áitiúil i
riaráiste</a>.</p>

<p>Chun cáiliú don scéim cíos in ionad morgáiste ní mór go
gcomhlíonfadh do mhorgáiste, do theach agus do líon tí critéir
incháilitheachta mhionshonraithe, mar seo a leanas:</p>

<h3>Do mhorgáiste</h3>
<ul><li>Ní mór duit gan a bheith in ann d’aisíocaíochtaí ar d’iasacht
    morgáiste a dhéanamh agus ní mór gur chinn d’iasachtóir gur dóigh
    nach dtiocfadh athrú ar sin sa todhchaí</li>
  <li>Ní mór duit a bheith i dteagmháil le d’iasachtóir agus iarracht a
    dhéanamh teacht ar réiteach</li>
  <li>Ní mór go mbeadh an <a href="mortgage_arrears_resolution_process.html">Próiseas Réitigh do
    Riaráistí Morgáiste (MARP)</a> curtha i gcrích agat le
  d’iasachtóir</li>
</ul><h3>Do theach</h3>
<ul><li>Go ginearálta, ní mór go mbeadh do mhaoin i gcothromas diúltach. Ach
    d’fhéadfaí maoin atá i gcothromas dearfach imeallach a mheas anois a
    bheith san áireamh sa scéim, más rud é nach bhfuil an cothromas nach
    mó ná 10% den luach margaidh oscailte, go huasmhéid €15,000.</li>
  <li>Ní mór go bhfeilfeadh do mhaoin do chuid riachtanas – ní chóir go
    mbeifeá fo-chóirithe i gcomhréir le <a href="https://housing.ie/Our-Publications/Housing-for-People-with-a-Disability/Housing-Needs-Assessment-Guidance-notes-Revised-30.aspx">treoirlínte
    an údaráis áitiúil</a>, móide seomra leapa amháin.</li>
  <li>Ag brath ar chineál agus suíomh do mhaoine, ní mór go mbeadh sé nach
    mó ná luach áirithe (arna méadú in 2015) mar atá leagtha amach sa
    tábla seo a leanas:</li>
</ul><table border="1"><caption></caption>
  <col><col><col><tbody><tr><td><strong>Cineál na maoine</strong></td>
      <td><strong>Suíomh</strong></td>
      <td><strong>Uasluach</strong></td>
    </tr><tr><td>Teach</td>
      <td>Baile Átha Cliath, Cill Dara, An Mhí, Cill Mhantáin, Lú, Corcaigh
        agus Gaillimh</td>
      <td>€350,000</td>
    </tr><tr><td>Árasán nó teach cathrach</td>
      <td>Baile Átha Cliath, Cill Dara, An Mhí, Cill Mhantáin, Lú, Corcaigh
        agus Gaillimh</td>
      <td>€300,000</td>
    </tr><tr><td>Teach</td>
      <td>Áiteanna eile sa Stát</td>
      <td>€250,000</td>
    </tr><tr><td>Árasán nó teach cathrach</td>
      <td>Áiteanna eile sa Stát</td>
      <td>€190,000</td>
    </tr></tbody></table><h3>Do líon tí household</h3>
<ul><li>Ní mór a bheidh <a href="../../local_authority_and_social_housing/applying_for_local_authority_housing.html">incháilithe
    do thithíocht shóisialta</a>. Mar chuid den riachtanas sin, níor chóir
    go mbeadh do ghlanioncam líon tí a bheith os cionn teorainneacha ar
    leith, ag brath ar cén chuid den Stát ina gcónaíonn tú agus cá mhéad
    duine fásta agus leanbh atá sa líon tí. Tá teorainneacha ioncaim i
    leith na suíomhanna éagsúla le feiceáil sa <a href="http://www.environ.ie/en/Publications/DevelopmentandHousing/Housing/FileDownLoad,29414,en.pdf">tábla
    seo (pdf)</a>. Is ionann go ghlanioncam líon tí agus d’ioncam i ndiaidh
    cánacha agus árachas sóisialta a bhaint amach.</li>
  <li>Ní mór nach bhfuil aon mhaoin eile agat nó aon sócmhainní sa bhreis
    ar €20,000</li>
  <li>Ní mór go bhfuil <a href="http://www.environ.ie/en/Publications/DevelopmentandHousing/Housing/FileDownLoad,29412,en.pdf">ceart
    fadtéarma agat chun fanacht sa Stát (pdf)</a></li>
</ul><h3>Comhairle a fháil</h3>

<p>Ní mór duit comhairle dhlíthiúil agus airgeadais a fháil sular féidir
leis an bpróiseas um morgáiste-chuig-cíos leanúint ar aghaidh.</p>

<p>Íocfaidh d’iasachtóir a mhéid le €500 le haghaidh comhairle dlí.</p>

<p>Más mian leat, íocfaidh d’iasachtóir €250 ar do shon chun comhairle
dlí a fháil ó chuntasóir ar <a href="http://www.keepingyourhome.ie/mortgage_arrears_information_and_advice_service/index.html">phainéal
na Seirbhíse Faisnéise agus Comhairle ar Riaráistí Morgáiste</a>.</p>

<p>Féadfaidh <a href="../../../money_and_tax/personal_finance/debt/mabs_service.html">an
tSeirbhís Bhuiséadta agus Chomhairle Airgid (MABS)</a> comhairle faoi
fhiachas a chur ar fáil.</p>
</div>
<div class="topic base_rates">
<h2 class="topic base_rates_title" id="lcb6a9">Conas mar a oibríonn sé</h2>

<p>Bíonn sraith chasta de shocruithe dlíthiúla agus airgeadais i gceist le
do stádas a athrú ó úinéir go tionónta do thí, agus is gá gach ceann
díobh a shíniú sular n-aistreofar an réadmhaoin.</p>

<p>Nuair a dhéantar comhaontú ar na socruithe go léir seo, praghas ceannaigh
do thí san áireamh (féach thíos), tugann tú suas seilbh do thí ar bhonn
deonach chuig d’iasachtóir morgáiste. Déanann d’iasachtóir do theach a
dhíol láithreach le comhlachas tithíochta, a dhéanfaidh é a ligean ar
cíos leat ansin. Féach ‘Comhlachais tithíochta’ thíos.</p>

<h3>Praghas ceannaigh do thí</h3>

<p>Sular féidir do theach a dhíol leis an gcomhlachas tithíochta, ní mór
luacháil neamhspleách a dhéanamh air agus ní mór don iasachtóir agus don
chomhlachas comhaontú a dhéanamh ar phraghas. Bunófar an praghas ar roinnt
tosca, ina measc luacháil mhargaidh na réadmhaoine agus costas aon
deisiúchán riachtanach. Murar féidir leis an iasachtóir agus an comhlachas
tithíochta comhaontú a dhéanamh ar phraghas, ní leanfar ar aghaidh leis an
socrú.</p>

<h3>I ndiaidh an díola</h3>

<p>Rachaidh fáltais dhíol do thí leis an gcomhlachas tithíochta i dtreo
d’fhiachais mhorgáiste agus beidh ort comhaontú a dhéanamh le
d’iasachtóir maidir leis an iarmhéid atá fágtha atá le híoc agat, más
ann dó. Fiachas <em>neamhurraithe</em> atá san iarmhéid seo anois atá
fanta. (Iasacht atá i bhfiachas urraithe ar a bhfuil earraí nó réadmhaoin
ar fáil mar urrús i leith neamhíocaíochta – mar shampla, morgáiste
tithíochta, sa chás go gcuireann tú an réadmhaoin ar fáil mar urrús agus
féadtar í a athshealbhú murar féidir leat an morgáiste a íoc.)</p>

<p>Ní bheidh do mhaoin faoi d’úinéireacht a thuilleadh, ach féadfaidh tú
leanúint ort cónaí i do theach mar thionónta tithíochta sóisialta agus
beidh comhaontú tionóntachta agat leis an gcomhlachas tithíochta. Mar a
dhéantar i gcás gach réadmhaoine a díoltar ó 1 Eanáir 2010 amach,
cuirfear dáta an díolacháin, praghas agus seoladh do thí ar an g<a href="http://www.propertypriceregister.ie/">Clár Praghsanna Réadmhaoine
Cónaithe</a>, arna fhoilsiú ag an Údarás Rialála Seirbhísí Maoine.</p>

<p>Má thagann feabhas ar do chás airgeadais, beidh sé de rogha agat an teach
a cheannach ar ais ón gcomhlachas tithíochta tar éis tréimhse 5 bliana.</p>

<h3>Comhlachais tithíochta</h3>

<p>Is carthanacht chláraithe <a href="../../local_authority_and_social_housing/housing_associations.html">comhlachas
tithíochta</a> agus is eagraíocht neamhbhrabúsach iad a faomhadh chun
tithíocht shóisialta a chur ar fáil agus a bhainistiú. Tá sé de chuspóir
ag comhlachais tithíochta tithíocht a chur ar fáil dóibh siúd nach féidir
leo íoc as a riachtanais tithíochta óna n-acmhainní féin ar cíos
inacmhainne.</p>

<p>Íocfaidh tú cíos bunaithe ar d’ioncam. Má thagann méadú ar
d’ioncam, tiocfaidh méadú ar an gcíos, ach má thagann laghdú ar
d’ioncam, tiocfaidh laghdú ar an íocaíocht chíosa chomh maith. Ar an
mbealach seo, fanann an cíos a íoctar inacmhainne.</p>

<p>Go ginearálta, ní mór duit a bheith incháilithe do thithíocht
shóisialta d’fhonn a bheith i do thionónta chumann tithíochta. Mar sin,
mar a luaitear san ‘Rialacha’ thuas, ní mór go mbeifeá incháilithe do
thithíocht shóisialta chun cáiliú don scéim cíos in ionad morgáiste. Is
iad na húdaráis áitiúla a dhéanann measúnú ar oiriúnacht le haghaidh
tithíocht shóisialta. Féadfaidh d’iasachtóir foirm iarratais a sholáthar
chun <a href="../../local_authority_and_social_housing/applying_for_local_authority_housing.html">iarratas
a dhéanamh ar d’údarás áitiúil</a>.</p>

<h3>Achomhairc</h3>

<p>Mura gcomhaontaíonn d’iasachtóir go bhfuil tú oiriúnach don scéim um
morgáiste-chuig-cíos, féadfaidh tú achomharc a dhéanamh le Coiste
Achomhairc na n-iasachtóirí faoin <a href="mortgage_arrears_resolution_process.html">bPróiseas Réitigh do
Riaráistí Morgáiste (MARP)</a>.</p>

<p>Má chinneann an t-údarás áitiúil nach bhfuil tú incháilithe le
haghaidh tacaíochta do thithíocht shóisialta (rud a chiallaíonn nach
féidir leat rochtain a fháil ar an scéim cíos in ionad morgáiste), is
féidir leat achomharc a dhéanamh ar an gcinneadh sin trí chóras achomhairc
inmheánach an údaráis áitiúil. Mura bhfuil tú sásta leis an toradh,
féadfaidh tú teagmháil a dhéanamh leis an <a href="../../../government_in_ireland/national_government/standards_and_accountability/office_of_the_ombudsman.html">Ombudsman</a>.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Sa chás cuí, déanfaidh d’iasachtóir an deis a chur ar tairiscint duit
chun iarratas a dhéanamh ar an scéim agus foirm iarratais a thabhairt duit ar
mhorgáiste-chuig-cíos. Más spéis leat, tugann tú toiliú i scríbhinn do
d’iasachtóir chun do shonraí a sheoladh isteach do líon eagraíochtaí
atá bainteach sa scéim.</p>

<p>Is gá duit ansin roinnt céimeanna a chríochnú:</p>
<ol><li>Comhaontaíonn tú chun úinéireacht do thí a thabhairt suas le
    comhaontú tionóntachta a fháil le comhlachas tithíochta.</li>
  <li>Déanann tú d’fhoirm iarratais ar Mhorgáiste-chuig-Cíos a
    chomhlánú mar aon le foirm iarratais ar Thacaíocht Tithíochta
    Sóisialta agus iad a thabhairt do d’údarás áitiúil, mar aon leis an
    gcáipéisíocht riachtanach uile, lena n-áirítear an Litir Thairisceana
    chun bheith Rannpháirteach sa Scéim um Morgáiste-chuig-Cíos (a eisíonn
    d’iasachtóir duit).</li>
</ol><p>Tá <a href="http://www.housing.ie/getattachment/Housing-Information/Mortgage-to-Rent-Scheme/A-Guide-to-the-Mortgage-to-Rent-Scheme-August-2015.pdf">treoir
i leith na scéime (pdf)</a> foilsithe ag an nGníomhaireacht Tithíochta.</p>
</div>

<div class="topic base_wheretoapply">
<h2 class="topic base_wheretoapply_title" id="l26941">Cá ndéanfaidh mé iarratas?</h2>

<p>Déan teagmháil le d’iasachtóir morgáiste chun plé a dhéanamh ar
d’oiriúnacht don scéim um morgáiste-chuig-cíos.</p>
</div>
</div>
<!--CIO only useful resources box on right-hand side-->
<!--<div id="useful_resources">
<ul>
  <li><a
    href="http://www.louthcoco.ie/en/Services/Housing/Mortgage to Rent Scheme/A_Guide_for_Applicants.pdf">Morgáiste-chuig-cíos:
    treoir d’iarratasóirí (pdf)</a></li>
</ul>
</div>-->

</html>
