<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Próiseas Réitigh do Riaráistí Morgáiste (MARP)
</title>
    
    <meta name="description" content="Ní mór d&#39;iasachtóirí morgáiste próiseas sainmhínithe a leanúint agus iad ag plé le riaráistí morgáiste.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Próiseas Réitigh do Riaráistí Morgáiste (MARP)</h1>
	
<ul class="anchorlinks"><li><a href="#lc66f4">Réamhrá</a></li><li><a href="#lf4656">Cumarsáid</a></li><li><a href="#lf5021">Eolas airgeadais, measúnú</a></li><li><a href="#l9a542">Réiteach</a></li><li><a href="#l45a84">Achomhairc agus gearáin</a></li><li><a href="#l6cd6c">Imeachtaí athshealbhaithe</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Leagann an <a href="http://www.centralbank.ie/regulation/processes/consumer-protection-code/Documents/2013%20CCMA.pdf">Cód
Iompraíochta ar Riaráistí Morgáiste (CIRM) (pdf)</a> amach an creatlach
nach mór d’iasachtóirí a úsáid agus iad ag déileáil le <a href="overview_of_mortgage_debt.html">hiasachtaithe i riaráistí morgáiste
nó i réamh-riaráistí</a>. Éilíonn sé ar iasachtóirí cásanna den
tsórt sin go léir a láimhseáil go tuisceanach agus go dearfach, agus é mar
chuspóir ag gach tráth cabhrú le daoine a gcuid oibleagáidí morgáiste a
chomhlíonadh.</p>

<p>De réir an CIRM, ní mór d’iasachtóirí Próiseas Réitigh do
Riaráistí Morgáiste (MARP) a úsáid agus iad ag déileáil le custaiméirí
riaráiste agus réamh-riaráistí. Tugadh an ceanglas seo isteach in Eanáir
2011 agus athraíodh na rialacha faoin CIRM, a tháinig i bhfeidhm in Iúil
2013.</p>

<p>Tugtar sonraí cuimsitheacha ar na 4 chéim den PRRM thíos. Is iad:
cumarsáid; faisnéis airgeadais; measúnú agus réiteach. Ta próiseas
achomhairc ann chomh maith faoin CIRM, ach tá seo lasmuigh de scóip an PRRM
anois.</p>

<p>Má baineadh leas as na céimeanna seo cheana féin, agus má bheartaíonn
an t-iasachtóir do theach a athshealbhú, ní mór dóibh cloí le rialacha an
CIRM a rialaíonn imeachtaí athshealbhaithe.</p>

<p>Is féidir leat níos mó a léamh faoin CIRM <a href="consumer_protection_codes_and_mortgages.html">anseo</a> agus i <a href="http://www.centralbank.ie/publicinformation/Documents/2013%20Consumer%20Guide%20to%20CCMA.pdf">dtreoir
do thomhaltóirí (pdf)</a> an Bhainc Cheannais.</p>

<p><strong>An ceanglas go dtugtar faoin PRRM</strong></p>

<p>Ón 18 Meitheamh 2012 amach, níor mhór do dhaoine a raibh iarratas á
dhéanamh acu ar Fhorlíonadh Ús Morgáiste (FÚM) a léiriú gur bhain siad
socrú eile íocaíochta amach lena n-iasachtóir ar feadh 12 mhí ar a laghad
faoin PRRM. (Tá an scéim FÚM dúnta d'iarrthóirí nua ón 1 Eanáir 2014.)
Is féidir leat níos mó a léamh faoi seo inár gcáipéis ar <a href="../../../social_welfare/social_welfare_payments/supplementary_welfare_schemes/mortgage_interest_supplement.html">Fhorlíonadh
Ús Morgáiste</a>.</p>

<p>Faoin gcóras um dhócmhainneacht phearsanta, ní mór do dhaoine a bhfuil
iarratas á dhéanamh acu ar Shocrú um Dhócmhainneacht Phearsanta (SDP) a
dhearbhú gur chomhoibrigh siad lena n-iasachtóir morgáiste faoin PRRM ar
feadh sé mhí ar a laghad agus nárbh fhéidir leo comhaontú a dhéanamh ar
shocrú eile aisíocaíochta. Is féidir leat níos mó a léamh faoi seo inár
gcáipéis ar <a href="../../../money_and_tax/personal_finance/debt/personal_insolvency/personal_insolvency_arrangements.html">Shocruithe
um Dhócmhainneacht Phearsanta</a>.</p>
</div>

<div class="topic base_rules">
<h2 class="topic base_rules_title" id="lf4656">Cumarsáid</h2>

<p>Éiríonn fadhb riaráistí morgáiste chomh luath agus a theipeann ort
aisíocaíocht iomlán a dhéanamh ar an dáta a bhfuil sí dlite, nó má
dhéanann tú íocaíocht pháirteach ar an dáta seo.</p>

<p>Má fhanann na riaráistí gan íoc ar feadh 31 lá ón dáta seo, ní mór
don iasachtóir stádas an chuntais mhorgáiste a chur in iúl duit i
scríbhinn. Ní mór an litir seo sonraí iomlána na híocaíochta/na
n-íocaíochtaí a chailleadh agus an méid iomlán atá i riaráiste anois.
Ní mór dó freisin míniú chomh maith go bhfuil do riaráistí á
láimhseáil anois faoin MARP; an tábhacht a bhaineann le comhoibriú leis an
iasachtóir; na hiarmhairtí a bhaineann le neamhchomhoibriú; agus an tionchar
a behidh ag aisíocaíochtaí caillte nó athshealbhú tí ar do rátáil
creidmheasa.</p>

<p>Ní mór don iasachtóir leabhrán eolais a sheoladh chugat freisin, ina
dtugtar mionsonraí ar an MARP, pointí teagmhála ábhartha maidir le
saincheisteanna riaráistí agus sonraí na suíomh gréasáin le faisnéis ar
riaráistí morgáiste, ar nós mabs.ie agus keepingyourhome.ie. (Ní mór duit
an leabhrán seo a fháil freisin má tá tú i réamh-riaráistí.)</p>

<p>Chomh fada is atá tú i riaráiste, ní mór don iasachtóir nuashonrú a
thabhairt duit i scríbhinn ar stádas do chuntais gach 3 mhí.</p>

<p>Mura bhfuil socrú aisíoca malartach curtha ar bun, agus má cailleann tú
an tríú aisíocaíocht (iomlán nó páirteach), ní mór don iasachtóir an
méid seo a leanas a insint duit i scríbhinn:</p>
<ul><li>An poitéinseal le haghaidh imeachtaí dlíthiúla agus caillteanais do
    mhaoine, agus meastachán ar an gcostas a bhainfeadh le himeachtaí den
    chinéal seo ort</li>
  <li>An tábhacht a bhaineann le comhairle neamhspleách a fháil ón <a href="../../../money_and_tax/personal_finance/debt/mabs_service.html">tSeirbhís
    Bhuiséadta agus Comhairle Airgid</a> (MABS) nó rogha eile cuí</li>
  <li>Fiú amháin má dhíoltar do mhaoin, beidh tú fós faoi dhliteanas aon
    fhiach nár íoc tú, lena n-áirítear aon ús fabhraithe, muirir,
    dlíthiúil, díol agus costais bhainteacha eile.</li>
</ul><p><strong>Leibhéal cumarsáide</strong></p>

<p>Faoin CIRM, ní mór do Bhord gach iasachtóra comhaontú a dhéanamh ar
bheartas cumarsáide, a chinntíonn go bhfuil an leibhéal cumarsáide le
hiasachtaithe i gcomhréir agus nach bhfuil sé iomarcach; nach bhfuil an
chumarsáid ionsaitheach, imeaglach ná ciapthach; go dtugtar dóthain ama
d’iasachtaithe chun na gníomhartha lenar comhaontaíodh a chríochnú (agus
go dtugtar cabhair dóibh, más gá) sula ndéantar aon chumarsáid bhreise;
agus go dtéitear i mbun beart chun comhaontú a dhéanamh ar chumarsáid amach
anseo. Níor cheart go ndéanfaí an chumarsáid “chomh minic sin nach bhfuil
gá leis”.</p>

<p>Féadfaidh an t-iasachtóir cuairt a thabhairt ar do theach gan aon fhógra
a thabhairt duit má theip air/uirthi agus iarrachtaí á ndéanamh aige/aici
teagmháil a dhéanamh leat agus má táthar ar tí thú a rangú amhail gan
bheith ag comhoibriú. Ní mór go dtabharfar ar a laghad fógra cúig lá gnó
duit agus féadfaidh tú a roghnú chun casadh leis an iasachtóir ina (h)oifig
ina ionad sin. Féadfaidh tú a roghnú go rachaidh tríú páirtí i
gcuideachta leat. Ní mór go míneofar i litir an iasachtóra ina
bhfógraítear an chuairt na himpleachtaí a bheidh i gceist mura
gcomhoibríonn tú.</p>
</div>

<div class="topic base_rates">
<h2 class="topic base_rates_title" id="lf5021">Eolas airgeadais, measúnú</h2>

<p><strong>Eolas airgeadais</strong></p>

<p>Ní mór d’iasachtóirí ráiteas airgeadais caighdeánach a sholáthar
chun faisnéis airgeadais a fháil ó iasachtaí i riaráistí nó i
réamh-riaráistí, ionas gur féidir leo do staid airgeadais a mheas agus an
cúrsa gnímh is fearr a aithint. Dhéan an Banc Ceannais forbairt ar <a href="http://www.centralbank.ie/regulation/processes/consumer-protection/Documents/Industry%20Standard%20Financial%20Statement.pdf">fhormáid
tionscalchaighdeánach (pdf)</a> le haghaidh an gnáthráiteas airgeadais
(SFS). Tá ar gach iasachtóir an SFS a úsáid. Tá <a href="http://www.centralbank.ie/consumer/info/Documents/Guide%20to%20Completing%20a%20Standard%20Financial%20Statement.pdf">treoirleabhar
(pdf)</a> foilsithe freisin chun cabhrú le daoine an SFS a chomhlíonadh. </p>

<p>Agus an SFS á chur ar fáil, ní mór don iasachtóir a chinntiú go
dtuigeann tú an próiseas MARP. Ní mór go ndéanann an t-iasachtóir cabhair
a thairiscint duit chun an SFS a chomhlánú agus foinsí comhairle
neamhspleáiche a lua, ar nós an MABS. Ní mór dóibh dóthain ama a
thabhairt duit chun an fhaisnéis a bhailiú agus chun an SFS a chomhlánú,
agus ní mór dóibh cóip den ráiteas comhlánaithe a thabhairt duit.</p>

<p>Ní mór don iasachtóir an SFS comhlánaithe a thabhairt dá nAonad
Tacaíochta Riaráistí (ATR) lena mheasúnú.</p>

<p>B’fhéidir go n-iarrfar ort cáipéisíocht tacaíochta a sholáthar chun
an fhaisnéis san SFS a dhearbhú.</p>

<p><strong>Measúnú</strong></p>

<p>Ní mór ATR an iasachtóra measúnú a dhéanamh ar an SFS comhlánaithe ar
bhealach tráthúil agus scrúdú a dhéanamh ar do chás ar bhonn a fhiúntais
aonair. Ní mór don ATR a mheasúnú ar do chás a bhunú ar do chúinsí
iomlána. Ina measc seo tá do chúinsí pearsanta; féichiúnas iomlán;
faisnéis dá bhforáiltear san SFS; acmhainn aisíoca atá ann faoi láthair;
agus stair íocaíochta roimhe seo.</p>

<p>Sula gcomhlánaítear an measúnú, d’fhéadfaidís socrú sealadach
íocaíochta eile a chomhaontú dá bhfágfaí do chás ní ba mheasa mar
gheall ar mhoill.</p>
</div>

<div class="topic base_howtoapply">
<h2 class="topic base_howtoapply_title" id="l9a542">Réiteach</h2>

<p>Nuair a bhíonn an measúnú críochnaithe, ní mór don iasachtóir na
roghanna go léir a fhiosrú le haghaidh socruithe aisíocaíochta eile. I
measc na roghanna seo, d’fhéadfadh iad seo a leanas a bheith i gceist:</p>
<ul><li>Ús amháin a íoc, nó ús agus cuid den chaipiteal a íoc, ar feadh
    tréimhse</li>
  <li>An ráta úis a laghdú go buan nó go sealadach</li>
  <li>Aisíocaíochtaí a iarchur (nó cuid díobh) ar feadh tréimhse</li>
  <li>Téarma an mhorgáiste a shíneadh</li>
  <li>Saghas an mhorgáiste a athrú</li>
  <li>Riaráistí agus ús a shuimiú leis an bpríomhshuim</li>
  <li>Rannpháirtíocht ghnáthscaire (an phríomhshuim a laghdú, agus cuid de
    do ghnáthscair a aistriú)</li>
  <li>Cuid den mhorgáiste a chur faoi stóráil (lena n-áirítear trí
    mhorgáiste deighilte)</li>
  <li>An phríomhshuim a laghdú</li>
  <li>“Ús iarchurtha” nó scéim dheonach eile</li>
</ul><p>D’fhéadfadh an t-iasachtóir iarraidh ort athrú ó mhorgáiste reatha
rianúcháin go dtí saghas eile morgáiste má bhíonn sé ina chonclúid acu
nach bhfuil aon cheann de na roghanna, do mhorgáiste rianúcháin a choimeád
san áireamh, oiriúnach ná inmharthana duit. D’fhéadfaidís socrú eile a
ofráil duit a iarrann ort athrú ó do mhorgáiste rianúcháin más féidir
leat íoc as an socrú eile agus má tá sé inmharthana.</p>

<h3>Faisnéis agus comhairle mar gheall ar shocruithe aisíoca malartacha</h3>

<p>Nuair a bhíonn an t-iasachtóir ag tairiscint socrú aisíoca malartach,
ní mór dóibh míniú soiléir i scríbhinn a thabhairt duit ar an socrú.
Chomh maith leis na sonraí bunúsacha ar an méid aisíoca nua agus téarma an
socraithe, ní mór don iasachtóir míniú a thabhairt ar a thionchar ar
théarma an mhorgáiste, an t-iarmhéid gan íoc agus na riaráistí atá ann
cheana féin, más ann.</p>

<p>Ní mór don iasachtóir mionsonraí a thabhairt freisin maidir le: conas
ús a chur i bhfeidhm ar do chuntas iasachta morgáiste mar thoradh ar an
socrú; conas a thuairisceofar an socrú chuig Biúró Creidmheasa na hÉireann
agus an tionchar a bhaineann leis seo ar do rátála creidmheasa; agus eolas ar
do cheart achomhairc ar chinneadh an iasachtóra lena n-áirítear conas
achomharc a chur faoi bhráid.</p>

<p>Ní mór don iasachtóir comhairle a thabhairt duit chomh maith chun glacadh
le comhairle dlíthiúil agus/nó airgeadais chuí neamhspleách.</p>

<p>Ní mór don iasachtóir monatóireacht a dhéanamh ar an socrú ar bhonn
leanúnach agus athbhreithniú foirmiúil a dhéanamh ar a oiriúnacht duit
gach sé mhí ar a laghad. Ní mór don athbhreithniú seo a chuimsiú
seiceáil leat an bhfuil do chúinsí athraithe ó thús an socraithe nó ón
athbhreithniú seo caite.</p>

<h3>Seirbhís Fhaisnéise agus Chomhairle ar Riaráistí Morgáiste</h3>

<p>Mar chuid den <a href="http://www.citizensinformationboard.ie/news/news20120906.html">tSeirbhís
Fhaisnéise agus Chomhairle ar Riaráistí Morgáiste</a>, íocfaidh
d'iasachtóir €250 le cuntasóir chun comhairle neamhspleách airgeadais a
thabhairt duit mar gheall ar thograí an iasachtóra. Roghnóidh tú féin an
cuntasóir as painéal a chuimseofar ó bhaill de chomhlachais aitheanta
cuntasóireachta, ina measc Institiúd na gCuntasóirí Cairte in Éirinn,
Comhlachas na gCuntasóirí Cairte Deimhnithe, Institiúd na gCuntasóirí
Corpraithe Poiblí in Éirinn agus Institiúd na gCuntasóirí Deimhnithe
Poiblí. Féadfaidh tú teacht ar bhreis faisnéise faoi seo sa <a href="http://www.keepingyourhome.ie/Mortgage_Financial_Advice_Service_Protocol.pdf">cháipéis
phrótacail (pdf)</a> ar an láithreán gréasáin keepingyourhome.ie.</p>

<h3>Mura gcomhaontaítear socrú malartach</h3>

<p>B’fhéidir nach mbeadh sé indéanta duit ná do d’iasachtóir
comhaontú a dhéanamh ar shocrú eile aisíocaíochta. Mura bhfuil an
t-iasachtóir toilteanach socrú eile aisíocaíochta a ofráil duit, ní mór
dóibh na cúiseanna a lua i scríbhinn. Má ofrálann siad socrú eile,
féadfaidh tú a roghnú gan glacadh leis.</p>

<p>Sa dá chás seo, ní mór don iasachtóir thú a chur ar an eolas i
scríbhinn faoi roghanna eile, lena n-áirítear géilleadh deonach, trádáil
aníos nó díol deonach, agus na himpleachtaí a bheidh i gceist le gach ceann
díobh seo. Anuas air sin, ní mór dóibh thú a chur ar an eolas go bhfuil
tú anois lasmuigh den PRRM, agus go bhféadfadh imeachtaí athshealbhaithe
tosú tar éis trí mhí – féach ‘Imeachtaí athshealbhaithe’ thíos.</p>

<p>Ní mór don iasachtóir insint duit, chomh maith, céard a tharlaíonn le
haon fhiachas atá fós le híoc tar éis athshealbhú nó díola. Sa bhreis
air sin, ní mór dóibh thú a chur ar an eolas faoi <a href="../../../money_and_tax/personal_finance/debt/personal_insolvency/personal_insolvency_options.html">roghanna
um dhócmhainneacht phearsanta</a>; an tábhacht a bhaineann le comhairle
neamhspleách a fháil; agus an ceart atá agat chun achomharc nó gearán a
dhéanamh.</p>

<p><strong>Má sháraíonn tú socrú malartach</strong></p>

<p>Má stadann tú ag cloí le téarmaí aisíocaíochta ar shocrú malartach,
ní mór don Aonad Tacaíochta Riaráistí an iasachtóra athbhreithniú
foirmiúil a dhéanamh ar do chás, lena n-áirítear an ráiteas airgeadais
caighdeánach, láithreach.</p>
</div>

<div class="topic base_wheretoapply">
<h2 class="topic base_wheretoapply_title" id="l45a84">Achomhairc agus gearáin</h2>

<p>Faoin CIRM atá éifeachtach ó Iúil 2013, próiseas ar leith é an
próiseas achomhairc amach ón bPróiseas Réitigh Riaráistí Morgáiste
(PRRM). Má dhiúltaítear socrú eile aisíocaíochta duit, áfach, nó mura
nglacann tú leis an socrú atá á ofráil, ní mór go dtabharfar trí mhí
duit sular féidir leis an iasachtóir tús a chur le himeachtaí
athshealbhaithe – féach ‘Imeachtaí athshealbhaithe’ thíos. Cé go
bhfuil tú anois lasmuigh den PRRM, féadfaidh tú an cinneadh achomharc le
Bord Achomhairc an iasachtóra faoin CIRM.</p>

<p>Féadfaidh tú achomharc a dhéanamh faoin CIRM:</p>
<ul><li>Mura bhfuil tú toilteanach glacadh leis an socrú eile aisíoctha atá
    á ofráil duit</li>
  <li>Mura n-ofráiltear socrú eile duit</li>
  <li>Rangaítear thú amhail gan bheith ag comhoibriú</li>
</ul><p>Ní mór don iasachtóir tréimhse réasúnta a thabhairt duit chun machnamh
ar achomharc a sheoladh ar aghaidh. Ní mór go dtabharfar ar a laghad 20 lá
gnó duit ón dáta a fhaigheann tú fógra ar chinneadh an ATR.</p>

<p>Beidh triúr pearsanra den iasachtóir sa Bhord Achomhairc nach raibh baint
acu i do chás go fóill. Ní mór go mbeidh ar a laghad comhalta amháin den
Bhord Achomhairc neamhspleách ar an bhfoireann bhainistíochta agus ní mór
go mbeidh baint acu i gceisteanna iasachta.</p>

<p>Ní mór go mbeidh nós imeachta i scríbhinn ann chun achomhairc a
láimhseáil, leis an méid a leanas a áireamh:</p>
<ul><li>Ní dhéanfar breithniú ach ar achomhairc i scríbhinn</li>
  <li>Aithneofar achomhairc i scríbhinn laistigh de 5 lá gnó tar éis go
    bhfaightear iad</li>
  <li>Ní mór don iasachtóir ainm duine amháin nó níos mó a thabhairt
    duit a bheidh mar do phointe teagmhála maidir leis an ngearán go dtí go
    dtugann an Bord Achomhairc a rialáil air</li>
</ul><p>Ní mór cinneadh a dhéanamh ar an achomharc laistigh de 40 lá gnó tar
éis go bhfaightear é. Ní mór don iasachtóir scríobh chugat laistigh de 5
lá gnó faoi seo, chun cinneadh an Bhoird Achomhairc a chur in iúl duit agus
chun téarmaí aon tairisceana a mhíniú atá á déanamh. Ní mór don
iasachtóir thú a chur ar an eolas, chomh maith, ar an gceart atá agat an
cheist a atreorú chuig Ombudsman um Sheirbhísí Airgeadais agus ní mór
dó/di sonraí teagmhála an Ombudsman a thabhairt duit.</p>

<p>Ní mór don iasachtóir nuashonruithe scríofa a thabhairt duit ar dhul
chun cinn an achomhairc ar a laghad gach 20 lá gnó.</p>

<p><strong>Gearáin</strong></p>

<p>Mura bhfuil tú sásta leis an mbealach atá an t-iasachtóir ag caitheamh
le do chás, nó má bhraitheann tú nár chloígh siad leis an CIRM,
féadfaidh tú gearán a dhéanamh leis an iasachtóir faoi <a href="consumer_protection_codes_and_mortgages.ga.html#l47750">Chód um Chosaint
Tomhaltóirí an Bhainc Cheannais 2012</a>.</p>

<p>Mura bhfuil tú sásta le toradh achomhairc nó gearáin, féadfaidh tú an
cheist a chur faoi bhráid an Ombudsman um Sheirbhísí Airgeadais.</p>
</div>

<div class="topic further_info">
<h2 class="further_info" id="l6cd6c">Imeachtaí athshealbhaithe</h2>

<p>Níor cheart go ndéanfadh an t-iasachtóir iarratas ar na cúirteanna chun
tús a chur le gníomhaíocht dhlíthiúil le haghaidh athshealbhú do mhaoine
go dtí go ndéantar gach iarracht réasúnta chun socrú eile a chomhaontú
agus go dtí go bhfuil tréimhse shonraithe tar éis dul in éag.</p>

<p>Go ginearálta, má tá tú ag comhoibriú leis an iasachtóir, ní mór
dóibh fanacht ar a laghad 8 mí ón dáta a rangaíodh gur chás PRRM a bhí i
do chuid riaráistí (31 lá tar éis an chéid aisíocaíochta nach ndearnadh)
sula ndéanann siad iarratas ar na cúirteanna.</p>

<p>Ní bhíonn an tréimhse 8 mí seo i gceist mura gcomhoibríonn tú leis an
iasachtóir; nó má dhéanann tú calaois ar an iasachtóir; nó má
sháraíonn tú an conradh, ar bhealach eile seachas riaráistí a chruthú –
sna cásanna siúd, féadtar tús a chur le himeachtaí athshealbhaithe
láithreach bonn. Sular féidir thú a rangú gan bheith ag comhoibriú,
áfach, ní mór do d’iasachtóir scríobh chugat agus an foláireamh a
thabhairt duit go bhféadfadh seo tarlú agus insint duit cén céimeanna is
gá duit glacadh d’fhonn nach ndéanfar thú a rangú gan bheith ag
comhoibriú.</p>

<p>I gcás iasachtaithe a chomhoibríonn, mura gcuireann d’iasachtóir socrú
eile aisíocaíochta ar fáil duit, nó mura nglacann tú le socrú eile
aisíocaíochta atá á chur ar fáil, ní mór do d’iasachtóir scríobh
chugat, amhail a shonraítear faoi ‘Réiteach’ thuas. Maidir le cúrsaí
athshealbhaithe, ní mór go luaitear an méid a leanas sa litir seo:</p>
<ul><li>Go bhfuil tú anois lasmuigh den PRRM, agus nach bhfuil tú faoina
    chosaint a thuilleadh</li>
  <li>Féadtar tús a chur le himeachtaí dlí trí mhí ón dáta a eisítear
    an litir nó ocht mí ón dáta a cruthaíodh na riaráistí, pé dáta is
    déanaí</li>
</ul><p>Tabharfaidh na trí mhí seo roinnt ama duit chun machnamh a dhéanamh ar
roghanna eile, ar nós géilleadh deonach, díol deonach nó <a href="../../../money_and_tax/personal_finance/debt/personal_insolvency/personal_insolvency_arrangements.html">Socrú
um Dhócmhainneacht Phearsanta</a>. Ina theannta sin, féadfaidh tú cinneadh
an iasachtóra achomharc faoi phróiseas achomhairc an CIRM, amhail a
shonraítear thuas.</p>

<p>Ní mór don iasachtóir nó dá c(h)omhairleoirí dlí thú a chur ar an
eolas i scríbhinn sula ndéantar iarratas ar na Cúirteanna chun tús a chur
le gníomhaíocht dlí maidir le hathshealbhú.</p>

<p>Is féidir do mhaoin a athshealbhú trí chomhaontú deonach nó trí ordú
cúirte - féach <a href="../../losing_your_home/home_repossession.html">ár
ndoiciméad maidir le hathshealbhú tí</a>. Fiú má chuirtear tús le
himeachtaí cúirte, ní mór don iasachtóir iarracht a dhéanamh teagmháil a
choimeád leat fós chun chomhaontú maidir le haisíocaíochtaí a lorg, agus
ní mór imeachtaí dlí a chur ar fheitheamh má dhéantar comhaontú.</p>

<p>Má dhíoltar an mhaoin agus mura gclúdaíonn an praghas díola an méid
atá dlite agat, tá tú fós faoi dhliteanas i leith an chuid eile den mhéid
atá dlite agat. Ní mór don iasachtóir an méid seo a mhíniú duit.</p>

<p>Má athshealbhaítear do mhaoin agus má dhíoltar í, ní mór don
iasachtóir scríobh chugat go pras leis an eolas seo a leanas:</p>
<ul><li>Iarmhéid gan íoc ar do chuntas iasachta morgáiste</li>
  <li>Sonraí agus méid de chostais a eascraíonn as diúscairt atá curtha
    leis an gcuntas</li>
  <li>An ráta úis a bheidh muirearaithe ar an iarmhéid atá fágtha</li>
</ul></div>
</div>
<!--this is the section that produces "Useful resources" in the box on the right-hand side. Below is an example.
	<div id="useful_resources">
      <ul>
	<li>
	  <a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
	</li>
	
      </ul>
    </div>
	-->
</html>
