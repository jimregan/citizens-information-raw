<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Má theastaíonn ó do thiarna talún go bhfágfadh tú an teach nó
  an t-árasan
</title>
    
    <meta name="description" content="Rialacha nach mór a leanúint sula n–iarrtar ar thionónta cóiríocht ar cíos a fhágáil.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Má theastaíonn ó do thiarna talún go bhfágfadh tú an teach nó
  an t-árasan</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l88b1e">Foirceannadh tionóntachta</a></li><li><a href="#l271e9">Fad an fhógra</a></li><li><a href="#la107a">Fógra foirceanta</a></li><li><a href="#l5838e">Díshealbhú mídhleathach</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Ceanglaítear ar thiarnaí talún leis an dlí um thionóntachtaí cónaithe
príobháideacha nósanna imeachta áirithe a leanúint sula n-iarrfaidh siad
ar thionónta cóiríocht ar cíos a fhágáil. Tá orthu freisin íosmhéid
tréimhse fógra a thbhairt don tionónta, a bhraitheann ar fhad na
tionóntachta.</p>

<h3>Reachtaíocht nua</h3>

<p>Ó 4 Nollaig 2015 amach, mhéadaigh <a href="http://www.irishstatutebook.ie/eli/2015/act/42/section/1/enacted/en/html">an
tAcht um Thionóntachtaí Cónaithe (Leasú) 2015</a> fad an fhógra i leith
tionóntachtaí níos faide ná 5 bliana - féach 'Fad an fhógra' thíos.</p>

<p>Léigh tuilleadh ar <a href="http://www.prtb.ie/media-research/news-centre/latest-news/2015/12/04/new-amendments-to-the-legislation-on-rent-increases-and-notices-of-termination-effective-from-4th-december-2015">láithreán
an Bhoird um Thionóntachtaí Cónaithe Príobháideacha (BTCP)</a> agus ar <a href="http://www.threshold.ie/advice/ending-a-tenancy/how-your-landlord-may-end-your-tenancy/">láithreán
Threshold</a>. </p>

<p>Cuirfidh forálacha eile den Acht (nach bhfuil i bhfeidhm go fóill)
oibleagáidí breise ar thiarnaí talún i leith tionóntachtaí a
fhoirceannadh.</p>

<h3>Scóp na reachtaíochta i leith thionóntachtaí cónaithe</h3>

<p>Is ionann tionóntacht chónaithe príobháideach agus tionóntacht atá
aontaithe go príobháideach idir tiarna talún agus tionónta. Tá formhór na
dtionóntachtaí den sórt sin clúdaithe ag an <a href="http://www.irishstatutebook.ie/2004/en/act/pub/0027/index.html">Acht um
Thionóntachtaí Cónaithe 2004</a>. Má tá <a href="../../social_welfare/social_welfare_payments/supplementary_welfare_schemes/rent_supplement.html">Forlíonadh
Cíosa</a> á fháil agat, is dócha go bhfuil cóiríocht á glacadh ar cíos
agat ó thiarna talún príobháideach. Dá bhrí sin, bheifeá clúdaithe ag
an Acht.</p>

<p>Níl tú clúdaithe ag an reachtaíocht sin má tá cóiríocht á glacadh
ar cíos agat ó údarás áitiúil nó ó eagraíocht tithíochta sóisialta
(amhail cóiríocht cumainn tithíochta nó cóiríocht mac léinn atá á
ligean ar cíos ag institiúid aitheanta oideachais). Féach <a href="../local_authority_and_social_housing/notice_to_quit_and_eviction.html">Fógra
Scoir agus Díshealbhú</a> le haghaidh tuilleadh faisnéise a fháil ar na
cearta atá ag tionóntaí údaráis áitiúil. </p>

<p>Má ta cónaí ort i <strong>seomra i dteach do thiarna talún</strong>,
níl chlúdaíonn an reachtaíocht seo an tionóntacht. Má tá
<strong>árasán féinchuimsitheach ar cíos agat i dteach do thiarna
talún</strong>, áfach, clúdaíonn an reachtaíocht do thionóntacht agus
cathfidh an tiarna talún í a chlárú leis an BTCP. </p>

<p>Féach ár gcáipéis maidir le <a href="sharing_accommodation_with_your_landlord.html">Socrú ina bhfuil
cónaí ort agus ar do thiarna talún sa chóiríocht chéanna</a> chun
tuilleadh faisnéise a fháil.</p>
</div>
<div class="topic base_rules">
<h2 class="topic base_rules_title" id="l88b1e">Foirceannadh tionóntachta</h2>

<p>Braitheann cé chomh héasca is atá sé do do thiarna talún deireadh a
chur le do thionóntacht ar an <a href="types_of_tenancy.html">gcineál
tionóntachta</a> atá agat agus ar cá fhad atá cónaí ort sa
chóiríocht.</p>

<p>Má tá tionóntacht téarma sheasta agat, ní gnách gur féidir leis an
tiarna talún deireadh a chur leis an tionóntacht murar sháraigh tú do chuid
dualgas – léigh níos mó ar <a href="http://www.prtb.ie/dispute-resolution/disputes/terminating-a-fixed-term-tenancy">láithreán
gréasáin an BTCP</a>.</p>

<p>I ndiaidh na chéad 6 mhí, bronntar cearta tionachta ort, fiú má bhíonn
tionóntacht téarma sheasta agat (tionóntacht 1 bhliain, mar shampla) –
léigh níos mó inár gcáipéis ar <a href="types_of_tenancy.html">dhaingne tionachta do thionóntaí
príobháideacha</a>.</p>

<p><strong>Eisceacht:</strong> Tá na forálacha ar dhaingne tionachta i <a href="http://www.irishstatutebook.ie/eli/2004/act/27/enacted/en/print#part4">gCuid
4</a> den Acht um Thionóntachtaí Cónaithe, 2004. Má tá <strong>árasán
féinchuimsitheach i dteach do thiarna talún</strong> ar cíos agat, a bhí
mar chuid den phríomhtheach i dtosach báire, féadfaidh do thiarna talún a
roghnú chun diúltú do na forálacha seo. Tá an rogha seo ar fáil faoi <a href="http://www.irishstatutebook.ie/eli/2004/act/27/section/25/enacted/en/html#sec25">Alt
25 den Acht</a>. Caithfidh tú fógra a fháil i scríbhinn, <strong>roimh
thús na tionóntachta</strong>, más mian leis an tiarna talún an rogha seo a
ghlacadh.</p>

<p>Ní mór do do thiarna talún fógra a thabhairt duit i ngach cás agus é
ag iarraidh ort an chóiríocht a fhágáil – féach <a href="/ga/if_your_landlord_wants_you_to_leave.en.html#la1b6d">Tréimhsí
fógra</a> agus <a href="/ga/if_your_landlord_wants_you_to_leave.en.html#lab681">Fógra um
Fhoirceannadh</a> thíos. </p>

<h3>Cúiseanna a thabhairt</h3>

<p>Reáchtáiltear tionóntachtaí a rialaítear faoi Pháirt 4 den Acht i
dtimthriallta 4 bliana. Le linn na chéad sé mhí de thionóntacht, is féidir
leis an tiarna talún iarraidh ort an chóiríocht a fhágáil gan cúis a
thabhairt duit, ach ní mór dó/di fógra bailí scríofa um fhoirceannadh a
sheirbheáil, rud lena gceadaítear íostréimhse fógra 28 lá.</p>

<p>I gcás tionóntachta atá ann le tréimhse idir 6 mhí agus 4 bliana – ar
a dtugtar <em>tionóntacht Chuid 4</em> – ní féidir leis an tiarna talún
deireadh a chur léi ach amháin sna cúinsí seo a leanas:</p>
<ul><li>Mura gcomhlíonann tú <a href="tenants_rights_and_obligations.html">oibleagáidí na
    tionóntachta</a></li>
  <li>Mura n-oireann an réadmhaoin do do chuid riachtanas a thuilleadh (mar
    shampla, má tá sí plódaithe)</li>
  <li>Má tá sé ar intinn ag an tiarna talún an réadmhaoin a dhíol
    laistigh de 3 mhí</li>
</ul><p>nó chun na críocha sonracha seo a leanas:</p>
<ul><li>Má theastaíonn ón tiarna talún an réadmhaoin dó/di féin nó do
    dhuine muinteartha</li>
  <li>Má tá sé ar intinn ag an tiarna talún an réadmhaoin a athchóiriú
    go suntasach</li>
  <li>Má tá sé beartaithe ag an tiarna talún úsáid ghnó na réadmhaoine
    a athrú (mar shampla, í a thiontú le haghaidh úsáid oifige).</li>
</ul><p>Nuair a thagann deireadh le timthriall 4 bliana na tionóntachta, cuirtear
tús le tionóntacht nua, ar a dtugtar <em>tionóntacht bhrise Chuid 4</em>.
Faoi mar a bhí i gceist ag tús do bhuntionóntachta, féadfaidh do thiarna
talún deireadh a chur leis an tionóntacht seo ag aon tráth le linn na chéad
sé mhí gan aon chúis a thabhairt – ach ní mór go dtugtar fógra 112 lá
(16 seachtaine) duit. I ndiaidh sé mhí, bronntar daingne tionachta ort arís
eile agus tá anois sé mhí caite agat i dtimthriall breise ceithre bliana ag
an tráth sin.</p>

<h3>Foirceannadh chun críocha sonracha</h3>

<p>Má <strong>theastaíonn ón tiarna talún an réadmhaoin dó/di féin nó
do dhuine muinteartha</strong>, ní mór an fhaisnéis seo a leanas a thabhairt
duit i scríbhinn, in éineacht leis an bhfógra um fhoirceannadh:</p>
<ul><li>Ainm an duine</li>
  <li>An caidreamh idir an duine sin agus an tiarna talún agus</li>
  <li>Cá fhad a chónóidh sé/sí san áitreabh</li>
</ul><p>Ní mór insint duit freisin nach foláir don tiarna talún tionóntacht a
thairiscint duit má fhágann an duine an t-áitreabh laistigh de 6 mhí agus
má thug tú do shonraí teagmhála dó/di. Mar sin féin, níl feidhm ag an
gceanglas sin i gcásanna inar cuireadh deireadh le do thionóntacht ar na
cúiseanna seo a leanas: do chuid oibleagáidí a shárú, plódú, an
réadmhaoin a bheith á díol, nó athrú úsáide.</p>

<p>Má tá sé <strong>ar intinn ag an tiarna talún an réadmhaoin a dhíol sa
mhéid gur gá í a bheith folamh</strong>, ní mór dó/di cineál na
n-oibreacha atá i gceist a shonrú i scríbhinn, in éineacht leis an bhfógra
um fhoirceannadh. Ní mór insint duit freisin nach foláir don tiarna talún
tionóntacht a thairiscint duit má chuirtear an t-áitreabh ar fáil lena
ghlacadh ar cíos agus má thug tú do shonraí teagmhála dó/di. Mar an
gcéanna, níl feidhm ag an gceanglas sin i gcásanna inar cuireadh deireadh le
do thionóntacht ar na cúiseanna seo a leanas: do chuid oibleagáidí a
shárú, plódú, an réadmhaoin a bheith á díol, nó athrú úsáide.</p>

<p>Má tá sé <strong>ar intinn ag an tiarna talún úsáid na réadmhaoine a
athrú</strong> (tar éis dó/di aon chead pleanála riachtanach a fháil), ní
mór dó/di an t-athrú úsáide atá i gceist a lua i scríbhinn, in éineacht
leis an bhfógra um fhoirceannadh. Ní mór insint duit freisin nach foláir
don tiarna talún tionóntacht a thairiscint duit má chuirtear an t-áitreabh
ar fáil lena athghlacadh ar cíos laistigh de 6 mhí agus má thug tú do
shonraí teagmhála dó/di. Níl feidhm ag an gceanglas sin i gcásanna inar
cuireadh deireadh le do thionóntacht ar na cúiseanna seo a leanas: do chuid
oibleagáidí a shárú, plódú nó an réadmhaoin a bheith á díol.</p>

<p>Forálann Altanna 28 agus 29 Achta 2015 do dhoiciméid agus faisnéis
bhreise a bheith riachtanach i gcúinsí áirithe, na cásanna thuas ina measc.
Níl na haltanna seo i bhfeidhm go fóill. </p>

<p>Más rud é go gcuireann do thiarna talún deireadh le do thionóntacht chun
críoch shonrach agus nach gcomhlíontar an chríoch sin ina dhiaidh, is
féidir leat é/í a thuairisciú don <a href="private_residential_tenancies_board.html">Bhord um Thionóntachtaí
Cónaithe Príobháideacha (BTCP)</a> agus déanfaidh sé imscrúdú ar
d’éileamh agus gníomh breise de réir mar is cuí.</p>

<h3>Do thionóntacht a choimeád</h3>

<p>Tá de chuspóir ag <a href="http://www.threshold.ie/news/2014/06/17/new-campaign-to-support-families-at-risk-of-homele/">an
bhfeachtas um chosc ar easpa dídine</a> do dhaoine a bhfuil áit ar cíos acu
faoi láthair, agus atá buartha faoina n-áit chónaithe a chailleadh, chun
cosc a chur ar na tionóntachtaí siúd ó chliseadh. Díríonn sé go príomh
ar theaghlaigh a bhfuil Forlíonadh Cíosa á fháil acu i gcóiríocht
phríobháideach ar cíos. Is é Seirbhís um Chosaint Tionóntachta Threshold
an príomhphointe teagmhála – féach ‘Cá ndéanfaidh mé iarratas?’
thíos. Faoi phrótacal comhaontaithe, a bhaineann le réigiún Bhaile Átha
Cliath agus cathair Chorcaí amháin, féadfaidh an tSeirbhís tionóntaí a
atreorú chuig an Roinn Coimirce Sóisialaí go ndéanfar athbhreithniú ar a
bhForlíonadh Cíosa, sa chás gur cuí.</p>
</div>
<div class="topic base_howtoapply">
<h2 class="topic base_howtoapply_title" id="l271e9">Fad an fhógra</h2>

<p>Braitheann fad an fhógra ar fhad na tionóntachta. Mar a dúradh thuas,
mhéadaigh <a href="http://www.irishstatutebook.ie/eli/2015/act/42/section/1/enacted/en/html">an
tAcht um Thionóntachtaí Cónaithe (Leasú) 2015</a> fad an fhógra i leith
tionóntachtaí níos faide ná 5 bliana. Tháinig an t-athrú seo i bhfeidhm
ar 4 Nollaig 2015. Roimhe sin, b'é 112 lá fad an fhógra do thionóntacht ar
bith os cionn 4 bliana agus sin an riail i gcónaí i leith fhógraí
foirceannta a eisíodh roimh 4 Nollaig 2015 i leith thionóntachtaí mar
seo.</p>

<table><tbody><tr><td colspan="1" rowspan="1"><strong>Fad na tionóntachta</strong></td>
      <td colspan="1" rowspan="1"><strong>Fad an fhógra ón tiarna
        talún</strong></td>
    </tr><tr><td colspan="1" rowspan="1">Níos lú ná 6 mhí </td>
      <td colspan="1" rowspan="1">4 seachtaine (28 lá)</td>
    </tr><tr><td colspan="1" rowspan="1">Ó 6 mhí go bliain </td>
      <td colspan="1" rowspan="1">5 seachtaine (35 lá)</td>
    </tr><tr><td colspan="1" rowspan="1">1 bhliain nó níos mó, ach níos lú ná 2
        bhliain </td>
      <td colspan="1" rowspan="1">6 seachtaine (42 lá)</td>
    </tr><tr><td colspan="1" rowspan="1">2 bhliain nó níos mó, ach níos lú ná 3
        bliana </td>
      <td colspan="1" rowspan="1">8 seachtaine (56 lá)</td>
    </tr><tr><td colspan="1" rowspan="1">3 bliana nó níos mó, ach níos lú ná 4
        bliana </td>
      <td colspan="1" rowspan="1">12 seachtain (84 lá)</td>
    </tr><tr><td colspan="1" rowspan="1">4 bliana nó níos mó, ach níos lú ná 5
        bliana</td>
      <td colspan="1" rowspan="1">16 seachtain (112 lá)</td>
    </tr><tr><td colspan="1" rowspan="1">5 bliana nó níos mó, ach níos lú ná 6
        bliana </td>
      <td colspan="1" rowspan="1">20 seachtain (140 lá)</td>
    </tr><tr><td colspan="1" rowspan="1">6 bliana nó níos mó, ach níos lú ná 7
        mbliana </td>
      <td colspan="1" rowspan="1">24 seachtain (168 lá)</td>
    </tr><tr><td colspan="1" rowspan="1">7 mbliana nó níos mó, ach níos lú ná 8
        mbliana </td>
      <td colspan="1" rowspan="1">28 seachtain (196 lá)</td>
    </tr><tr><td colspan="1" rowspan="1">8 mbliana nó níos mó</td>
      <td colspan="1" rowspan="1">32 seachtain (224 lá)</td>
    </tr></tbody></table><p><strong>Eisceachtaí ó na tréimhsí riachtanacha fógra</strong></p>

<p>Is féidir le do thiarna talún fógra níos lú mura bhfuil
d’oibleagáidí á gcomhlíonadh agat (28 lá) nó má tá iompar
frithshóisialta tromchúiseach ann (7 lá). Áirítear le hiompar
frithshóisialta foréigean, bagairtí nó imeaglú, mar aon le haon iompar
dianseasmhach a chuireann isteach ar chomharsana.</p>

<p>Má tá do chíos ar riaráiste, caithfidh do thiarna talún fógra scríofa
a thabhairt duit faoin méid atá dlite agus 14 lá a thabhairt duit chun na
riaráistí a íoc. Muna bhfuil an méid sin íoctha agat go fóill 14 lá tar
éis an fhógra seo, is féidir leis an tiarna talún fógra foirceanta 28 lá
a thabhairt duit.</p>

<p>Is féidir le tiarnaí talún agus le tionóntaí tréimhsí fógra a aontú
atá níos giorra ná na híostréimhsí atá leagtha amach thuas, ach ní
féidir leo déanamh amhlaidh ach amháin nuair a chinneann siad an
tionóntacht a fhoirceannadh. Tá sé neamhdhleathach tréimhse fógra níos
giorra a aontú ag tús na tionóntachta.</p>

<p>Is féidir le tiarnaí talún agus le tionóntaí tréimhsí fógra níos
faide a aontú freisin, ach is é 70 lá an uastréimhse fógra i gcásanna ina
bhfuil an tionóntacht ann le níos lú ná 6 mhí.</p>
</div>
<div class="topic base_rates">
<h2 class="topic base_rates_title" id="la107a">Fógra foirceanta</h2>

<p>Má theastaíonn ó do thiarna talún go bhfágfadh tú an chóiríocht, ní
foláir dó/di fógra foirceanta a sheirbheáil ort. Is féidir an fógra a
chur sa phost chugat, a thabhairt ar láimh chugat féin go pearsanta nó a
fhágáil leat ag an láthair féin. </p>

<p>Leagann <a href="http://www.irishstatutebook.ie/2004/en/act/pub/0027/print.html#sec62">rannóg
62 an Achta 2004</a> síos cad is riachtanach chun is go mbeadh an fógra
foirceanta bailí. Ní foláir dó:</p>
<ul><li>Bheith i scríbhinn </li>
  <li>Bheith sínithe ag an tiarna talún (nó ag gníomhaire údaraithe) </li>
  <li>An dáta foirceanta a shonrú </li>
  <li>A shoiléiriú go bhfuil 24 uaire agat ar an dáta foirceanta chun an
    chóiríocht a fhágáil </li>
  <li>Dáta an fhógra fein a shonrú </li>
  <li>An fáth don fhoirceannadh a chur in iúl, má mhair an tionóntacht ar
    feadh ní ba mhó ná 6 mhí, nó más tionóntacht téarma sheasta í </li>
  <li>A chur in iúl nach mór aon saincheist mar gheall ar bhailíocht an
    fhógra nó mar gheall ar chearta an tiarna talún é a sheirbheáil ort a
    tharchur chuig an BTCP laistigh de 28 lá ó fháil an fhógra. </li>
</ul><p>Tá <a href="http://www.prtb.ie/dispute-resolution/disputes/sample-notices-of-termination">samplaí
d'fhógraí foirceanta</a> foilsithe ag an BTCP.</p>

<p><strong>Botúin nó easnaimh</strong></p>

<p>Déileálann <a href="http://www.irishstatutebook.ie/eli/2015/act/42/enacted/en/print">Alt
30</a> den Acht um Thionóntachtaí Cónaithe (Leasú), 2015 le botúin nó le
heasnaimh a chuimsítear san fhógra nó a tharla i rith a sheirbheála.
Foráiltear san alt seo, nuair a dhéileáiltear le <a href="disputes_between_landlords_and_tenants.html">díospóid</a> maidir le
fógra um fhoirceannadh, féadfaidh breithneoir (nó an Binse Tionóntachta)
cinntiúchán a dhéanamh nach bhfágfaidh an botún nó an t-easnamh sin an
fógra um fhoirceannadh neamhbhailí, má tá an breithneoir nó an Binse
sásta faoin méid a leanas:</p>
<ul><li>Ní dhéanann an botún nó an t-easnamh atá i gceist dochar don fhógra
    um fhoirceannadh ar bhealach ábhartha, agus</li>
  <li>Comhlíonann an fógra um fhoirceannadh forálacha an Achta ar gach
    bealach eile</li>
</ul><p>Baineann an t-alt seo le fógraí um fhoirceannadh a seirbheáladh i ndiaidh
an 8 Eanáir 2016.</p>
</div>
<div class="topic base_rates">
<h2 class="topic base_rates_title" id="l5838e">Díshealbhú mídhleathach</h2>

<p>Má choinníonn do thiarna talún amach trí ghlas a chur faoin gcóiríocht
nó má dhíshealbhaíonn go fisiciúil tú, d’fhéadfá tú a bheith in ann
cur isteach ar thoghairm chun iallach a chur ar an tiarna talún tú a ligean
ar ais sa mhaoin nó féadann tú iarratas a dhéanamh don BTCP amhlaidh a
dhéanamh ar do shonsa. Mar shamhail de sin, má ghearrann do thiarna talún an
nasc uisce, an gás nó an leictreachas, is féidir leat caingean dlí a
thabhairt chun an soláthar a athchur. <span>Ní féidir le </span>do thiarna
talún <span>do shealúchas a bhaint</span> de d’árasán nó teach, fad is
atá an tionóntacht fós ina seasamh (tar éis deireadh a chur leis an
tionóntacht, áfach, níl aon oibleagáid dhlíthiúil ar thiarna talún
giuirléidí a stóráil ná a choinneáil). </p>

<p>Má tá sé ar intinn ag do thiarna talún díospóid a tharchur chuig an
mBord um Thionóntachtaí Cónaithe Príobháideacha, ba chóir duit comhairle
a fháil faoi do chás ó Threshold nó ó aturnae. Oibríonn na hIonaid
Chomhairle Dlí Saor in Aisce (ICDSA) líonra clinicí comhairle dlí ar fud an
Stáit. Tá na clinicí sin faoi rún, saor in aisce agus ar oscailt do gach
duine. Déan teagmháil leis an <a href="http://centres.citizensinformation.ie/">Ionad Faisnéise do
Shaoránaigh</a> is gaire duit chun faisnéis a fháil faoi sheirbhísí ICDSA
i do cheantar. Chomh maith leis sin, reáchtálann ICDSA líne faisnéise agus
tharchuir le linn uaireanta oifige, rud a chuireann faisnéis bhunúsach dlí
ar fáil.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Threshold</h3>
<p>
  

  
  21 Bóthar na gCloch<br>Baile Átha Cliath 7<br>Éire
  <br>
  
</p>
<p>
  
  <strong>Uaireanta Oscailte:</strong>Luan-Aoine 9.30 rn - 5 in
  <br>
  

  
  <strong>Teil:</strong>1890 334 334
  <br>
  

  

  
  <strong>Facs:</strong>(01) 677 2407
  <br> 
  

  
  <strong>Láithreán Gréasáin:</strong> <a href="http://www.threshold.ie">http://www.threshold.ie</a>
  <br>
  

  

  

  
  <strong>R-phost:</strong> <a href="mailto:advice@threshold.ie">advice@threshold.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Threshold</h3>
<p>
  

  
  Clinic For-rochtana<br>Oifig an Chomhairle Contae<br>Bóthar an Gharráin<br>Baile Bhlainséir<br>Contae Átha Cliath
  <br>
  
</p>
<p>
  
  <strong>Uaireanta Oscailte:</strong>Dé Máirt 2 rn - 5 in
  <br>
  

  
  <strong>Teil:</strong> (01) 635 3651
  <br>
  

  

  

  

  

  

  
</p>
</div></div>


<p>
</p><div class="inlinesio">
<p>
</p><div>
<h3>Threshold</h3>
<p>
  

  
  22 Meall Theas<br>Corcaigh<br>Éire
  <br>
  
</p>
<p>
  
  <strong>Uaireanta Oscailte:</strong>Luan go hAoine: 9 rn go 1 in agus 2 in go 5 in
  <br>
  

  
  <strong>Teil:</strong>(021) 427 8848
  <br>
  

  

  
  <strong>Facs:</strong>(021) 480 5111
  <br> 
  

  
  <strong>Láithreán Gréasáin:</strong> <a href="http://www.threshold.ie">http://www.threshold.ie</a>
  <br>
  

  

  

  
  <strong>R-phost:</strong> <a href="mailto:advicecork@threshold.ie">advicecork@threshold.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Threshold</h3>
<p>
  

  
  5 Cnoc na Radharc<br>Gaillimh<br>Éire<br>H91 HC1H
  <br>
  
</p>
<p>
  
  <strong>Uaireanta Oscailte:</strong>Luan-Aoine 9.30 rn - 5 in
  <br>
  

  
  <strong>Teil:</strong>(091) 563 080
  <br>
  

  

  
  <strong>Facs:</strong>(091) 569 273
  <br> 
  

  
  <strong>Láithreán Gréasáin:</strong> <a href="http://www.threshold.ie">http://www.threshold.ie</a>
  <br>
  

  

  

  
  <strong>R-phost:</strong> <a href="mailto:advicegalway@threshold.ie">advicegalway@threshold.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>An Bord um Thionóntachtaí Cónaithe</h3>
<p>
  

  
  Bosca PO 47<br>Cloich na Coillte, <br>Contae Chorcaí<br>Éire
  <br>
  
</p>
<p>
  

  
  <strong>Teil:</strong> 0818 303 037 or  00353 766 887 350
  <br>
  

  

  
  <strong>Facs:</strong> 0818 303 039 
  <br> 
  

  
  <strong>Láithreán Gréasáin:</strong> <a href="http://www.rtb.ie/">http://www.rtb.ie/</a>
  <br>
  

  

  

  
</p>
</div></div>

</div>
</div>
</html>
