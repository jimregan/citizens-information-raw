<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Leabhair Chíosa
</title>
    
    <meta name="description" content="Go ginearálta, tá gach tionónta a íocann cíos as tithíocht i dteideal leabhar cíosa a fháil ón tiarna talún . ">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Leabhair Chíosa</h1>
	
<ul class="anchorlinks"><li><a href="#lf6900">Reamhrá</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lf6900">Reamhrá</h2>

<p>Má tá tú i do chónaí i gcóiríocht ar cíos, caithfidh do thiarna
talún leabhar cíosa a thabhairt duit, ach amháin má tá <a href="sharing_accommodation_with_your_landlord.html">seomra ar cíos agat i
dteach do thiarna talún</a>.</p>

<p>Is cáipéis í an leabhar cíosa a thaifeadann mionsonraí faoin
tionóntacht agus a thugann faoi deara gach íocaíocht cíosa a thug tú don
tiarna talún. Is gnách gurb i bhfoirm leabhráin a bhíonn an taifead, ach
féadann sé a bheith i bhfoirm eile ar an gcuntar go mbíonn gach sonra
riachtanach ann. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Leagtar síos do cheart do leabhar cíosa faoi na<a shape="rect" href="http://www.acts.ie/ga.act.1982.0006.4.html#partiii-sec25"></a> <a href="http://www.irishstatutebook.ie/1993/en/si/0146.html">Rialacháin
Tithíochta (Leabhair Chíosa) 1993</a>, is cuma an ó thiarna talún
príobháideach, ó <a href="../local_authority_and_social_housing/housing_associations.html">chomhlacht
deonach</a>, ó <a href="../local_authority_and_social_housing/applying_for_local_authority_housing.html">údarás
áitiúil</a> nó ó fhostóir ata an chóiríocht ar cíos agat. </p>

<p>Ba cheart go ndéanfadh do thiarna talún gach íocaíocht cíosa a
thaifeadadh sa leabhar cíosa. Má dhéanann tú na híocaíochtaí go
pearsanta, ba chóir don tiarna talún an leabhar a shíniú nó admháil
shínithe a thabhairt duit le sonraí na híocaíochta inti. Má dhéanann tú
na híocaíochtaí ar bhealach éigin eile, m.sh. trí bhuanordú nó trí
sheic, ba chóir don tiarna talún an leabhar cíosa a shíniú nó admháil
scríofa a thabhairt duit laistigh de thrí mhí ón íocaíocht.</p>

<p>Ba cheart go mbeadh an t-eolas seo a leanas istigh i do leabhar cíosa:</p>
<ul><li>Seoladh an árasáin nó an tí </li>
  <li>Ainm agus seoladh do thiarna talún agus ghníomhaire an tiarna talún
    (más ann dó) </li>
  <li>D’ainmse </li>
  <li>An dáta ar ar thosaigh an tionóntacht </li>
  <li>Fad na tionóntachta </li>
  <li>Suim na héarlaise a íocadh </li>
  <li>Suim an chíosa agus conas mar a íocfar é </li>
  <li>Mionsonraí d’aon íocaíocht eile as seirbhísí, m.sh., as téamh nó
    as teilifís chábla </li>
  <li>Ráiteas um bhunchearta agus bundualgais na dtiarnaí talún agus na
    dtionóntaí</li>
  <li>Liosta de throscán agus fearais a sholáthraíonn an tiarna talún. </li>
</ul><p>Is í freagracht do thiarna talún í leabhar cíosa a thabhairt duit. Tá
siad ar fáil go forleathan agus níl siad daor. Ba cheart duit é a
choinneáil i do sheilbh ach é a thabhairt don tiarna talún nuair a iarrtar
sin ort, ionas gur féidir leis an tiarna talún athruithe a dhéanamh agus an
cíos agus íocaíochtaí eile a thaifeadadh. </p>

<p>Má dhiúltaíonn do thiarna talún leabhar cíosa a thabhairt duit nó
admhálacha nó ráitis den chíos a íocadh a sholáthar duit, bíonn an méid
sin i gcoinne an dlí. Más mian leat gearán a dhéanamh, ba cheart duit
teagmháil a dhéanamh le d'<a shape="rect" href="http://www.environ.ie/ga/RialtasAitiuil/RiarachanRialtaisAitiuil/">údarás
áitiúil</a>, ar féidir leis fógra chomhlíonta a eisiúint don tiarna
talún agus an dlí a chur air, más gá.</p>

<p>Léigh tuilleadh mar gheall ar <a href="tenants_rights_and_obligations.html">do chearta agus d'oibleagáidí
mar thionónta</a> agus mar gheall ar <a href="landlords_rights_and_obligations.html">chearta agus oibleagáidí do
thiarna talún</a>. </p>

<p></p>
</div>
</div>
</html>
