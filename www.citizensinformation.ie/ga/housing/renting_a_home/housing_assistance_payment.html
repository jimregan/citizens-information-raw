<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Íocaíocht Cúnaimh Tithíochta
</title>
    
    <meta name="description" content="Tá an Íocaíocht Cúnaimh Tithíochta, a thiocfaidh in ionad an Fhorlíonta Cíosa fhadtéarmaigh ar deireadh thiar, á tabhairt isteach faoi láthair.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Íocaíocht Cúnaimh Tithíochta</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l234b2">Cé tá incháilithe?</a></li><li><a href="#l7e131">Nuair atá ÍCT á fáil agat</a></li><li><a href="#l27d15">Rátaí</a></li><li><a href="#leaf83">Conas iarratas a dhéanamh</a></li><li><a href="#lf3c9d">Tuilleadh eolais</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is saghas tacaíochta tithíochta sóisialta í an <a href="http://www.environ.ie/en/DevelopmentHousing/Housing/News/MainBody,33914,en.htm">Íocaíocht
Cúnaimh Tithíochta</a> (ÍCT) le haghaidh dhaoine a bhfuil riachtanas
fadtéarmach tithíochta acu agus ar gá dóibh cáiliú do thacaíocht
tithíochta sóisialta. Riarann údaráis tithíochta í agus tiocfaidh sí ina
ionad an <a href="../../social_welfare/social_welfare_payments/supplementary_welfare_schemes/rent_supplement.html">Fhorlíonta
Cíosa</a> fhadtéarmaigh ar deireadh thiar - féach 'Tuilleadh eolais' thíos.
Tá ÍCT á tabhairt isteach faoin <a href="http://www.irishstatutebook.ie/2014/en/act/pub/0021/index.html">Acht
Tithíochta (Forálacha Ilghnéitheacha), 2014</a> agus sraith d'Ionstraimí
Reachtúla. </p>

<p>Tá sé mar aidhm ag an scéim ÍCT gach tacaíocht tithíochta sóisialta a
bheith ar fáil trí chomhlachas amháin - an t-údarás áitiúil agus ligint
do dhaoine ar ÍCT fostaíocht lán-aimseartha a ghlacadh gan a dtacaíocht
tithíochta sóisialta a chailliúint. </p>

<p>Faoin scéim ÍCT, íocann an t-údarás áitiúil an tiarna talún go
díreach. Íocann an tionónta ranníocaíocht sheachtainiúil chíosa ÍCT
leis an údarás áitiúil, bunaithe ar ioncam seachtainiúil an teaghlaigh.</p>

<p>Tá <a href="http://www.environ.ie/housing/social-housing/housing-assistance-payment/housing-assistance-payment">mionfhaisnéis
faoin ÍCT</a> foilsithe ag an Roinn Tithíochta, Pleanála, Pobail agus
Rialtais Áitiúil, a chuimsíonn leabhráin do <a href="http://www.environ.ie/en/Publications/DevelopmentandHousing/Housing/FileDownLoad,40372,en.pdf">thiarnaí
talún (pdf)</a> agus do <a href="http://www.environ.ie/en/Publications/DevelopmentandHousing/Housing/FileDownLoad,40373,en.pdf">thionóntaí
(pdf)</a>, chomh maith le <a href="http://www.environ.ie/en/Publications/DevelopmentandHousing/Housing/FileDownLoad,42023,en.pdf">bileog
faisnéise ginearálta (pdf)</a>.</p>

<h3>Athruithe i 2016</h3>

<p>Rinneadh uasteorainneacha cíosa ÍCT <a href="http://www.welfare.ie/en/pressoffice/Pages/pr280616.aspx">a mhéadú ó 1
Iúil 2016</a>. Rinneadh an t-athrú seo trí <a href="http://www.irishstatutebook.ie/eli/2016/si/338/made/en/print">Rialacháin</a>.
Léigh tuilleadh i ‘Cíos’ agus ‘Rátaí’ thios. </p>

<h3>Cá bhfuil ÍCT ar fáil?</h3>

<p>Tá an ÍCT oibríochtúil faoi láthair sna ceantair údaráis áitiúil a
leanas agus tá sí á leathnú chuig gach údarás áitiúil ar bhonn
céimnithe:</p>
<ul><li>Comhairle Contae Cheatharlaigh</li>
  <li>Comhairle Contae an Chláir</li>
  <li>Comhairle Cathrach Chorcaí</li>
  <li>Comhairle Contae Chorcaí</li>
  <li>Comhairle Contae Dhún na nGall</li>
  <li>Comhairle Cathrach na Gaillimhe</li>
  <li>Comhairle Contae na Gaillimhe</li>
  <li>Comhairle Contae Chill Chainnigh</li>
  <li>Comhairle Contae Chill Dara</li>
  <li>Comhairle Contae agus Cathrach Luimnigh</li>
  <li>Comhairle Contae Lú</li>
  <li>Comhairle Contae na Mí</li>
  <li>Comhairle Contae Mhuigh Eo</li>
  <li>Comhairle Contae Mhuineacháin</li>
  <li>Comhairle Contae Uíbh Fhailí</li>
  <li>Comhairle Contae Shligigh</li>
  <li>Comhairle Contae Bhaile Átha Cliath Theas</li>
  <li>Comhairle Contae Thiobraid Árann</li>
  <li>Comhairle Contae agus Cathrach Phort Láirge 
    <p>agus</p>
  </li>
  <li>Teaghlaigh incháilithe gan dídean i mBaile Átha Cliath (Comhairle
    Cathrach Bhaile Átha Cliath, Comhairle Contae Fhine Gall, Comhairle Contae
    Bhaile Átha Cliath Theas agus Comhairle Contae Dhún Laoghaire-Ráth an
    Dúin)</li>
</ul><p>Tá an scéim le leathnú go 9 n-údarás áitiúil eile ó 1 Nollaig 2016
agus go gach údarás áitiúil eile (atá go léir i mBaile Átha Cliath) ó
Mhárta 2017.</p>
</div>

<div class="topic base_rates">
<h2 class="topic base_rates_title" id="l234b2">Cé tá incháilithe?</h2>

<p>Ní mór go bhfuil tú ar liosta tithíochta an údaráis áitiúil – a
chiallaíonn go bhfuil tú cáilithe do thacaíocht tithíochta sóisialta.
Féach ár gcáipéis ar <a href="../local_authority_and_social_housing/applying_for_local_authority_housing.html">iarratas
a dhéanamh ar thithíocht údaráis áitiúil</a> chun teacht ar shonraí faoi
mheasúnú le haghaidh tacaíocht tithíochta sóisialta.</p>

<p>Aistreofar daoine atá ar an liosta tithíochta, a bhfuil áit chónaithe ar
cíos cheana féin acu agus a bhfuil Forlíonadh Cíosa a fháil cheana féin,
go dtí an ÍCT ar bhonn céimnithe. Ta siad i dteideal iarratas a dhéanamh ar
ÍCT faoi láthair, gan fanacht ar an aistriúchan sin. Ni gá go mbeifeá ar
Fhorlíonadh Cíosa chun cáiliú don ÍCT, afach - ach caithfidh tú bheith ar
an liosta tithíochta.</p>

<p>Ní féidir leat aistriú ó aon fhoirm eile tacaíochta tithíochta
sóisialta chuig ÍCT.</p>

<p>Ní mór duit do chóiríocht phríobháideach féin a aimsiú - ní
aimseoidh an t-údarás áitiúil í.</p>

<p>Cé go riarann an t-údarás áitiúil an scéim ÍCT, ní bheidh tú i do
thionónta údaráis áitiúil. Beidh an comhaontú cíosa idir tú féin agus
an tiarna talún príobháideach agus cuimseoidh <a href="http://www.lawreform.ie/_fileupload/RevisedActs/WithAnnotations/en_act_2004_0027.PDF">an
tAcht um Thionóntachtaí Cónaithe, 2004 (arna leasú (pdf))</a> do
thionóntacht. Ciallaíonn seo go mbeidh <a href="tenants_rights_and_obligations.html">cearta agus dualgais áirithe</a>
agat, agus beidh amhlaidh ag <a href="landlords_rights_and_obligations.html">do thiarna talún</a>. </p>

<h3>An ÍCT do theaghlaigh gan dídean</h3>

<p>I mi Nollag 2014, síneadh an ÍCT ar bhonn píolótach chuig teaghlaigh gan
dídean i réigiún Bhaile Átha Cliath. Chun cáiliú don ÍCT faoin scéim
phíolótach seo, ní mór gur glacadh le teaghlach amhail bheith mar
theaghlach gan dídean ag ceann amháin de na 4 údarás áitiúla i mBaile
Átha Cliath.</p>

<p>Oibríonn Feidhmeannacht um Dhaoine ar Easpa Dídine Réigiún Bhaile Átha
Cliath <a href="http://www.homelessdublin.ie/housing-assistance-payment-homeless-households">Clár
Píolótach an ÍCT</a> ar son na 4 údarás áitiúla i mBaile Átha Cliath.
Féadfaidh na 4 údarás áitiúla seo teorainneacha cíosa níos airde a chur
i bhfeidhm do theaghlaigh gan dídean a bheidh ag glacadh páirte san ÍCT.</p>

<p>Tacaíonn <a href="http://www.homelessdublin.ie/housing-assistance-payment">seirbhís "Place
Finder"</a> le daoine gan dídean i gceantar Bhaile Átha Cliath chun
tionóntacht a fháil agus ÍCT a úsáid. </p>

<h3>Leithcheal agus réadmhaoin chónaithe á ligean</h3>

<p>Baineann an <a href="../../justice/law_and_rights/irish_human_rights_commission.html">Reachtaíocht
um Chomhionannas</a> le cúrsaí ligin agus cóiríochta. Ní féidir le
tiarnaí talún leithcheal a dhéanamh i leith tionóntaí ionchasacha ar na
forais seo a leanas: inscne; stádas pósta; stádas clainne; gnéaschlaonadh;
creideamh; aois; míchumas; cine; nó ballraíocht den Lucht Taistil.</p>

<p>Ón 1 Eanáir 2016 ar aghaidh, <a href="https://www.ihrec.ie/your-rights/i-have-an-issue-with-a-service/i-have-an-issue-about-accommodation/">ní
féidir go ndéanfaí leithcheal i leith duine a bhfuil áit chónaithe á
glacadh acu ar cíos ós rud é go bhfuil ceann d'íocaíochtaí áirithe leasa
shóisialaigh á fháil acu</a>, ina measc an Íocaíocht Cúnaimh Tithíochta.
Ciallaíonn seo nach féidir le tiarnaí talún a bhfuil cóiríocht á
fógairt acu a lua a thuilleadh nach nglactar le ÍCT (nó leis an Liúntas
Cíosa).</p>

<p>Má bhraitheann tú go ndearna tiarna talún nó gníomhaire dá chuid/cuid
leithcheal i do leith, <a href="../../employment/enforcement_and_redress/equality_tribunal.html">is
féidir leat gearán a dhéanamh faoi na hAchtanna um Stádas Comhionann</a>.
</p>
</div>

<div class="topic base_howtoapply">
<h2 class="topic base_howtoapply_title" id="l7e131">Nuair atá ÍCT á fáil agat</h2>

<p>Faoin <a href="http://www.lawreform.ie/_fileupload/RevisedActs/WithAnnotations/en_act_2004_0027.PDF">Acht
um Thionóntachtaí Cónaithe, 2004 (arna leasú (pdf))</a> is ga gach
tionóntacht phríomháideach <a href="registering_a_tenancy.html">a
chlárú leis an mBord um Thionóntachtaí Cónaithe (BTC)</a>. </p>

<p>Déanfaidh an t-údarás áitiúil cigireacht ar do chóiríocht laistigh de
8 mí tar éis go n-íoctar an chéad ÍCT le do thiarna talún, lena chinntiú
go gcomhlíonann sí na caighdeáin riachtanacha. </p>

<p>Ar a bharr sin, ceanglófar ar an tiarna talún chun deimhniú imréitigh
cánach a sholáthar laistigh de 5 mhí ón gcéad íocaíocht ÍCT, nó sula
shroiseann suim na n-íocaíochtaí €10,000, pé acu a tharlaíonn níos
luaithe.</p>

<p>Beidh do chuid riachtanas tithíochta comhlíonta faoin ÍCT agus ní bheidh
tú ar liosta an údaráis áitiúil a thuilleadh. Féadfaidh tú iarratas a
dhéanamh, áfach, ar aistriú chuig foirm eile de thithíocht shóisialta. Má
dhéanann tú iarratas ar aistriú <strong>roimh 2 sheachtain tar éis duit
litir </strong><strong>dheimhnithe </strong><strong>ÍCT a fháil</strong>,
cuirtear aon tréimhse a chaith tú ar an liosta tithíochta san áireamh nuair
a dhéanann d’údarás áitiúil breithniú ar d’iarratas.</p>

<p>Beifear ag súil leis go bhfanfaidh tú i do chóiríocht ÍCT ar feadh 2
bhliain, ar a laghad, ach i gcásanna áirithe, b’fhéidir go mbeidh tú in
ann iarratas a dhéanamh ar íocaíocht nua ÍCT in áit eile – mar shampla,
má éiríonn do theaghlach ró-mhór le cónaí sa mhaoin nó má dhéantar
post a thairiscint duit i mbaile eile. Beidh ort teagmháil a dhéanamh leis an
údarás áitiúil sa cheantar nua.</p>

<h3>Cíos</h3>

<p>Íocfaidh tú ranníocaíocht sheachtainiúil chíosa ÍCT leis an údarás
áitiúil, bunaithe ar ioncam seachtainiúil do theaghlaigh, a ríomhtar ar an
mbealach céanna a ríomhtar <a href="http://www.housing.ie/housing-information/what-is-social-housing/renting-from-my-local-authority.aspx">cíos
difreálach</a> sna h-údaráis áitiúla. Beidh an cíos seo athraitheach i
gcomhréir le d’ioncam agus le scéim chíosa an údaráis áitiúil.</p>

<p>Ar an mbealach céanna le duine ar bith eile a bhfuil cíos difreálach á
íoc acu, beidh ort an t-údarás áitiúil a chur ar an eolas faoi aon
athruithe a tháinig ar d’ioncam nó ar mhéid do theaghlaigh, ionas gur
féidir an cíos a athríomh.</p>

<p>Má ghlacann tú le post nó má mhéadaíonn tú d’uaireanta oibre, beidh
tú fós incháilithe don ÍCT má chomhlíonann tú coinníollacha eile na
scéime. Seo athrú ar na rialacha a bhaineann le Forlíonadh Cíosa. </p>
<strong>Teorainneacha cíosa</strong> 

<p>Go ginearálta, ní mór go mbeadh an cíos laistigh de theorainneacha
cíosa an ÍCT i dtaobh mhéid do theaghlaigh agus i dtaobh an cheantair ina
bhfuil cónaí ort. Féadtar cíos níos mó a údarú (suas go 20% sa bhreis)
munar féidir cóiríocht oiriúnach a fháil ar cíos taobh istigh de na
teorainneacha, agus, mar a dúradh thuas, tá teorainneacha cíosa níos airde
i bhfeidhm do theaghlaigh gan dídean i gceantar Bhaile Átha Cliath. Tá
tábla theorainneacha i 'Rátaí' thíos. </p>

<h3>Do thiarna talún a íoc</h3>

<p>Íocfaidh an t-údarás áitiúil do chíos go díreach le do thiarna talún
thar do cheann, faoi réir roinnt coinníollacha:</p>
<ul><li>Ní mór duit do ranníocaíocht sheachtainiúil chíosa ÍCT a íoc leis
    an údarás áitiúil – mura ndéanann tú amhlaidh, stopfaidh an
    t-údarás áitiúil le do thiarna talún a íoc</li>
  <li>Má fhaigheann tú íocaíocht leasa shóisialaigh ag oifig an phoist,
    ní mór duit do ranníocaíocht ÍCT a íoc tríd an gcóras <a href="http://www.anpost.ie/AnPost/MainContent/Personal+Customers/Social+Welfare/household+budget.htm">Buiséadta
    Teaghlaigh</a></li>
  <li>Ní mór go mbaineann an chóiríocht <a href="repairs_maintenance_and_minimum_physical_standards.html">na
    híoschaighdeáin le haghaidh tithíochta ar cíos</a> amach</li>
  <li>Ní mór go mbeadh deimhniú reatha imréitigh cánach ag do thiarna
    talún</li>
  <li>Ní mór nach dtabharfaadh tú féin (agus do theaghlach) faoi <a href="../local_authority_and_social_housing/anti_social_behaviour.html">iompar
    frithshóisialta</a></li>
</ul><p>Má theastaíonn éarlais ó do thiarna talún, beidh ort seo a íoc tú
féin – ní íocfaidh an t-údarás áitiúil duit í. Chomh maith leis sin,
b’fhéidir go mbeifeá in ann <a href="../../social_welfare/social_welfare_payments/supplementary_welfare_schemes/exceptional_needs_payments.html">Íocaíocht
ar Riachtanais Eisceachtúla</a> a fháil chun cabhrú leat an éarlais a
íoc.</p>
</div>

<div class="topic base_wheretoapply">
<h2 class="topic base_wheretoapply_title" id="l27d15">Rátaí</h2>

<p>Léiríonn an tábla seo na huasrátaí míosúla cíosa i ngach ceantar de
réir struchtúr an teaghlaigh. </p>

<h3>Teorainneacha cíosa* ó 1 Iúil 2016</h3>

<table border="1" style="width: 100%"><caption></caption>
  <col><col><col><col><col><col><col><col><tbody><tr><td><strong>Údarás áitiúil</strong></td>
      <td><strong>Duine fásta amháin i gcomhchóiríocht</strong></td>
      <td><strong>Lánúin i gcomhchóiríocht</strong></td>
      <td><strong>Duine fásta amháin</strong></td>
      <td><strong>Lánúin</strong></td>
      <td><strong>Lánúin nó duine fásta amháin le páiste
      amháin</strong></td>
      <td><strong>Lánúin nó duine fásta amháin le páiste</strong></td>
      <td><strong>Couple or 1 adult with 3 children</strong></td>
    </tr><tr><td>Comhairle Contae Cheatharlaigh</td>
      <td>€270</td>
      <td>€290</td>
      <td>€440</td>
      <td>€510</td>
      <td>€570</td>
      <td>€600</td>
      <td>€630</td>
    </tr><tr><td>Comhairle Contae an Chláir</td>
      <td>€220</td>
      <td>€240</td>
      <td>€360</td>
      <td>€400</td>
      <td>€480</td>
      <td>€515</td>
      <td>€550</td>
    </tr><tr><td>Comhairle Cathrach Chorcaí</td>
      <td>€300</td>
      <td>€330</td>
      <td>€550</td>
      <td>€650</td>
      <td>€900</td>
      <td>€925</td>
      <td>€950</td>
    </tr><tr><td>Comhairle Contae Chorcaí</td>
      <td>€300</td>
      <td>€330</td>
      <td>€550</td>
      <td>€650</td>
      <td>€900</td>
      <td>€925</td>
      <td>€950</td>
    </tr><tr><td>Comhairle Contae Dhún na nGall </td>
      <td>€200</td>
      <td>€230</td>
      <td>€340</td>
      <td>€370</td>
      <td>€410</td>
      <td>€470</td>
      <td>€520</td>
    </tr><tr><td>Comhairle Cathrach Bhaile Átha Cliath</td>
      <td>€430</td>
      <td>€500</td>
      <td>€660</td>
      <td>€900</td>
      <td>€1,250</td>
      <td>€1,275</td>
      <td>€1,300</td>
    </tr><tr><td>Comhairle Contae Dhún Laoghaire-Rath an Dúin</td>
      <td>€430</td>
      <td>€500</td>
      <td>€660</td>
      <td>€900</td>
      <td>€1,250</td>
      <td>€1,275</td>
      <td>€1,300</td>
    </tr><tr><td>Comhairle Contae Fhine Gall </td>
      <td>€400</td>
      <td>€440</td>
      <td>€660</td>
      <td>€900</td>
      <td>€1,150</td>
      <td>€1,175</td>
      <td>€1,200</td>
    </tr><tr><td>Comhairle Cathrach na Gaillimhe</td>
      <td>€330</td>
      <td>€360</td>
      <td>€575</td>
      <td>€650</td>
      <td>€850</td>
      <td>€875</td>
      <td>€900</td>
    </tr><tr><td>Comhairle Contae na Gaillimhe</td>
      <td>€330</td>
      <td>€360</td>
      <td>€575</td>
      <td>€650</td>
      <td>€850</td>
      <td>€875</td>
      <td>€900</td>
    </tr><tr><td>Comhairle Contae Chill Dara</td>
      <td>€350</td>
      <td>€400</td>
      <td>€575</td>
      <td>€750</td>
      <td>€975</td>
      <td>€1,050</td>
      <td>€1,100</td>
    </tr><tr><td>Comhairle Contae Chill Chainnigh</td>
      <td>€230</td>
      <td>€270</td>
      <td>€480</td>
      <td>€530</td>
      <td>€630</td>
      <td>€660</td>
      <td>€690</td>
    </tr><tr><td>Comhairle Contae agus Cathrach Luimnigh</td>
      <td>€270</td>
      <td>€300</td>
      <td>€420</td>
      <td>€450</td>
      <td>€650</td>
      <td>€700</td>
      <td>€750</td>
    </tr><tr><td>Comhairle Contae na Lú</td>
      <td>€310</td>
      <td>€350</td>
      <td>€575</td>
      <td>€650</td>
      <td>€975</td>
      <td>€1,050</td>
      <td>€1,100</td>
    </tr><tr><td>Comhairle Contae Mhuigh Eo</td>
      <td>€200</td>
      <td>€220</td>
      <td>€390</td>
      <td>€410</td>
      <td>€480</td>
      <td>€500</td>
      <td>€520</td>
    </tr><tr><td>Comhairle Contae na Mí</td>
      <td>€310</td>
      <td>€350</td>
      <td>€575</td>
      <td>€700</td>
      <td>€975</td>
      <td>€1,050</td>
      <td>€1,100</td>
    </tr><tr><td>Comhairle Contae Mhuineacháin </td>
      <td>€200</td>
      <td>€220</td>
      <td>€330</td>
      <td>€390</td>
      <td>€500</td>
      <td>€515</td>
      <td>€530</td>
    </tr><tr><td>Comhairle Contae Uíbh Fhailí</td>
      <td>€210</td>
      <td>€230</td>
      <td>€380</td>
      <td>€435</td>
      <td>€550</td>
      <td>€575</td>
      <td>€600</td>
    </tr><tr><td>Comhairle Contae Shligigh </td>
      <td>€220</td>
      <td>€250</td>
      <td>€460</td>
      <td>€490</td>
      <td>€550</td>
      <td>€575</td>
      <td>€600</td>
    </tr><tr><td>Comhairle Contae Bhaile Átha Cliath Theas</td>
      <td>€430</td>
      <td>€500</td>
      <td>€660</td>
      <td>€900</td>
      <td>€1,250</td>
      <td>€1,275</td>
      <td>€1,300</td>
    </tr><tr><td>Comhairle Contae Thiobraid Árann</td>
      <td>€210</td>
      <td>€230</td>
      <td>€380</td>
      <td>€420</td>
      <td>€525</td>
      <td>€560</td>
      <td>€600</td>
    </tr><tr><td>Comhairle Contae agus Cathrach Phort Láirge</td>
      <td>€240</td>
      <td>€270</td>
      <td>€430</td>
      <td>€450</td>
      <td>€550</td>
      <td>€575</td>
      <td>€600</td>
    </tr></tbody></table><p>*Tá solúbthacht ann, thuas le 20% munar féidir cóiríocht oiriúnach a
fháil ar cíos taobh istigh de na teorainneacha, agus, mar a dúradh thuas,
tá teorainneacha cíosa níos airde i bhfeidhm do theaghlaigh gan dídean i
gceantar Bhaile Átha Cliath.</p>
</div>

<div class="topic base_wheretoapply">
<h2 class="topic base_wheretoapply_title" id="leaf83">Conas iarratas a dhéanamh</h2>

<p>Murar faomhadh thú go fóill do thacaíocht tithíochta sóisialta, beidh
ort <a href="../local_authority_and_social_housing/applying_for_local_authority_housing.html">iarratas
a dhéanamh uirthi</a> ar an ngnáthbhealach.</p>

<p>Má tá tú gan dídean i gceantar Bhaile Átha Cliath, téigh i dteagmháil
le <a href="mailto:placefinders@dublincity.ie">placefinders@dublincity.ie</a>
nó le d'<a href="http://www.environ.ie/en/LocalGovernment/LocalGovernmentAdministration/LocalAuthorities/">údarás
áitiúil</a>. </p>

<p>Má tá tú ar an liosta tithíochta cheana féin, agus má tá ÍCT á
hoibriú i do cheantar, féadfaidh tú iarraidh ar an údarás áitiúil ar
fhoirm iarratais ÍCT. Ní gá an fhoirm seo a chomhlánú ach amháin tar éis
gur aimsigh tú cóiríocht oiriúnach – nó go bhfuil tú i gcóiríocht
phríobháideach ar cíos agus go bhfuil tú incháilithe chun aistriú chuig
ÍCT. Beidh ar do thiarna talún cuid den fhoirm a chomhlánú agus a
shíniú.</p>

<p>Má tá amhras ort nach gcáilíonn do thionóntacht faoi ÍCT, déan
teagmháil leis an údarás áitiúil chun an cheist a shocrú.</p>

<p>Má fhaomhtar thú do ÍCT, síníonn tú Comhaontú Ranníocaíochta Cíosa
leis an údarás áitiúil. B’fhéidir go n-iarrfar ort cóip den chomhaontú
cíosa le do thiarna talún a sholáthar.</p>

<p>Má bhí Forlíonadh Cíosa á fháil agat ar feadh tamall fada, féadfaidh
an Roinn Coimirce Sóisialaí iarraidh ort dul i dteagmháil le d’<a href="http://www.environ.ie/en/LocalGovernment/LocalGovernmentAdministration/LocalAuthorities/">údarás
áitiúil</a> faoi iarratas a dhéanamh ar ÍCT.</p>
</div>

<div class="topic further_info">
<h2 class="further_info" id="lf3c9d">Tuilleadh eolais</h2>

<p>Bhí <a href="../../social_welfare/social_welfare_payments/supplementary_welfare_schemes/rent_supplement.html">Forlíonadh
Cíosa</a>, i dtosach báire, in ainm is bheith mar thacaíocht do dhaoine ar
theastaigh cabhair ghearrthéarmach uathu lena gcíos, mar shampla, má chaill
siad a bpost. Deimhníodh, tar éis measúnú a dhéanamh ar go leor daoine a
bhfuil Forlíonadh Cíosa á fháil acu faoi láthair, áfach, go bhfuil
riachtanas fadtéarmach tithíochta acu, agus mar thoradh air sin, tá siad ar
liostaí tithíochta údaráis áitiúil.</p>

<p>Tá an ÍCT á tabhairt isteach chun teacht in ionad Forlíonadh Cíosa i
measc daoine a bhfuil riachtanas fadtéarmach tithíochta acu, cé go leanfaidh
Forlíonadh Cíosa bheith ar fáil do dhaoine a bhfuil tacaíocht
ghearrthéarmach uathu chun a gcíos a íoc.</p>

<p>Mar gheall nach bhfuil Forlíonadh Cíosa iníoctha le daoine i
bhfostaíocht lánaimseartha, is féidir leis bheith mar dhíspreagadh chun
glacadh le hobair. Beidh daoine a bhfuil an ÍCT á fáil acu, áfach, in ann
glacadh le fostaíocht lánaimseartha, faoi réir choinníollacha na
scéime.</p>
</div>
</div>
<!--this is the section that produces "Useful resources" in the box on the right-hand side. Below is an example.
	<div id="useful_resources">
      <ul>
	<li>
	  <a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
	</li>
	
      </ul>
    </div>
	-->
</html>
