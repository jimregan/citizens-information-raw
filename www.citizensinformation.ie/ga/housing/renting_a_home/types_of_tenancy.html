<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Daingneacht tionachta do thionóntaí príobháideacha
</title>
    
    <meta name="description" content="Tionóntachtaí téarma sheasta agus tréimhsiúla: daingneacht tionachta faoi Chuid 4 den Acht um Thionóntachtaí Cónaithe 2004.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Daingneacht tionachta do thionóntaí príobháideacha</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l79f2e">Tionóntachtaí téarma seasta</a></li><li><a href="#l99239">Tionóntachtaí tréimhsiúla</a></li><li><a href="#l4ad56">Tionóntachtaí Chuid 4</a></li><li><a href="#l8a846">Deireadh a chur le do thionóntacht</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Nuair a fhaigheann tú teach nó árasán ar cíos ó thiarna talún
príobháideach, bíonn comhaontú nó conradh agat leis an duine sin, ar a
dtugtar comhaontú tionóntachta – is féidir leis seo a bheith i scríbhinn
nó gan a bheith i scríbhinn. Is iad na saghsanna is coitianta de
thionóntacht tionóntachtaí <em>téarma sheasta</em> agus tionóntachtaí
<em>tréimhsiúla</em> - déantar cur síos níos mionsonraithe ar an dá
shaghas thíos.</p>

<p>Tugtar an ceart do thionóntaí san <a href="http://www.irishstatutebook.ie/eli/2004/act/27/enacted/en/html">Acht um
Thionóntachtaí Cónaithe, 2004</a> chun fanacht i gcóiríocht ar cíos ar
feadh a mhéid le 4 bliana, i ndiaidh go bhfanann siad sa chóiríocht sin ar
feadh tréimhse thosaigh 6 mhí, cibé acu má bhíonn an tionóntacht
tréimhsiúil nó ar feadh téarma seasta. Déantar <em>tionóntacht Chuid
4</em> de do thionóntacht ansin agus féadfaidh <em>tionóntacht bhreise Chuid
4</em> a dhéanamh di ina dhiaidh sin – déantar cur síos ar an dá cheann
thíos. </p>

<p>Ón 7 Aibreán 2016 ar aghaidh, <a href="http://rtb.ie/search-results/news/article/2016/04/08/new-amendments-to-the-legislation-effective-from-7th-april-2016">tagann
comhlachtaí faofa tithíochta faoi scóip na reachtaíochta um
thionóntachtaí cónaithe</a>. </p>
</div>
<div class="topic base_introduction">
<h2 class="topic base_introduction_title" id="l79f2e">Tionóntachtaí téarma seasta</h2>

<p>Is comhaontú í tionóntacht <em>téarma sheasta</em> a chumhdaíonn
tréimhse shonrach ama. Breactar an tionóntacht síos i gconradh scríofa, go
ginearálta (ach ní gá go ndéantar amhlaidh), ar a dtugtar léas.
D’fhéadfadh tréimhse ar bith a bheith i gceist le léas, ach féadfaidh sé
maireachtáil ar feadh a ghiorra agus 6 mhí agus a mhéid le bliain amháin
nó níos faide. Is tábhachtach duit na pointí a leanas a thabhairt faoi
deara faoi thionóntacht téarma sheasta:</p>
<ul><li>Ní féidir le do thiarna talún deireadh a chur leis an tionóntacht
    roimh dheireadh an téarma seasta murar sháraigh tú do chuid dualgas
    fúithi</li>
  <li>Go ginearálta, ní féidir leat deireadh a chur leis an tionóntacht
    roimh dheireadh an téarma mura sháraigh an tiarna talún a d(h)ualgais
    fúithi; má tá clásal scoir á fheidhmiú agat; fuair tú <a href="http://www.threshold.ie/advice/ending-a-tenancy/getting-someone-to-replace-you/">duine
    chun teacht i d’ionad</a>; nó go gcomhaontaíonn tú féin agus an
    tiarna talún chun deireadh a chur leis an tionóntacht</li>
  <li>*Má dhiúltaíonn tiarna talún príobháideach chun toiliú a thabhairt
    do <a href="http://www.prtb.ie/dispute-resolution/disputes/the-three-stages-of-a-tenancy/what-is-assignment-">shannadh</a>
    nó d’<a href="http://www.prtb.ie/dispute-resolution/disputes/the-three-stages-of-a-tenancy/what-is-subletting-">fholigean</a>
    na tionóntachta, féadfaidh tú deireadh a chur leis an tionóntacht faoi
    <a href="http://www.irishstatutebook.ie/2004/en/act/pub/0027/print.html#sec186">Alt
    186 den Acht</a></li>
  <li>I ndiaidh 6 mhí, tugtar daingneacht tionachta duit – féach
    ‘tionóntachtaí Chuid 4’ thíos</li>
  <li>Más mian leat fanacht san áit chónaithe i ndiaidh dheireadh an téarma
    sheasta, ní mór duit fógra míosa, ar a laghad, a thabhairt don tiarna
    talún sula n-éagann an téarma</li>
</ul><p>*Ní féidir le tionóntaí de chuid comhlachtaí faofa tithíochta
(comhlachais tithíochta) a dtionóntacht a shannadh nó a fholigean, mar sin,
ní bhaineann seo.</p>

<p>Luafar sa léas cé mhéid cíosa atá le híoc agat, cé chomh minic is gá
duit é a íoc agus coinníollacha eile. Moltar go mór duit a chinntiú go
dtuigeann tú téarmaí an léasa sula síníonn tú é. Conradh ceangailteach
is ea léas idir tú féin agus an tiarna talún agus cuimsítear ann faisnéis
thábhachtach ar théarmaí do thionóntachta. Ba cheart go luafar ann, go
háirithe, cad a tharlóidh má sháraíonn tú féin nó do thiarna talún
téarmaí an chomhaontaithe.</p>

<p>Níor cheart go gcuimseofaí i léas téarmaí a thagann salach ar chearta
dlíthiúla tionóntaí agus tiarnaí talún, áfach. Má tharlaíonn seo,
bíonn forlámhas ag do chearta dlí, mar thionónta nó mar thiarna talún na
téarmaí sa léas. Mar shampla, ní féidir le do thiarna talún an
réadmhaoin a iontráil ag aon tráth gan do chead a lorg. Is amhlaidh a
bhíonn an cás fiú má luaitear i do léas go bhfuil an ceart ag do thiarna
talún an réadmhaoin a iontráil ag aon tráth.</p>

<p>Má shíníonn tú léas in éineacht le daoine eile, bíonn gach duine
díobh freagrach as an gcíos go léir. Mar sin, murar féidir le do
chomhthionóntaí a sciar den chíos a íoc, d’fhéadfadh go mbeifeása faoi
dhliteanas go dlíthiúil chun íoc as an tsuim iomlán. Má shíníonn tú
léas leat féin thar ceann na dtionóntaí eile, bíonn tú freagrach as an
gcíos go léir.</p>

<p>Má sháraíonn an cíos bliantúil chun cóiríocht chónaithe a fháil ar
léas €30,000, tá an tionónta freagrach as <a href="http://www.revenue.ie/en/tax/stamp-duty/property.html">dleacht
stampála</a> a íoc ar an gcíos bliantúil. Bíonn tú féin, mar thionónta,
freagrach as seo a íoc leis <a href="http://www.revenue.ie/en/index.html">na
Coimisinéirí Ioncaim</a>.</p>

<p>Is féidir leat <a href="http://www.threshold.ie/advice/seeking-private-rented-accommodation/do-i-have-to-sign-a-lease/">níos
mó a léamh faoi léasanna</a> ar láithreán gréasáin Threshold, an
carthanas náisiúnta tithíochta.</p>
</div>
<div class="topic base_rules">
<h2 class="topic base_rules_title" id="l99239">Tionóntachtaí tréimhsiúla</h2>

<p>Ní shonraítear i dtionóntacht <em>thréimhsiúil</em> fad seasta ama.
D’fhéadfadh tréimhse na tionóntachta a bheith seachtainiúil nó
míosúil, ag brath ar cé chomh minic a bhíonn an cíos le híoc. Tharlódh
go bhféadfadh nó nach bhféadfadh comhaontuithe tionóntachta a bheith i
scríbhinn.</p>

<p>Féadfaidh do thiarna talún deireadh a chur leis an tionóntacht ag aon
tráth le linn na chéad sé mhí gan aon chúis a thabhairt, ach i ndiaidh sé
mhí, bronntar daingneacht tionachta ort – féach ‘tionónachtaí Chuid
4’ thíos. Ní mór duit fógra bailí scríofa a fháil i leith foirceanta
agus tá rialacha mionsonraithe ann faoin tréimhse fógra is gá a thabhairt,
ag brath ar fhad na tionóntachta (bíonn roinnt eisceachtaí i gceist). Is
féidir leat níos mó a léamh faoi seo inár gcáipéis, <a href="if_your_landlord_wants_you_to_leave.html">Má theastaíonn ó do
thiarna talún go bhfágfaidh tú an teach nó an t-árasán</a>.</p>

<p>Mar thionónta, féadfaidh tú deireadh a chur leis an tionóntacht
thréimhsiúil ag aon tráth. Ní gá duit cúis a thabhairt. Arís eile, tá
rialacha mionsonraithe ann faoi thréimhsí fógra agus cad is fógra bailí
faisnéise ann – féach ‘Deireadh a chur le do thionóntacht’ thíos.</p>
</div>
<div class="topic base_rules">
<h2 class="topic base_rules_title" id="l4ad56">Tionóntachtaí Chuid 4</h2>

<p>Má bhí teach ar cíos agat le 6 mhí anuas, ar a laghad, agus murar
seirbheáladh fógra bailí scríofa ort i leith foirceanta, bronntar
daingneacht tionachta ort go huathoibríoch agus féadfaidh tú fanacht sa
réadmhaoin ar feadh a fhad le ceithre bliana. Leanann an daingneacht tionachta
seo i dtimthriallta ceithre bliana.</p>

<p>Mar sin, i ndiaidh na chéad sé mhí, déantar <em>Tionóntacht Chuid
4</em> de do thionóntacht – tagraíonn seo do Chuid 4 den Acht um
Thionóntachtaí Cónaithe, 2004, a dhéileálann le daingneacht tionachta. Má
tá tionóntacht thréimhsiúil agat, ní ga duit tionóntacht Chuid 4 a
éileamh i scríbhinn, ach is gá duit í a éileamh má tá léas téarma
sheasta agat – féach thíos.</p>

<h3>Eisceachtaí i leith na rialach ginearálta</h3>

<p>Má tá árasán á ligean ar cíos agat a bhí mar chuid de phríomhtheach
an tiarna talún i dtosach, féadfaidh do thiarna talún a roghnú chun
forálacha Chuid 4 maidir le daingne tionachta a dhiúltú. Féadfaidh tú
níos mó a léamh inár gcáipéis ar <a href="sharing_accommodation_with_your_landlord.html">Chóiríocht a roinnt
le do thiarna talún</a>.</p>

<p>Ní féidir le tionóntaí in áiteanna cónaithe áirithe a ligeann
comhlachais tithíochta (áiteanna cónaithe idirthréimhseacha) ar cíos
tairbhe chearta Chuid 4 a bhaint.</p>

<h3>Tionóntacht bhreise Chuid 4</h3>

<p>I ndiaidh gur ghabh ceithre bliana de do thionóntacht thart, cuirtear
deireadh le do thionóntacht Chuid 4 agus cuirtear tús le tionóntacht nua.
Tá <em>tionóntacht bhreise Chuid 4</em> agat anois. Ag tús do thionóntachta
breise, féadfaidh do thiarna talún deireadh a chur leis an tionóntacht seo
ag aon tráth le linn na chéad 6 mhí gan aon chúis a thabhairt – ach ní
mór go dtugtar fógra 112 lá (16 seachtaine) duit. I ndiaidh 6 mhí, bronntar
daingneacht tionachta ort arís eile agus tá anois 6 mhí caite agat i
dtimthriall breise 4 bliana ag an tráth sin.</p>

<p>Nuair atá tú tar éis tionóntacht Chuid 4 a fháil (nó nuair atá breis
agus 6 mhí caite agat i dtionóntacht bhreise Chuid 4), ní fhéadfaidh do
thiarna talún deireadh a chur le do thionóntacht ach faoi chúinsí áirithe.
I dtaobh tionóntachtaí le haghaidh 5 bliana nó níos faide, mhéadaigh <a href="http://www.irishstatutebook.ie/eli/2015/act/42/enacted/en/html">an tAcht
um Thionóntachtaí Cónaithe (Leasú), 2015</a> fad an fhógra nach mór do
thiarnaí talún a thabhairt, le héifeacht ón 4 Nollaig 2015. </p>

<p>Más mian leat fágáil agus mura bhfuil comhaontú téarma sheasta agat,
ní gá duit cúis a thabhairt, ach ní mór go dtugtar duit an tréimhse
cheart fógra i scríbhinn faoi mar a cheanglaítear faoin Acht – féach
‘Deireadh a chur le do thionóntacht’ thíos. Le héifeacht on 4 Nollaig
2015, mhéadaigh an tAcht um Thionóntachtaí Cónaithe (Leasú), 2015 fad an
fhógra nach mór do thionóntaí a thabhairt le haghaidh tionóntachtaí a
mhair 4 bliana nó ní b’fhaide. </p>

<p><strong>Tionóntacht Chuid 4 a éileamh ag deireadh léas téarma
sheasta</strong></p>

<p>Má tá conradh téarma sheasta nó léas téarma sheasta agat, agus más
mian leat fanacht sa réadmhaoin faoi na cearta a bronnadh ort faoi Chuid 4,
ní mór duit fógra a thabhairt do do thiarna talún go bhfuil sé ar intinn
agat fanacht sa réadmhaoin. Ní mór duit seo a dhéanamh idir 3 mhí agus mí
amháin sula n-éagann do thionóntacht téarma sheasta nó do chomhaontú
léasa téarma sheasta. Féadfaidh tú an <a href="../../reference/howtos/how_to_notice_of_intent_to_remain_in_rented_dwelling.html">litir
shamplach fógra seo a úsáid chun fanacht sa réadmhaoin faoi Chuid 4</a>.</p>

<p>Mura dtugann tú fógra do do thiarna talún, ní féidir cumhdach a
dhiúltú duit faoi Chuid 4, ach b’fhéidir go mbeidh ort an tiarna talún a
chúiteamh as aon chaillteanas airgeadais a thabhaíonn sé/sí mar gheall nár
thug tú fógra dó/di go bhfuil sé ar intinn agat fanacht sa tionóntacht.</p>
</div>
<div class="topic base_rules">
<h2 class="topic base_rules_title" id="l8a846">Deireadh a chur le do thionóntacht</h2>

<p>Tugtar cuntas sa mhéid a leanas ar na ceanglais is gá do thionónta, ar
mian leis/léi deireadh a chur le tionóntacht, a chomhlíonadh. Faoi mar a
luaitear thuas, ní mór do thiarnaí talún <a href="if_your_landlord_wants_you_to_leave.html">rialacha mionsonraithe a
chomhlíonadh</a> más mian leo deireadh a chur le tionóntacht. </p>

<p><strong>Formáid an fhógra foirceanta</strong></p>

<p>Mar thionónta, féadfaidh tú deireadh a chur le do thionóntacht (cibé
acu más tionóntacht téarma sheasta nó thréimhsiúil í) gan cúis a
thabhairt, ach ní mór duit fógra bailí foirceanta a thabhairt do do thiarna
talún. D’fhonn go mbeidh an fógra bailí:</p>
<ul><li>Caithfidh sé a bheith i scríbhinn</li>
  <li>Caithfidh sé a bheith sínithe agat</li>
  <li>Sonraigh an dáta a mbeidh sé á sheirbheáil agat ar an tiarna
  talún</li>
  <li>Sonraigh dáta foirceanta na tionóntachta (tugtar 24 uair an chloig
    iomlána duit ón dáta seo chun an tseilbh a dhíchur)</li>
  <li>Caithfidh sé a lua gur féidir aon saincheist maidir le bailíocht an
    fhógra a chur faoi bhráid <a href="private_residential_tenancies_board.html">an Bhoird um
    Thionóntachtaí Cónaithe (BTC)</a> laistigh de 28 lá tar éis an fógra
    seo a fháil.</li>
</ul><p>Féadfaidh tú <a href="http://www.threshold.ie/download/doc/sample_notice_of_termination_by_a_tenant.doc">fógra
samplach foirceanta (doc)</a> Threshold a úsáid.</p>

<p><strong>Tréimhsí riachtanacha fógra</strong></p>

<p>Ní mór duit an tréimhse riachtanach fógra a thabhairt, chomh maith, a
leagtar amach sa tábla thíos. Faoi mar a luaitear thuas, mhéadaigh an tAcht
um Thionóntachtaí Cónaithe (Leasú), 2015 fad an fhógra nach mór do
thionóntaí a thabhairt le haghaidh tionóntachtaí a mhair 4 bliana nó ní
b’fhaide, le héifeacht ón 4 Nollaig 2015. </p>

<table border="1"><caption></caption>
  <col><col><tbody><tr><td><strong>Fad na tionóntachta</strong></td>
      <td><strong>Tréimhse riachtanach fógra ag an tionónta</strong></td>
    </tr><tr><td>Níos lú ná 6 mhí</td>
      <td>4 seachtaine (28 lá)</td>
    </tr><tr><td>Idir 6 mhí agus 1 bhliain</td>
      <td>5 seachtaine (35 lá)</td>
    </tr><tr><td>Idir 1bhliain agus 2 bhliain</td>
      <td>6 seachtaine (42 lá)</td>
    </tr><tr><td>Idir 2 bhliain agus 4 bhliain</td>
      <td>8 seachtaine (56 lá)</td>
    </tr><tr><td>Idir 4 bhliain agus 8 mbliana</td>
      <td>12 seachtaine (84 lá)</td>
    </tr><tr><td>8 mbliana nó níos mó</td>
      <td>16 seachtaine (112 lá)</td>
    </tr></tbody></table><p><strong>Deireadh a chur le tionóntacht téarma sheasta</strong></p>

<p>Má tá comhaontú nó léas téarma sheasta agat, bíonn tú faoi réir
théarmaí an chomhaontaithe seo, agus beidh ort tréimhsí an fhógra a
chomhlíonadh a liostaítear thuas chomh maith. Ciallaíonn seo go bhféadfadh
go gcaillfeá d’éarlais má fhágann tú roimh dheireadh an téarma a
luaitear sa léas, fiú má thugann tú an méid ceart d’fhógra. Bíonn na
heisceachtaí a leanas ann, áfach:</p>
<ul><li>Má tá clásal scoir i do léas, féadfaidh tú é a úsáid chun
    deireadh a chur leis an tionóntacht</li>
  <li>Má chomhaontaínn tú féin agus an tiarna talún araon do dheireadh a
    chur leis an tionóntacht níos luaithe</li>
  <li>Má sháraigh an tiarna talún a chuid dualgas faoin léas, agus murar
    réitigh sé an sárú laistigh de thréimhse réasúnta, ní gá duit ach
    fógra 28 lá a thabhairt ansin</li>
  <li>Má bhíonn baol ann i leith báis nó díobháil thromchúiseach ag
    bagairt, nó más baol do chreatlach na háite cónaithe, ní gá duit ach
    fógra 7 lá a thabhairt ansin</li>
  <li>Má dhiúltaigh an tiarna talún príomháideach cead a thabhairt chun an
    réadmhaoin a shannadh nó a fholigean</li>
</ul><p><strong>Breis faisnéise</strong></p>

<p>Tá faisnéis áisiúil ag an BTC agus ag Threshold araon ar a láithreáin
ghréasáin, lena n-áirítear i mbileog an BTC <a href="http%3A%2F%2Fwww.prtb.ie%2Fdocs%2Fdefault-source%2Fterminating-a-tenancy%2Fterminating-a-tenancy.doc%3Fsfvrsn%3D6&amp;ei=OBccVfWCB-Xl7gb0sIDICw&amp;usg=AFQjCNGEZsPbeHsfG7JaQV-Hh6mShAG8bQ&amp;sig2=Cldn91G3hC9RmEng">Deireadh
a chur le tionóntacht (doc)</a>; a <a href="http://www.prtb.ie/dispute-resolution/disputes/the-three-stages-of-a-tenancy/checklist-for-tenant-serving-a-valid-notice-of-termination">seicliosta
do thionóntaí</a> maidir le fógra foirceanta a sheirbheáil agus <a href="http://www.threshold.ie/advice/ending-a-tenancy/ending-your-tenancy/">faisnéis
ghinearálta ar dheireadh a chur le tionóntacht</a> de chuid Threshold a
dhéanann nasc lena mbileog <a href="http://www.threshold.ie/download/pdf/thresholdending_a_tenancy.pdf">Deireadh
a chur le tionóntacht (pdf)</a> agus le hacmhainní gaolmhara eile.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Threshold</h3>
<p>
  

  
  21 Bóthar na gCloch<br>Baile Átha Cliath 7<br>Éire
  <br>
  
</p>
<p>
  
  <strong>Uaireanta Oscailte:</strong>Luan-Aoine 9.30 rn - 5 in
  <br>
  

  
  <strong>Teil:</strong>1890 334 334
  <br>
  

  

  
  <strong>Facs:</strong>(01) 677 2407
  <br> 
  

  
  <strong>Láithreán Gréasáin:</strong> <a href="http://www.threshold.ie">http://www.threshold.ie</a>
  <br>
  

  

  

  
  <strong>R-phost:</strong> <a href="mailto:advice@threshold.ie">advice@threshold.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Threshold</h3>
<p>
  

  
  22 Meall Theas<br>Corcaigh<br>Éire
  <br>
  
</p>
<p>
  
  <strong>Uaireanta Oscailte:</strong>Luan go hAoine: 9 rn go 1 in agus 2 in go 5 in
  <br>
  

  
  <strong>Teil:</strong>(021) 427 8848
  <br>
  

  

  
  <strong>Facs:</strong>(021) 480 5111
  <br> 
  

  
  <strong>Láithreán Gréasáin:</strong> <a href="http://www.threshold.ie">http://www.threshold.ie</a>
  <br>
  

  

  

  
  <strong>R-phost:</strong> <a href="mailto:advicecork@threshold.ie">advicecork@threshold.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Threshold</h3>
<p>
  

  
  5 Cnoc na Radharc<br>Gaillimh<br>Éire<br>H91 HC1H
  <br>
  
</p>
<p>
  
  <strong>Uaireanta Oscailte:</strong>Luan-Aoine 9.30 rn - 5 in
  <br>
  

  
  <strong>Teil:</strong>(091) 563 080
  <br>
  

  

  
  <strong>Facs:</strong>(091) 569 273
  <br> 
  

  
  <strong>Láithreán Gréasáin:</strong> <a href="http://www.threshold.ie">http://www.threshold.ie</a>
  <br>
  

  

  

  
  <strong>R-phost:</strong> <a href="mailto:advicegalway@threshold.ie">advicegalway@threshold.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>An Bord um Thionóntachtaí Cónaithe</h3>
<p>
  

  
  Bosca PO 47<br>Cloich na Coillte, <br>Contae Chorcaí<br>Éire
  <br>
  
</p>
<p>
  

  
  <strong>Teil:</strong> 0818 303 037 or  00353 766 887 350
  <br>
  

  

  
  <strong>Facs:</strong> 0818 303 039 
  <br> 
  

  
  <strong>Láithreán Gréasáin:</strong> <a href="http://www.rtb.ie/">http://www.rtb.ie/</a>
  <br>
  

  

  

  
</p>
</div></div>

</div>
</div>
</html>
