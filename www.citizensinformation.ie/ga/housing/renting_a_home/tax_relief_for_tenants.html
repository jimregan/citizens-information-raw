<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Saincheisteanna cánach do thionóntaí
</title>
    
    <meta name="description" content="Déantar cur síos ar fhaoiseamh cánach le haghaidh tionóntaí príobháideacha (a bhfuil deireadh á chur leis) agus ar an ngá chun cáin a asbhaint ó d’íocaíochtaí cíosa má íocann tú an cíos go díreach le tiarna talún a  chónaíonn thar lear .">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Saincheisteanna cánach do thionóntaí</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l8a019">Faoiseamh cánach</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#l2a87d">Tiarnaí talún a chónaíonn thar
lear </a></li><li><a href="#l72e8d">Cá háit a ndéanfaidh mé iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is ann do dhá phríomhshaincheist chánach do thionóntaí i gcóiríocht
phríobháideach ar cíos.</p>

<p>Is é an chéad cheann go bhféadfá bheith i dteideal faoiseamh cánach a
fháil ar chuid de do chíosa – má bhí cíos á íoc agat amhail an 7
Nollaig 2010. Féach 'Faoiseamh cánach' thíos.</p>

<p>Is é an dara ceann ná gur gá duit cáin a asbhaint as an gcíos agus í a
chur i gcuntas do na Coimisinéirí Ioncaim má íocann tú an cíos go
díreach le tiarna talún a chónaíonn thar lear – féach 'Tiarnaí talún a
chónaíonn thar lear' thíos.</p>

<p>Tá <a href="http://www.revenue.ie/en/tax/it/credits/rent-credit.html">tuilleadh
faisnéise mar gheall ar an dá shaincheist seo</a> ar láithreán gréasáin
na gCoimisinéirí Ioncaim.<br></p>
</div>

<div class="topic base_rules">
<h2 class="topic base_rules_title" id="l8a019">Faoiseamh cánach</h2>

<p>Má tá cíos á íoc agat ar chóiríocht ar bhonn príobháideach (cibé
acu in Éirinn nó lasmuigh den Stát) agus má íocann tú cáin ioncaim,
d’fhéadfá bheith i dteideal faoiseamh cánach a fháil ar chuid de do
cháin. Ní fhéadfaidh tú an faoiseamh seo a éileamh ach amháin má bhí
cíos á íoc agat amhail an 7 Nollaig 2010. Mura raibh cíos á íoc agat ar
an dáta sin agus má d'iontráil tú i gcomhaontú cíosa, ní bheidh tú in
ann faoiseamh cánach a éileamh ar do chíos. Má bhí cíos á íoc agat
amhail an 7 Nollaig 2010, áfach, leanfaidh tú le bheith incháilithe le
haghaidh an fhaoisimh seo má iontrálann tú i gcomhaontú nua cíosa i
ndiaidh an dáta sin. Tá deireadh á chur leis an bhfaoiseamh seo agus is í
2017 an bhliain deireanach ina mbeidh fáil air.</p>

<p>Le faoiseamh ó cháin a fháil, caithfidh tú a bheith ag íoc cíosa as
ionad cóiríochta príobháideach, arb é d'aon áit chónaithe é nó do
phríomháit chónaithe. Áiríonn sé seo cóiríocht ar nós árasáin nó
tí. </p>

<p>Níl aon teideal ar fhaoiseamh cánach agat maidir le cíos a íocadh le
húdarás áitiúil nó le gníomhaireacht Stáit nó a íocadh de bhun léasa
50 bliain nó níos faide. </p>

<h3>Fáltais </h3>

<p>Ní mór duit fáltais a chur ar fáil don chíos a d’íoc tú má iarrann
<a href="http://www.revenue.ie/en/index.html">na Coimisinéirí Ioncaim</a>
orthu. Tá feidhm ag an riail seo cuma an n-íocann tú do chíos
<strong>díreach leis an tiarna talún nó le gníomhaire</strong> thar ceann
an tiarna talún. Caithfidh gach admháil an méid seo a leanas a thabhairt le
fios: </p>
<ul><li>Ainm, <a href="../../social_welfare/irish_social_welfare_system/personal_public_service_number.html">Uimhir
    PSP</a> agus seoladh an tiarna talún </li>
  <li>Méid an chíosa a d'íoc tú </li>
  <li>Achar ama lena mbaineann an admháil </li>
</ul><p>Coimeád gach admháil ar feadh 6 bliana ar a laghad mar d'fhéadfadh na
Coimisinéirí Ioncaim iad a iarraidh ort. </p>

<p>Féach ‘Rátaí’ thíos chun teacht ar na huasmhéideanna faoisimh le
haghaidh do cháis féin.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Tá faoiseamh cánach le fáil ag an ráta caighdeánach de 20%. Is amhail a
leanas na huasmhéideanna ar ar féidir leat faoiseamh a éileamh:</p>

<table><tbody><tr><td colspan="1" rowspan="1"><strong>Cúinsí pearsanta</strong></td>
      <td colspan="1" rowspan="1"><strong>Bliain chánach 2015</strong> </td>
      <td colspan="1" rowspan="1"><strong>Bliain chánach 2016</strong></td>
    </tr><tr><td colspan="1" rowspan="1">Singil agus faoi 55 bliain </td>
      <td colspan="1" rowspan="1">€600 </td>
      <td colspan="1" rowspan="1">€400 </td>
    </tr><tr><td colspan="1" rowspan="1">Singil agus os cionn 55 bliain </td>
      <td colspan="1" rowspan="1">€1,200 </td>
      <td colspan="1" rowspan="1">€800 </td>
    </tr><tr><td>Pósta/baintreach agus faoi 55 bliain</td>
      <td>€1,200</td>
      <td>€800</td>
    </tr><tr><td>Pósta agus os cionn 55 bliain</td>
      <td>€2,400</td>
      <td>€1,600</td>
    </tr></tbody></table><p>Iolraíonn tú na liúntais saor ó cháin thuas faoi 20% chun a luach duit
gach bliain tar éis cánach a ríomh. Is ionann é seo do dhaoine: </p>
<ul><li><strong>Faoi 55:</strong> más duine singil tú, féadfaidh tú
    creidmheas cánach a fháil i leith na bliana cánach 2015, ar fiú €120
    (€600 x 20%) in aghaidh na bliana é. Féadfaidh tú creidmheas cánach a
    fháil i leith na bliana cánach 2016, ar fiú €80 (€400 x 20%) in
    aghaidh na bliana é. 
    <p>Má tá tú pósta; i bpáirtnéireacht shibhialta; id bhaintreach ná
    id pháirtnéir sibhialta marthanach: siad na rátaí ná €240 (€1,200
    x 20%) i leith na bliana cánach 2015 agus €160 (€800 x 20%) i leith na
    bliana cánach 2016. </p>
  </li>
  <li><strong>Os cionn 55:</strong> féadfaidh daoine singil creidmheas cánach
    a fháil, ar fiú €240 (€1,200 x 20%) i leith na bliana cánach 2015
    agus €160 (€800 x 20%) i leith na bliana cánach 2016. 
    <p>Má tá tú pósta; i bpáirtnéireacht shibhialta; id bhaintreach ná
    id pháirtnéir sibhialta marthanach: siad na rátaí ná €480 (€2,400
    x 20%) i leith na bliana cánach 2015 agus €320 (€1,600 x 20%) i leith
    na bliana cánach 2016. </p>
  </li>
</ul></div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Le faoiseamh cánach ar cíos a éileamh, líon isteach <a shape="rect" href="http://www.revenue.ie/en/tax/it/forms/rent1.pdf">Foirm Chíosa 1
(pdf)</a> agus seol chuig an oifig chánach í. Is féidir an fhoirm seo a
fháil freisin ón oifig chánach áitiúil. Má tá aon deacrachtaí agat leis
an bhfoirm a líonadh nó aon eolas a theastaíonn a chur ar fáil, déan
teagmháil leis an oifig chánach. </p>

<p>Is féidir leat an tseirbhís <a href="http://www.revenue.ie/ga/online/paye-anytime.html">ÍMAT aon tráth aon
lá</a> a úsáid freisin.</p>

<p>Macasamhail gach faoiseamh cánach, ní mór duit éileamh a dhéanamh
laistigh de 4 bliana faoi dheireadh na bliana lena mbaineann sé, nó ní
bhfaighidh tú an faoiseamh.</p>
</div>
<div class="topic base_wheretoapply">
<h2 class="topic base_wheretoapply_title" id="l2a87d">Tiarnaí talún a chónaíonn thar
lear </h2>

<p>Mura bhfuil do thiarna talún ina chónaí in Éirinn agus má íocann tú
cíos le gníomhaire ar a shon, ní gá duit cáin ar bith a bhaint as an
gcíos. Ta sé de dhualgas ar an ngníomhaire cuntas a thabhairt ar an gcáin
ina thuairisceán cánach. </p>

<p>Má íocann tú an cíos go díreach leis an tiarna talún (mar shampla,
tríd a chuntas bainc) cuma in Éirinn nó thar lear, caithfidh tú cáin ar an
ráta caighdeánach (20% faoi láthair) a bhaint as an ollmhéid a íocann tú.
<strong>Ní hionann an asbhaint seo agus d'fhaoiseamh cánach, is cáin í ar
ioncam do thiarna talún a chaithfear a íoc leis na Coimisinéirí Ioncaim.
</strong>Mar shampla, má tá do thiarna talún ina chónaí sa Ghearmáin agus
má íocann tú ollchíos míosúil €1,000 leis. Ar dtús, áirigh an méid
cánach nach mór a asbhaint (€1,000 x 20% = €200). Ansin bain an cháin
atá dlite as an ollchíos a íocann tú (€1,000 - €200 = €800 ). Is
ionann agus €800 an cíos a íocann tú le do thiarna talún in aghaidh na
míosa. Íocann tú €200 leis na Coimisinéirí Ioncaim in aghaidh na míosa.
<strong></strong></p>

<p><strong>Cuntas a thabhairt do na Coimisinéirí Ioncaim</strong></p>

<p><strong></strong>Caithfidh tú cuntas a thabhairt ar an méid chánach a
asbhaineann tú. Mura mbaineann tú an cháin as an gcíos a íocann tú go
díreach le tiarna talún atá in chónaí thar lear is tusa (agus ní hé an
tiarna talún) a bheidh freagrach as an gcáin nár asbhaineadh. <strong>Má
íocann tú cáin faoin gcóras ÍMAT</strong>, is féidir leat cuntas a
thabhairt tri do chreidmheasanna cánach agus pointe scoite an ráta
chaighdeánaigh a laghdú. Iarr ar d'oifig cánach é seo a dhéanamh, nó
déan tuairisceán cánach ar <a href="http://www.revenue.ie/en/tax/it/forms/form12.pdf">Fhoirm Thuairisceáin
Chánach 12 (pdf)</a> agus íoc an méid asbhainte leis na Coimisinéirí
Ioncaim. <strong>Más ar bhonn féinmheasúnaithe a íocann tú cáin</strong>,
féadfaidh tú cuntas a thabhairt sa cháin a asbhaineann tú san <a shape="rect" href="http://www.revenue.ie/ga/tax/it/forms/form11.pdf">Fhoirm
Thuairisceáin Chánach Féinmheasúnaithe 11 (pdf)</a> agat a chuireann tú
chun na gCoimisinéirí Ioncaim. Eiseoidh siad fógra measúnaithe a léireoidh
an laghdú ar do chreidmheasanna cánach. Ag deireadh na bliana caithfidh tú
<a shape="rect" href="http://www.revenue.ie/en/tax/it/forms/formr185.pdf">teastas cánach a
bhaint as – Foirm R185 (pdf)</a> a chomhlánú agus é a thabhairt do do
thiarna talún.<br></p>
</div>

<div class="topic further_info">
<h2 class="further_info" id="l72e8d">Cá háit a ndéanfaidh mé iarratas</h2>

<p><a shape="rect" href="http://www.revenue.ie/en/contact/index.html">Tá
sonraí teagmhála d'oifigí cánacha ar fáil anseo</a> agus i ngach eolaí
teileafóin poiblí.</p>
</div>
</div>
</html>
