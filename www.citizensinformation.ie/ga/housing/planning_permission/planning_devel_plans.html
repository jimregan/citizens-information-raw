<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Pleananna Forbartha
</title>
    
    <meta name="description" content="Cur síos gairid ar phleananna forbartha atá ina     ndréachtanna do phleanáil agus forbairt cheantair.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Pleananna Forbartha</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Leagtar amach i bpleananna forbartha beartais fhoriomlána phleanála
d’údaráis áitiúil ar feadh tréimhse 6 bliana. Is éard atá ann ná
ráiteas scríofa agus sraith léarscáileanna. Ní mór go gcuirfear tús leis
an obair chun plean nua forbartha a chur le chéile do do cheantar 4 bliana i
ndiaidh dháta an phlean dheireanaigh.</p>

<p>Leagtar amach sa phlean forbartha cuspóirí d’údaráis áitiúil chun
limistéir ar leith a úsáid ina gcónaíonn tú (mar shampla, limistéir
chónaithe, limistéir thionsclaíocha, limistéir thalmhaíochta). Leagtar
amach ann, chomh maith, cuspóirí d’údaráis áitiúil le haghaidh
forbartha sa limistéar, feabhsúcháin bhóithre, athnuachan limistéar atá
imithe as feidhm agus chun feabhas a chur ar áiseanna.</p>

<p>Nuair atá plean forbartha nua á ullmhú, féadfaidh tú páirt a ghlacadh
ann ag an gcéim thosaigh nuair a fhoilsíonn d’údarás áitiúil go
mbeartaíonn siad chun an plean a athbhreithniú. Feicfidh tú fógraí faoin
mbeartú seo i do nuachtán áitiúil nó náisiúnta, nó b’fhéidir go
gcloisfidh tú fógra faoi ar an raidió áitiúil. Anuas air sin, féadfaidh
tú páirt a ghlacadh ag céim an dréachtphlean agus, más infheidhme,
féadfaidh tú páirt a ghlacadh ag céim an dréachtphlean leasaithe, chomh
maith. Ag gach ceann de na tráthanna seo, féadfaidh tú breathnú, aighneacht
agus moltaí a dhéanamh (laistigh d’amfhrámaí sonraithe) faoin méid atá
á bheartú ag d’údarás áitiúil.</p>

<p>Nuair a fhoilseofar an fógra go mbeartaíonn d’údarás áitiúil chun
dréachtphlean nua a dhéanamh, beidh an plean ar thaispeáint go poiblí ar
feadh 10 seachtaine, ar a laghad, agus féadfaidh tú aighneachtaí a dhéanamh
lena linn sin. Ní mór breithniú a dhéanamh ar gach aighneacht a dhéantar
laistigh den tréimhse ama shonrach sula nglactar leis an bplean deiridh. Sular
glacadh leis an bplean deiridh, téitear i gcomhairle le gníomhaireachtaí
reachtúla, deonacha agus pobail éagsúla i do cheantar agus iarrtar orthu aon
chomhairle agus aon bhreithniú speisialaithe a thabhairt.</p>

<p>Déantar gach iarratas pleanála i do cheantar a thomhas i leith an phlean
forbartha, agus is gnách nach dtabharfar cead pleanála ach sa chás go
mbíonn an t-iarratas i gcomhréir leis an bplean. Mar shampla, cuimseofar sa
phlean limistéir éagsúla atá criosaithe amhail “cónaithe” nó
“tionsclaíoch”. Tugann seo le fios go bhféadfaí cead pleanála a
thabhairt d’fhorbairtí den saghas cuí.</p>

<p>Má bheartaíonn tú chun iarratas a dhéanamh ar chead pleanála, go
háirithe más mian leat teach a thógáil, ba cheart duit súil a chaitheamh
ar an bplean forbartha i dtosach báire.</p>

<h3>An Straitéis Spáis Náisiúnta</h3>

<p>Ní mór go gcuirfidh treoirlínte réigiúnacha agus pleananna forbartha an
Straitéis Spáis Náisiúnta san áireamh. Creat náisiúnta pleanála
d’Éirinn ó 2002 go 2020 is ea <a href="http://www.irishspatialstrategy.ie/pdfs/Completea.pdf">an Straitéis
Spáis Náisiúnta (pdf)</a>. Is é cuspóir na straitéise ná forbairt
chothromaithe réigiúnach a bhaint amach trí fhorbairt chomhordaithe a
dhéanamh ar chathracha agus bailte agus molbhailte tairsí. Anuas air sin,
cuirtear san áireamh sa Straitéis Spáis Náisiúnta <a href="http://ec.europa.eu/regional_policy/sources/docoffic/official/reports/som_en.htm">Peirspictíocht
um Fhorbairt Spáis na hEorpa</a>.</p>
</div>
</div>
</html>
