<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cead Pleanála
</title>
    
    <meta name="description" content="Cur síos ar na cinéalacha difriúla cead pleanála a     bhaineann le tithíocht phríobháideach, cén chaoi agus cén áit ar chóir iarratas     a dhéanamh.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cead Pleanála</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Má tá tú chun teach a thógáil <span>beidh ort</span> cead pleanála a
fháil. Má tá tú chun <a href="planning_perm_altering_a_house.html">síneadh a chur le teach atá
agat cheana féin, nó aon athrú eile</a> a dhéanamh leis, <span>d'fhéadfadh
sé</span> go mbeadh cead pleanála ag teastáil uait. Go hiondúil ní
theastaíonn cead pleanála le haghaidh síneadh beag a chur le teach, nó le
haghaidh teach gloine ach ba cheart duit é seo a chinntiú roimh duit tosnú
ar an obair thógála. Beidh d' údarás áitiúil in ann comhairle a thabhairt
duit maidir leis seo, chomh maith le n-insint duit cén chaoi le hiarratas a
dhéanamh agus comhairle ginearálta a chur ort maidir le d'iarratas. Beidh
d'údarás áitiúil in ann insint duit freisin an bhfuil do chuid moltaí ag
teacht le <a href="planning_devel_plans.html">plean forbartha</a> do
cheantair. </p>

<p>Ta 3 chinéal cead pleanála ann: <span>cead</span>, <span>cead
imlíne</span> agus <span>ceadú bunaithe ar chead imlíne</span>. Is é cead,
nó lánchead mar a thugtar go minic air, an ceann is coitianta dóibh seo. Má
tá tú ag iarraidh a fheiceáil an aontaíonn an t-údarás pleanála i
bprionsabal le teach a thógáil ar shuíomh ar leith, mar shampla, nó
síneadh mór a thógáil, d'fhéadfá cur isteach ar chead imlíne. Sa chás
seo ní bheidh ort ach na bunphleananna agus na sonraí cuí a chur ar fáil a
chuirfidh ar chumas an údaráis phleanála cinneadh a dhéanamh maidir leis an
suíomh, dearadh agus moltaí eile forbartha. Má fhaigheann tú cead imlíne,
beidh ort pleananna cuimsitheacha a chur ar fáil agus cead bunaithe ar chead
imlíne a fháil roimh duit tosnú ar obair thógála. Seasann cead imlíne go
hiondúil ar feadh trí bliana. </p>

<p>Is coir atá ann aon obair a dhéanamh a dteastaíonn cead pleanála dí gan
an cead sin a fháil agus is féidir fíneáil an-trom agus príosún a
ghearradh ort dá bharr. Más fíor-dhearmad a bhí ann, is féidir cur isteach
ar chead pleanála chun an fhorbairt a choinneáil. D'fhéadfadh sé go
ndiúltófaí an cead seo agus sa chás seo ní mór an fhorbairt a
threascradh.</p>

<p>Go hiondúil ní mór don údarás pleanála cinneadh a dhéanamh maidir le
cead pleanála taobh istigh de 8 seachtain ó thagann an t-iarratas chuige.
Ach, má theastaíonn tuilleadh eolais, nó má dhéantar achomharc ar an
gcinneadh, d'fhéadfadh sé a bheith i bhfad níos faide ná sin. </p>

<p>Is féidir le aon duine cóip de d'iarratas a fheiceáil agus má íocann
sé/sí táille de €20 <a href="commenting_on_planning_application.html">cuntas nótuairimí scríofa
a thabhairt air</a>. Cuirfear scéal chugatsa agus chuig aon duine a thug
tuairim ar an iarratas nuair atá cinneadh déanta. </p>

<p>Má thugann an t-údarás áitiúil cead pleanála, gheobhfaidh tú
<span>fógra toile</span> go bhfuil cead pleanála le bronnadh. Muna ndéanann
aon duine achomharc chuig an <a href="http://www.pleanala.ie/">mBord
Pleanála</a> taobh istigh de 4 sheachtain den dáta sin gheobhfaidh tú
<span>deonú ceada</span> ón údarás áitiúil. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Caithfidh tú fógra poiblí de do phlean a thabhairt <span>roimh</span>
duit iarratas a dhéanamh. Ní mór duit é seo a dhéanamh tré fhógra a chur
i bpáipéar áitiúil (beidh liosta ag d'údarás áitiúil) <span>agus</span>
fógra suímh a chur in áit gur féidir é a léamh go soiléar. Gheobhaidh
tú sonraí den eolas nach mór a bheith sna fógraí ar an bhfoirm iarratais
ar chead pleanála. </p>

<p>Caithfidh tú an t-iarratas a chur chuig an údarás áitiúil taobh istigh
de choicís ón lá a raibh an fógra sa pháipéar áitiúil agus an fógra a
bheith croctha ar an suíomh. Caithfear an fógra suímh a fhágáil ann ar
feadh ar a laghad 5 sheachtain ón lá go bhfaigheann an t-údarás áitiúil
an t-iarratas pleanála. </p>

<p>Ní féidir tosnú ag tógáil roimh duit deonú ceada a fháil. </p>

<p>Is iondúil go mbíonn coinníollacha ag baint leis an gcead pleanála agus
d'fhéadfadh sé go mbeadh athruithe le déanamh agat ar do phlean len iad a
shásamh. </p>

<p>Is iondúil go seasann cead pleanála ar feadh 5 bliana. D'fhéadfadh sé go
mbeadh ort íoc as cuid den chostas a bhaineann le bóthar, córas uisce agus
séarachais a sholáthar. </p>

<p>Má dhiúltaíonn an t-údarás áitiúil le d'iarratas, tabharfar
cúiseanna duit. Beidh 4 sheachtain agat ó dháta an chinnithe sin achomharc a
chur chuig an <a href="an_bord_pleanala.html">mBord Pleanála</a>. </p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Beidh táille le n-íoc agat le d'iarratas. Tá táillí éagsúla i gceist
ag brath ar an gcineál forbartha. Faoi láthair is €65 an táille a
bhaineann le iarratas a dhéanamh teach a thógáil. Is €34 an táille a
ghearrtar ar dhuine a dhéanann iarratas ar shíneadh a chur le teach nó le
athrú a dhéanamh ar gharáiste, &amp; rl a bheidh in úsáid mar chuid den
teach. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Cuireann tú isteach ar chead pleanála tré fhoirm iarratais ar chead
pleanála a líonadh agus í a sheoladh leis na cáipéisí cuí chuig do
údarás áitiúil. </p>

<p>Beidh d'údarás áitiúil in ann comhairle a chur ort maidir leis an
iarratas a dhéanamh, an dóigh go dtiocfaidh do phlean féin leis an bplean
forbartha, cé na cáipéisí eile a bheidh ag teastáil uait, cén táille a
bheidh le n-íoc agat agus aon riachtanais eile. Tá faisnéis, foirm iarratais
agus seicliosta ar fáil ó d'údarás áitiúil.</p>

<p>Déan teagmháil le d'údarás áitiúil chun iarratas ar chead pleanála a
dhéanamh.</p>


</div>
</div>
</html>
