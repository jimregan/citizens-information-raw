<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cead pleanála chun teach a thógáil
</title>
    
    <meta name="description" content="Cur síos ar na cinéalacha éagsúla cead pleanála a bhaineann     le tithíocht príobháideach, cén chaoi agus cén áit ar chóir duit iarratas a     dhéanamh.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cead pleanála chun teach a thógáil</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Más mian leat teach a thógáil, ní mór duit cead pleanála a fháil ó
d’údarás áitiúil sular féidir leat tús a chur leis an tógáil.
Ceanglaíonn an dlí ort go dteastaíonn cead pleanála uait do nach mór gach
forbairt shuntasach. Is tábhachtach gur fios duit ón tosach, ar an ábhar
sin, má theipeann ort cead pleanála a fháil sa chás go dteastaíonn sé,
d’fhéadfadh go ngearrfaí pionóis ort ar féidir le fíneálacha an-mhóra
agus fiú príosúnacht a bheith i gceist leo.</p>

<p>Ní gá duit dul i gcomhairle an údaráis phleanála sula ndéanann tú
iarratas ar chead pleanála, ach is gnách go mbíonn sé an-chabhrach plé a
dhéanamh ar aon rud nach bhfuil tú cinnte faoi. D’fhéadfadh seo, ar a uain
sin, cabhrú leat gan go leor ama a chur a amú níos déanaí.</p>

<p>Tugtar <a href="planning_devel_plans.html">an plean forbartha</a> ar an
bplean foriomlán don limistéar ina mian leat do theach a thógáil. Cuireann
d’údarás áitiúil an plean seo i dtoll a chéile agus leagtar amach ann
cuspóirí d’údaráis áitiúil chun limistéir ar leith a úsáid ina
gcónaíonn tú (mar shampla, limistéir chónaithe, limistéir
thionsclaíocha, limistéir thalmhaíochta). Ba cheart duit súil a chaitheamh
ar an bplean forbartha sula ndéanann tú iarratas ar chead pleanála.</p>

<p>Más gá duit an suíomh a ghlanadh ar dtús, caithfidh tú cead pleanála a
fháil má tá tú ag iarraidh:</p>
<ul><li>Bealach amach chuig bóthar poiblí a dhéanamh nó a leathnú, nó </li>
  <li>Structúr gur baineadh úsáid as go deireanach mar áit chónaithe a
    leagan, nó </li>
  <li>Foirgneamh i sraith nó foirgneamh atá greamaithe de fhoirgneamh eile in
    úinéireacht eile a leagan. </li>
</ul><p>Tá roinnt saghsanna de chead pleanála ann, mar sin, chun teacht ar
mhíniú ar gach saghas, féadfaidh tú ár gcáipéis <a href="planning_permission_general.html">Cead pleanála</a> a léamh.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Caithfidh tú fógra poiblí a thabhairt maidir le céard atá sé ar intinn
agat a dhéanamh <span>roimh</span> iarratas a dhéanamh ar chead pleanála.
Caithfear é seo a dhéanamh tré fhógra a chur i bpáipéar nuachta áitiúil
(beidh liosta ag d'údarás áitiúil) <span>agus</span> fógra suímh a chur
in áit gur féidir é a léamh go soiléar. Gheobhfaidh tú sonraí ar an
eolas nach mór a bheith sna fógraí ar an bhfoirm iarratais ar chead
pleanála. </p>

<p>Caithfidh tú an t-iarratas a chur chuig an údarás áitiúil taobh istigh
de choicís ón lá a raibh an fógra sa pháipéar áitiúil. Caithfear an
fógra suímh a bheith curtha suas ar nó roimh an lá a ndéanann tú an
t-iarratas agus fanacht ann ar feadh ar a laghad mí amháin ina dhiaidh.
Tabhair faoi deara, le do thoil: ní chuirtear 9 lá i gcaitheamh na Nollag,
ón 24 Nollaig go dtí an 1 Eanáir, san áireamh nuair a ríomhtar an
tréimhse 5 seachtaine). </p>

<p>Ní féidir tosnú ag tógáil roimh duit <span>deonú pleanála</span> a
fháil. </p>

<p>Amanna bíonn coinníollacha ag baint leis an gcead pleanála agus
d'fhéadfadh sé go mbeadh athruithe le déanamh agat ar do phlean. </p>

<p>Is iondúil go seasann cead pleanála 5 bliana. </p>

<p>Má dhiúltaíonn an t-údarás áitiúil do d'iarratas, tabharfaidh siad
cúiseanna duit, agus beidh mí amháin agat chun achomharc a dhéanamh leis an
<a href="http://www.pleanala.ie/">mBord Pleanála</a>. Leigh tuilleadh inár
ndoiciméad faoi <a shape="rect" href="appealing_planning_permission_decision.html">achomharc a dhéanamh leis
An mBord Pleanála</a>. </p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Caithfidh tú táille a íoc le d'iarratas. Is €65 an táille reatha ar
iarratas a dhéanamh teach a thógáil. </p>

<p>D'fhéadfadh sé freisin go mbeadh ort íocaíocht a dhéanamh i dtreo an
chostais a bhaineann le bóthar, córas uisce nó séarachais a mbeadh gá leo.
</p>
</div>

<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Má tá aon ceisteanna agat maidir le cead pleanála nó maidir le
d'iarratas ar chead pleanála, déan teagmháil leis an Rannóg Pleanála den
<a href="http://www.environ.ie/en/LocalGovernment/LocalGovernmentAdministration/LocalAuthorities/">údarás
áitiúil</a>.</p>
</div>
</div>
</html>
