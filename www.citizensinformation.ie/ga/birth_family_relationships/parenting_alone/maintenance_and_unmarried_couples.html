<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cothabháil agus tuismitheoirí aonair
</title>
    
    <meta name="description" content="Eolas maidir leis na daoine atá i dteideal cothabhála dóibh féin agus dá leanaí.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cothabháil agus tuismitheoirí aonair</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#lb4648">Sonraí teagmhála áisiúla</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<h3>Céilí agus páirtithe</h3>

<p>In Éirinn, má tá tú nó má bhí tú pósta, tá tú i dteideal iarratas
a dhéanamh ar an gcúirt le haghaidh cothabhála ó do chéile/pháirtnéir
sibhialta go n-íocfar as do chuid costais féin. Má tá tú i gcaidreamh
comhchónaithe, níl an ceart sin agat.</p>

<p>Má chliseann an caidreamh comhchónaithe ina dhiaidh sin, ní féidir leat
iarratas a dhéanamh ar an gcúirt ar chothabháil duit féin, mura sásaíonn
tú na critéir incháilitheachta don <a href="../problems_in_marriages_and_other_relationships/redress_scheme_for_cohabiting_couples.html">scéim
sásaimh do lánúineacha comhchónaithe</a>. Beidh ort a thaispeáint go raibh
tú/go bhfuil tú ag brath ar do pháirtnéir.</p>

<h3>Leanaí</h3>

<p>Tá oibleagáid dhlíthiúil ar lánúineacha pósta agus ar pháirtithe
sibhialta cothabháil a sholáthar dá leanaí cleithiúnacha de réir a gcuid
acmhainní. Na cúirteanna a chinneann a ndualgais chothabhála i ndiaidh
idirscartha bhreithiúnaigh, colscartha nó díscaoilte.</p>

<p>Má rugadh leanbh duit lasmuigh den phósadh agus nach féidir libh teacht
ar réiteach maidir le cothabháil, is féidir iarratas a dhéanamh ar an
gcúirt chun ordú a thabhairt don tuismitheoir eile taca leanaí a íoc. Den
chuid is mó, is é/í an tuismitheoir a mbíonn príomhchaomhnóireacht an
linbh acu a dhéanann iarratas mar sin.</p>

<p>Má dhéanann an cúirt cinneadh gur theip ar thuismitheoir linbh
chleithiúnaigh cothabháil a sholáthar don leanbh “de réir mar is ceart sa
chás sin”, d’fhéadfadh an chúirt ordú a thabhairt go ndéanfadh an
tuismitheoir íocaíochtaí tréimhsiúla cothabhála chun tacú leis an
leanbh. Anuas air sin, d’fhéadfadh an chúirt ordú a dhéanamh go
n-íocfadh an tuismitheoir cnapshuim.</p>

<p>Tá <a href="http://www.irishstatutebook.ie/2015/en/act/pub/0009/index.html">an tAcht
Leanaí agus Caidrimh Teaghlaigh, 2015</a> tar éis leasú a dhéanamh ar an <a href="http://www.irishstatutebook.ie/2015/en/act/pub/0009/index.html">Acht um
an Dlí Teaghlaigh (Cothabháil Céilí agus Leanaí), 1976</a>, leasú a
chuireann dualgas airgeadais maidir leis an leanbh ar chomhchónaitheoir atá
ina chaomhnóir/caomhnóir ar:</p>
<ul><li>Leanbh a pháirtí/páirtí</li>
  <li>Leanbh atá faoi chúram a pháirtí/páirtí.</li>
</ul><p>Déanann sé foráil don chúirt ordú a thabhairt don chomhchónaitheoir
cothabháil a íoc chun tacú le leanbh cleithiúnach atá faoi bhun 18 mbliana
d’aois.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Is éard atá i leanbh cleithiúnach:</p>
<ul><li>Leanbh atá faoi 18 mbliana d’aois nó</li>
  <li>Leanbh atá os cionn 18 mbliana d’aois nó faoi bhun 23 bliain d’aois
    ach atá in oideachas lánaimseartha go fóill nó</li>
  <li>Leanbh atá thíos le míchumas meabhrach nó fisiciúil a mhéid sin
    nach féidir leis nó léi cothabháil a dhéanamh air nó uirthi
  féin.</li>
</ul><p>Agus cinneadh á dhéanamh ag an gcúirt maidir le <a href="../separation_and_divorce/maintenance_orders_and_agreements.html">hordú
cothabhála</a> a thabhairt, nó gan é a thabhairt, i gcás linbh, cuirtear
san áireamh sa chinneadh sin ioncam, cumas tuillimh, réadmhaoin agus
acmhainní eile airgeadais na beirte tuismitheoirí. Cuirtear san áireamh
freisin más ann do dhualgas ar bith eile airgeadais ar aon duine don bheirt,
ar nós céile nó leanaí eile cleithiúnacha.</p>

<p>I gcás leanaí nach bhfuil a dtuismitheoirí pósta lena chéile, seans go
mbeadh orthu <a href="../separation_and_divorce/presumption_of_paternity.html">atharthacht a
chruthú</a> chun a dteidlíochtaí cothabhála nó oidhreachta a fháil. Ní
bhíonn gá leis seo i gcás go n-admhaíonn an t-athair atharthacht nó má
tá sé ainmnithe mar athair an linbh ar Theastas Breithe an linbh.</p>

<p>Tá tuilleadh eolais le fáil sa <a href="../separation_and_divorce/maintenance_orders_and_agreements.html">doiciméad
seo a bhaineann le horduithe cothabhála</a> agus ar <a href="http://www.courts.ie/Courts.ie/Library3.nsf/PageCurrent/952BC25C89DD00D880257FB5004D3804?opendocument&amp;l=en">láithreán
gréasáin na Seirbhíse Cúirteanna</a>.</p>
</div>
<div class="topic base_rates">
<h2 class="topic base_rates_title" id="lb4648">Sonraí teagmhála áisiúla</h2>

<p>
</p><div class="inlinesio">
<p>
</p><div>
<h3>Treoir (Comhdháil Seirbhísí do Thuismitheoirí nach bhfuil Pósta agus dá gClann)</h3>
<p>
  

  
  14 Teach Gandon<br>Sráid an Mhéara Íochtarach,<br>IFSC<br>Dublin 1<br>Ireland
  <br>
  
</p>
<p>
  

  
  <strong>Teil:</strong>+353 (0)1 670 0120
  <br>
  

  
  <strong>Lóghlao:</strong>1890 252 084
  <br>
  

  

  
  <strong>Láithreán Gréasáin:</strong> <a href="http://www.treoir.ie">http://www.treoir.ie</a>
  <br>
  

  

  
  <strong>Contact Form:</strong> <a href="http://www.treoir.ie/contact-contact.php">http://www.treoir.ie/contact-contact.php</a>
  <br>
  

  
  <strong>R-phost:</strong> <a href="mailto:info@treoir.ie">info@treoir.ie</a>
  <br>
  
</p>
</div></div>

</div>
</div>
</html>
