<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Teach an teaghlaigh agus tithe comhroinnte
</title>
    
    <meta name="description" content="Céard atá i gceist le teeach an teaghlaigh agus na horduithe gur féidir a dheanamh ina leith.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Teach an teaghlaigh agus tithe comhroinnte</h1>
	
<ul class="anchorlinks"><li><a href="#l0b3fe">Eolas</a></li><li><a href="#leaf83">Conas iarratas a dhéanamh</a></li><li><a href="#l1abee">Teagmháil</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Déanann an dlí in Éirinn idirdhealú idir teach an teaghlaigh agus teach
comhroinnte.</p>

<h3>Teach an teaghlaigh</h3>

<p>Is é an chiall atá le teach an teaghlaigh, áit chónaithe ina gcónaíonn
lánúin phósta, de ghnáth. Cé gurb in ainm duine de na céilí a bhíonn
ainmneach tithe teaghlaigh de ghnáth, bíonn ainm na beirte céilí ar theach
an teaghlaigh mar <a href="../cohabiting_couples/property_rights_and_unmarried_couples.html">chomhthionóntacht</a>
mar gheall gur minic a bhíonn seo mar choinníoll den mhorgáiste a
úsáideadh chun an teach a cheannach. Spreagann an rialtas dhá ainm na
gcéilí a chur ar theach an teaghlaigh agus níl aon dleacht stampála nó
táille chláraithe le híoc ar aistriú an dá ainm ar theach an teaghlaigh
chuig comhthionóntacht.</p>

<h3>Teach comhroinnte</h3>

<p>De réir <a href="http://www.irishstatutebook.ie/2010/en/act/pub/0024/index.html">an Achta
um Páirtnéireacht Shibhialta agus Cearta agus Oibleagáidí Áirithe de chuid
Comhchónaitheoirí, 2010</a> is áit chónaithe teach comhroinnte ina
gcónaíonn páirtnéirí sibhialta de ghnáth. Nuair a bhíonn an teach
comhroinnte in ainm duine de na páirtnéirí sibhialta, níl aon dleacht
stampála nó táille chláraithe le híoc ar aistriú an tí chomhroinnte
chuig ainmneacha na beirte mar chomhthionóntacht.</p>

<h3>Cosaint tí</h3>

<p>Foráiltear cosaint do theach teaghlaigh lánúine pósta faoin <a href="http://www.irishstatutebook.ie/1976/en/act/pub/0027/index.html">Acht um
Chaomhnú Áras an Teaghlaigh, 1976</a> arna leasú ag <a href="http://www.irishstatutebook.ie/1995/en/act/pub/0026/index.html">an Acht
um an Dlí Teaghlaigh,1995</a>. Foráiltear a chomhionann de chosaint do theach
comhroinnte páirtnéirí sibhialta ag an reachtaíocht um páirtnéireacht
shibhialta.</p>

<p>Cuireann an reachtaíocht seo cosc ar chéile/pháirtnéir sibhialta amháin
ó theach an teaghlaigh/theach comhroinnte a dhíol, a mhorgáistiú, a ligean
ar léas nó a aistriú gan toiliú na céile/an pháirtnéara shibhialta eile.
Féadfaidh na cúirteanna ligean thar ceal thoiliú na céile/an pháirtnéara
shibhialta eile nuair a mheasann siad gur mí-réasúnta siarchoinneáil an
toilithe. Féadfaidh céile/páirtnéir sibhialta iarratas a dhéanamh ar na
cúirteanna ar orduithe a leagann srian ar an gcéile/bpáirtnéir sibhialta
eile ó aon rud a dhéanamh a d’fhéadfadh a leas sa teach comhroinnte a
laghdú nó an teach mí-oiriúnach a dhéanamh den teach sin chun cónaí
ann.</p>

<p>Féadfaidh céile/páirtnéir sibhialta <a href="http://www.prai.ie/">an
tÚdarás Clárúcháin Maoine</a> a chur ar an eolas gur céile/páirtnéir
sibhialta iad le húinéir réadmhaoine. Clárófar fógra chuige sin ina
dhiaidh sin. Ní ghearrtar aon mhuirear ar chlárúchán den sórt sin. Níl
aon cheanglas ann chun iontráil ina leithéid de chlárú agus mura ndéantar
amhlaidh, ní dhéantar difear do chearta céile/páirtnéara shibhialta.</p>

<p>Baineann tábhacht ar leith leis an gcosaint a chuireann an reachtaíocht ar
fáil, nuair a bhíonn an teach á choimeád faoi ainm duine amháin de na
céilí/páirntéirí sibhialta.</p>

<h3>Ordú coigeartaithe réadmhaoine</h3>

<p>Ceann de na fadhbanna is mó a bhíonn ar lánúineacha/páirtnéirí a
bhíonn ag scaradh óna chéile ná céard atá le tarlú do theach a
dteaghlaigh/dá dteach comhroinnte. Murar féidir comhaontú a bhaint amach
maidir le cé a chónóidh i dteach an teaghlaigh/sa teach comhroinnte agus cé
leis iad, féadfaidh an chúirt ordú a dhéanamh ina thaobh.</p>

<p>Is gnách go ndéantar iarratas ar ordú i dtaca le teach an
teaghlaigh/teach comhroinnte nuair a dhéantar iarratas ar fhoraithne
idirscartha bhreithiúnaigh, cholscartha nó dhíscaoilte agus tugtar <em>ordú
coigeartaithe réadmhaoine</em> air.</p>

<p>Agus ordú coigeartaithe réadmhaoine á dhéanamh, déanfaidh cúirt
breithniú ar gach ceann de chúinsí an teaghlaigh agus cuirfidh siad i
gcuntas leas cleithiúnaí céile/páirtnéara shibhialta agus aon leanbh
cleithiúnach. Luafaidh an t-ordú cúirte an méid a leanas:</p>
<ul><li>Cé aige/aici a bhfuil an ceart chun cónaí i dteach an teaghlaigh/sa
    teach comhroinnte agus cé chomh fada is féidir leo amhlaidh a
  dhéanamh</li>
  <li>Cé aige/aici a bhfuil na cearta úinéireachta i dteach an teaghlaigh/sa
    teach comhroinnte agus cén sciar ar leis gach céile/páirtnéir
  sibhialta</li>
</ul><h3>Cé aige/aici atá an ceart chun cónaí sa teach agus cé chomh fada is
féidir leo cónaí ann?</h3>

<p>I gcás lánúin phósta ag a bhfuil clann, is gnách go dtabharfar an ceart
don chéile lena gcónaíonn na leanaí chun cónaí i dteach an teaghlaigh go
dtí go mbaineann an leanbh is óige 18 nó 23 bliain amach. Féadfaidh seo
braistint leanúnachais a chur ar fáil do leanaí atá thíos le scaradh a
dtuismitheoirí. Leasaigh <a href="http://www.irishstatutebook.ie/eli/2015/act/9/enacted/en/html">Acht na
Leanaí agus Teaghlaigh Caidrimh 2015</a> an reachtaíocht páirtnéireachta
sibhialta chun cosaint den chineál céanna do leanaí cleithiúnacha
páirtnéirí sibhialta a chur ar fáil.</p>

<p>Féadfaidh an chúirt ordú eisiaimh a dhéanamh maidir leis an
gcéile/bpáirtnéir sibhialta atá ag fágáil theach an teaghlaigh/an tí
chomhroinnte. Léiríonn ordú eisiaimh go n-aithníonn na cúirteanna nach
indeánta do lánúineacha/pháirtnéirí idirscartha cónaí sa teach céanna
nó do chéilí/pháirtnéirí sibhialta a fhágann chun eochair a choimeád
agus rochtain gan chosc a bheith acu ar an teach. Ní chiallaíonn sé go
bhfuil aon iompar neamh-inghlactha ar bun ag na céilí/páirtnéirí sibhialta
atá eisiata ón teach.</p>

<h3>Cé aige/aici a bhfuil na cearta úinéireachta sa teach agus cén sciar ar
leis gach céile/páirtnéir sibhialta?</h3>

<p>Is féidir leis an gcúirt a ordú go ndíolfar an teach agus go roinnfear
an fáltas go cothrom eatarthu nó go dtugtar an sciar dóibh a mheastar is
cóir. Féadfaidh siad a ordú go gcuirtear an díol ar athló ar feadh
tréimhse shonrach ama. Féadfaidh siad a ordú go n-aistreofar an teach i
gcomhainmneacha nó in ainm duine amháin de na céilí/páirtnéirí
sibhialta. Má tá seilbh ar an teach faoi thionóntacht ó údarás áitiúil,
féadfaidh siad aistriú na tionóntachta a ordú.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Cibé acu má tá tú ag smaoineamh faoi idirscaradh a fháil nó iarratas a
dhéanamh ar fhoraithne cholscartha/dhíscaoilte, moltar duit comhairle dlí a
fháil.</p>

<p>Ma roghnaíonn tú chun aturnae príobháideach a fháil, ba cheart duit a
bheith feasach nach ann d’aon ráta seasta muirear le haghaidh táillí dlí
in Éirinn. Moltar duit roinnt meastacháin luacha a fháil sula ndéanann tú
cinneadh ar ghnóthas dlíthiúil. Tá fáil ar <a href="http://www.lawsociety.ie/Pages/Find-a-Firm/">fháisnéis teagmhála ar
ghnóthais aturnaetha</a> ar fud na hÉireann ar láithreán gréasáin
Dhlí-Chumann na hÉireann.</p>

<p>Chun fiosrúchán a dhéanamh faoi cibé acu an bhfuil tú <a href="../../justice/legal_aid_and_advice/civil_legal_advice_and_legal_aid.html">i
dteideal cúnamh nó comhairle dlí</a> a fháil ón mBord um Chúnamh
Dlíthiúil, déan teagmháil le <a href="http://www.legalaidboard.ie/lab/Publishing.nsf/Content/Law_Centres">d’ionad
dlí áitiúil</a>. Déanfaidh foireann an ionaid dlí measúnú ar do mhaoin
agus comhairle a chur ort faoi theidlíocht airgeadais. Níl cúnamh
dlíthiúil saor in aisce agus tá ar gach duine ranníocaíocht a íoc i dtreo
na gcostas.</p>

<p>Is eagraíocht neamhspleách, dheonach <a href="http://www.flac.ie/">FLAC
(Ionaid Chomhairle Dlí Saor in Aisce)</a> a oibríonn líonra de chlinicí um
chomhairle dhlíthiúil ar fud na tíre. Tá na clinicí seo faoi rún agus
saor in aisce do chách. Déan teagmháil le <a href="http://centres.citizensinformation.ie/">d’Ionad um Fhaisnéis do
Shaoránaigh áitiúil</a> chun teacht ar fhaisnéis ar sheirbhísí FLAC i do
cheantar. Ina theannta sin, tá líne faisnéise agus atreoraithe á
reáchtáil ag an FLAC le linn uaireanta oifige le haghaidh faisnéis
bhunúsach dhlíthiúil.</p>
</div>
<div class="topic base_wheretoapply">
<h2 class="topic base_wheretoapply_title" id="l1abee">Teagmháil</h2>

<p>
</p><div class="inlinesio">
<p>
</p><div>
<h3>Cumann Dlí na hÉireann</h3>
<p>
  

  
  Plás Blackhall<br>Dublin <br>Ireland
  <br>
  
</p>
<p>
  

  
  <strong>Teil:</strong>+353 (0)1 6724800
  <br>
  

  

  
  <strong>Facs:</strong>+353 (0)1 6724801
  <br> 
  

  
  <strong>Láithreán Gréasáin:</strong> <a href="http://www.lawsociety.ie">http://www.lawsociety.ie</a>
  <br>
  

  

  

  
  <strong>R-phost:</strong> <a href="mailto:general@lawsociety.ie">general@lawsociety.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>An Bord um Chúnamh Dlíthiúil</h3>
<p>
  

  
  Sráid an Chalaidh<br>Cathair Saidhbhín<br>Ciarraí<br>Éire
  <br>
  
</p>
<p>
  

  
  <strong>Teil:</strong>066 947 1000
  <br>
  

  
  <strong>Lóghlao:</strong>1890 615 200
  <br>
  

  

  
  <strong>Láithreán Gréasáin:</strong> <a href="http://www.legalaidboard.ie">http://www.legalaidboard.ie</a>
  <br>
  

  

  

  
  <strong>R-phost:</strong> <a href="mailto:info@legalaidboard.ie">info@legalaidboard.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Ionaid Saorchomhairle Dhleathach</h3>
<p>
  

  
  13 Sráid Dorset Íochtarach<br>Dublin 1<br>D01 Y893<br>Ireland
  <br>
  
</p>
<p>
  

  
  <strong>Teil:</strong>+353 (0)1 874 5690
  <br>
  

  
  <strong>Lóghlao:</strong>1890 350 250
  <br>
  

  

  
  <strong>Láithreán Gréasáin:</strong> <a href="http://www.flac.ie">http://www.flac.ie</a>
  <br>
  

  

  

  
  <strong>R-phost:</strong> <a href="mailto:info@flac.ie">info@flac.ie</a>
  <br>
  
</p>
</div></div>

</div>
</div>
</html>
