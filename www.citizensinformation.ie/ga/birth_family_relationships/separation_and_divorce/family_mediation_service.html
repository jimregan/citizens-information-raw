<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Seirbhís Idirghabhála don Teaghlach
</title>
    
    <meta name="description" content="Tá cur síos ginearálta sa cháipéis seo ar an tSeirbhís     Idirghabhála don Teaghlach agus céard is brí le hidirghabháil.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Seirbhís Idirghabhála don Teaghlach</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<h3>Céard í idirghabháil?</h3>

<p>Seirbhís í idirghabháil a chuirtear ar fáil le cúnamh a thabhairt do
lánúin a bhfuil cinneadh tógtha acu <a shape="rect" href="judicial_separation.html">scaradh</a> nó <a shape="rect" href="divorce_decrees.html">colscaradh</a> nó atá scartha cheana teacht ar a
dtéarmaí réitigh féin agus ag an am céanna riachtanais agus leas na
ndaoine ar fad atá i gceist a shásamh. Tugann an idirghabháil deis do
dhaoine a gcinnithe féin a dhéanamh. </p>

<h3>Cén chaoi gur féidir leis an idirghabháil cúnamh a thabhairt?</h3>

<p>Spreagann an tSeirbhís Idirghabhála don Teaghlach lánúin atá ag scaradh
le comhoibriú lena chéile le teacht ar shocruithe a bhfuileadar beirt sásta
leo maidir leis na nithe seo a leanas ar fad nó cuid acu:</p>
<ul><li>Bheith ina dtuismitheoirí ag na gasúir </li>
  <li>Tacaíocht airgeadais </li>
  <li>Teach cónaithe an teaghlaigh agus áitribh eile </li>
  <li>Fadhbanna eile a bhaineann leis an scaradh </li>
</ul><p>Tá ról an idirghabhálaí mar seo a leanas:</p>
<ul><li>Castáil leis an lánúin lena chéile agus cúnamh a thabhairt dóibh
    teacht ar réiteach ar a gconspóidí </li>
  <li>Atmaisféar a chruthú ina mbeidh an dá pháirtí ar chomhchéim ag
    glacadh páirte sa phróiséas le dea-thoil gan an láimh láidir a bheith
    ag duine amháin </li>
  <li>Atmaisféar comh-oibre agus freagrachta a chruthú agus a chothú. </li>
  <li>Cúnamh a thabhairt do lánúin deileáil le ceisteanna deacra tochtmhara
    a bhíonn ina mbacanna acu teacht ar chomhaontú. </li>
  <li>Cúnamh a thabhairt do lánúin teacht ar chomhaontú go gcreideann siad
    a bheith cóir, cothrom agus gur féidir a chur i gcrích. </li>
</ul><h3>Cén chaoi a n-oibríonn an tseirbhís?</h3>

<p>Tugann idirghabhálaí oilte proifisiúnta cúnamh don lánúin teacht ar a
réiteach féin. </p>
<ul><li>Bíonn an dá pháirtí i láthair </li>
  <li>Is faoi rún a dhéantar an plé </li>
  <li>Ní ghlacann an t-idirghabhalaí taobh amháin nó taobh eile. </li>
</ul><p>Más mian le lánúin coinne a dhéanamh leis an tSeirbhís Idirghabhála
don Teaghlach ní mór don bheirt acu dul i dteagmháil leis an tseirbhís agus
cinntiú go bhfuileadar sásta a bheith i láthair. </p>

<h3>Cé chomh fada a thógann sé?</h3>

<p>Bíonn idir 3 agus 6 sheisiún i gceist. Maireann gach seisiún uair an
chloig nó mar sin. </p>

<h3>Toradh</h3>

<p>Go hiondúil bíonn cáipéis scríofa a leagann síos sonraí an réitigh
atá déanta ag an lánúin mar thoradh ar an idirghabháil. Is féidir an
cháipéis seo a thabhairt chuig na dlíodóirí le Gníomhas Dlíthiúil
Scartha agus/nó Ordú Colscartha a chur le chéile. </p>

<h3>Céard é seisiún teaghlaigh?</h3>

<p>Nuair atá an lánúin tagtha ar réiteach, ofráiltear seisiún do na
tuismitheoirí in éineacht lena bpáistí leis na socruithe nua teaghlaigh a
phlé leo. </p>

<h3>Céard iad na buntáistí a bhaineann le hidirghabháil?</h3>

<p>Ina measc:</p>
<ul><li>Is seirbhís faoi rún í an tSeirbhís Idirghabhála don Teaghlach </li>
  <li>Freastalaíonn gach comhaontú ar riachtanais faoi leith na ndaoine lena
    mbaineann sé </li>
  <li>Tagann an dá pháirtí ar chomhaontú cothrom a nglacann siad beirt leis
  </li>
  <li>Tugtar cúnamh do thuismitheoirí a bheith ina bpáirtnéirí i gcónaí
    maidir lena gclann a thógáil tríd pleananna tuismitheoireachta a chur le
    chéile atá pearsanta do chuile theaghlach. </li>
</ul></div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Is féidir le lánúin phósta agus neamh-phósta freastal ar an tseirbhís
seo. </p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Níl aon táille le n-íoc ar an tSeirbhís Idirghabhála don Teaghlach. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Más mian le lánúin coinne a dhéanamh ní mór don bheirt acu dul i
dteagmháil leis an tseirbhís agus cinntiú go bhfuileadar sásta a bheith i
láthair. </p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Soláthraíonn mBord um Chúnamh Dlíthiúil an tSeirbhís Idirghabhála don
Teaghlach. Is féidir leat teacht ar <a href="http://www.legalaidboard.ie/en/Contact-Us/Find-a-Mediation-Office/">liosta
na n-oifigí Seirbhís Eadrána Teaghlaigh</a>, chomh maith le <a href="http://www.legalaidboard.ie/lab/publishing.nsf/Content/Family_Mediation_Service">heolas
ar an tSeirbhís Idirghabhála Teaghlach</a> ar ar láithreán gréasáin an
mBord um Chúnamh Dlíthiúil. Tá siad freisin <a href="http://www.legalaidboard.ie/en/Our-Services/Family-Mediation/Family-Mediation-Service-Booklet.pdf">bileog
ar an tseirbhís</a>.</p>

<p>
</p><div class="inlinesio">
<p>
</p><div>
<h3>An Bord um Chúnamh Dlíthiúil</h3>
<p>
  

  
  Sráid an Chalaidh<br>Cathair Saidhbhín<br>Ciarraí<br>Éire
  <br>
  
</p>
<p>
  

  
  <strong>Teil:</strong>066 947 1000
  <br>
  

  
  <strong>Lóghlao:</strong>1890 615 200
  <br>
  

  

  
  <strong>Láithreán Gréasáin:</strong> <a href="http://www.legalaidboard.ie">http://www.legalaidboard.ie</a>
  <br>
  

  

  

  
  <strong>R-phost:</strong> <a href="mailto:info@legalaidboard.ie">info@legalaidboard.ie</a>
  <br>
  
</p>
</div></div>

</div>
</div>
</html>
