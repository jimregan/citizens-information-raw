<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Comhaontuithe idirscartha
</title>
    
    <meta name="description" content="A description of a Separation Agreement and how it     works">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Comhaontuithe idirscartha</h1>
	
<ul class="anchorlinks"><li><a href="#l0b3fe">Eolas</a></li><li><a href="#l27d15">Rátaí</a></li><li><a href="#leaf83">Conas iarratas a dhéanamh</a></li><li><a href="#l1abee">Teagmháil</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Más féidir le lánúin phósta nó le páirtnéirí sibhialta comhaontú a
dhéanamh ar na téarmaí ar a mairfidh siad uathu féin, is féidir leo
iontráil i <em>gcomhaontú idirscartha</em>. Is éard is comhaontú
idirscartha ann, go bunúsach, ná comhaontú. Ní mór don bheirt pháirtithe
toiliú a thabhairt do théarmaí an chomhaontaithe.</p>

<p>Bíonn an comhaontú ina chonradh atá ina cheanglas dlíthiúil ina leagtar
amach cearta agus dualgais gach páirtí i leith an pháirtí eile. Baintear
amach téarmaí an chomhaontaithe, de ghnáth, trí idirghabháil nó
idirbheartaíocht le haturnaetha. Más féidir comhaontú a bhaint amach tapa a
dhóthain idir na páirtithe agus má chuirtear comhaontú idirscartha i dtoll
a chéile, bíonn costas níos saoire air seo agus baineann níos lú struis
leis ná mar a bhíonn i gceist nuair a ghlactar cás cúirte. Déanann go leor
lánúineacha a n-idirscaradh foirmeálta ar an mbealach seo.</p>

<h3>Idirghabháil</h3>

<p>Ní hionann idirghabháil agus comhairleoireacht pósta. Ní hé cuspóir na
hidirghabhála cabhrú le lánúin athmhuintearas a dhéanamh le chéile. Is é
an cuspóirí atá aici chun cabhrú le lánúineacha a rinne an cinneadh chun
idirscaradh óna chéile chun aon díospóidí a réiteach a d’fhéadfadh
bheith acu i dtaca le saincheisteanna lárnacha, ar nós caomhnóireacht
leanaí agus rochtana ar leanaí agus cearta cothabhála agus maoine. Bíonn an
t-idirghabhálaí neodrach agus spreagann sé/sí an lánúin idirscartha chun
comhoibriú lena chéile chun socruithe a dheimhniú atá inghlactha dóibh
beirt agus a gcloífidh siad leo. Féadfaidh aon lánúin idirscartha
idirghabháil a fháil, má bhíonn siad pósta nó a mhalairt. Áirítear
lánúineacha comhghnéis leis seo.</p>

<p>Is gnách go nglacann idirghabháil a mhéid le sé nó seacht seisiún, ach
braitheann seo ar chastacht an cháis. Má bhaintear comhaontú amach, cuirfidh
an t-idirghabhálaí téarmaí an chomhaontaithe i dtoll a chéile. Moltar go
lorgaíonn daoine comhairle neamhspleách dlí sula síníonn siad an
comhaontú.</p>

<p>Bíonn idirghabháil faoi rún agus ní cheadaítear aon chumarsáid a
dhéanamh le hidirghabhálaí mura mbaintear comhaontú amach agus má leanann
imeachtaí cúirte ina dhiaidh sin.</p>

<p>Moltar do lánúineacha a roghnaíonn dul i mbun idirghabhála a chinntiú
go bhfaigheann siad comhairle dlí agus airgeadais sula bhfreastalaíonn siad
ar idirghabháil ionas gur fios dóibh a gcearta agus gur féidir leo cinntí
feasacha a dhéanamh.</p>

<h3>Idirghabháil trí aturnaetha</h3>

<p>Sa chás go ndéantar idirghabháil trí aturnaetha, ní mór go mbeidh ag
gach páirtí a n-aturnae féin lena chinntiú go bhfaigheann siad comhairle
neamhspleách dlí.</p>

<h3>Cleachtas comhoibritheach</h3>

<p>Is bealach atá i gcleachtas comhoibritheach chun ábhair dhlí teaghlaigh a
réiteach, lena n-áirítear idirscaradh agus colscaradh. Oibríonn tú féin
agus do chéile/pháirtnéir le dlíodóirí comhoibritheacha. Síníonn gach
aon duine comhaontú a dhícháilíonn do dhlíodóirí comhoibritheacha ó
ionadaíocht a dhéanamh duit sa chúirt má chliseann ar an bpróiseas. Ní
féidir le ceachtar dlíodóir gníomhú i do leith in aon imeachtaí cúirte a
chonspóidtear.</p>

<p>Trí chruinnithe duine ar dhuine, déanfaidh tú féin agus do
chéile/pháirtnéir plé agus réiteach ar shaincheisteanna ar nós
caomhnóireacht leanaí agus rochtana ar leanaí mar aon le cearta cothabhála
agus maoine. Braitheann an próiseas ar an mbeirt pháirtithe agus go ndéanann
siad nochtadh iomlán agus fírinneach dá gcuid sócmhainní uile ionas gur
féidir leis na hidirbheartaíochtaí bheith oscailte agus iontaofa.</p>

<p>Má éiríonn leis an bpróiseas, beidh comhaontú agat le do
chéile/pháirtnéir as a mbeidh sibh beirt freagrach as.</p>

<p>Níl oiliúint curtha ar gach dlíodóir i ndlí comhoibritheach, agus is
dóchúil go mbeidh sé níos deacra tabhairt faoin bpróiseas murar cuireadh
an oiliúint sin ar dhuine de na dlíodóirí.</p>

<h3>Gníomhas Idirscartha</h3>

<p>Is minic a thugtar <em>Gníomhas Idirscartha</em> ar an gcáipéis féin a
chuirtear i dtoll a chéile agus a shíníonn an bheirt pháirtithe, nuair a
bhaineann siad comhaontú amach, agus is conradh scríofa atá ina cheanglas
dlíthiúil é. Seo a leanas na príomh-shaincheisteanna lena ndéileáiltear i
gcomhaontú idirscartha:</p>
<ul><li>Comhaontú go gcónóidh an bheirt pháirtithe amach óna chéile</li>
  <li>Socruithe comhaontaithe i dtaca le <a href="separation_and_divorce_children.html">caomhnóireacht agus
    rochtain ar leanaí</a></li>
  <li>Cónaí agus úinéireacht maidir le <a href="family_home.html">teach
    an teaghlaigh/an teach comhroinnte</a> agus aon mhaoin eile</li>
  <li><a href="maintenance_orders_and_agreements.html">Íocaíochtaí
    cothabhála agus aon chnapshuimeanna</a></li>
  <li>Slánú ó fhiachais an chéile/pháirtnéara shibhialta eile</li>
  <li>Cánachas</li>
  <li><a href="succession.html">Cearta comharbais</a>.</li>
</ul><p>Féadtar riail chúirte a dhéanamh den Ghníomhas Idirscartha, ach iarratas
a dhéanamh ar an gcúirt. Cinntíonn seo gur féidir na téarmaí go léir
lenar comhaontaíodh a fhorfheidhmiú go dlíthiúil nuair a bhíonn siad
cumhdaithe ag an reachtaíocht chuí. Tá fáil ar <a href="http://www.courts.ie/Courts.ie/Library3.nsf/PageCurrent/BD2B176CE4691FDB80257FB50050A466?opendocument&amp;l=en">fhaisnéis
ar riail chúirte a dhéanamh de chomhaontú idirscartha</a> ar láithreán
gréasáin na Seirbhíse Cúirteanna.<br></p>
</div>
<div class="topic base_rates">
<h2 class="topic base_rates_title" id="l27d15">Rátaí</h2>

<p>Tá <a href="family_mediation_service.html">an tSeirbhís Idirghabhála
Teaghlaigh</a> saor in aisce. Mar mhalairt air sin, féadfaidh tú a roghnú
chun idirghabhálaí príobháideacha a íoc.</p>

<p>Má tá tú incháilithe do chúnamh agus do chomhairle dhlíthiúil a
fháil ón mBord um Chúnamh Dlíthiúil, ní mór duit ranníocaíocht a íoc
i dtreo na gcostas. Féadfaidh an Bord um Chúnamh Dlíthiúil dlíodóir a
sholáthar duit ar ar cuireadh oiliúint i gcleachtas comhoibritheach. Gearrann
cleachtóirí comhoibritheacha príobháideacha ráta san uair ar féidir leat
comhaontú a dhéanamh air roimh ré.</p>

<p>Ma roghnaíonn tú chun aturnae príobháideach a fháil, ba cheart duit a
bheith feasach nach ann d’aon ráta seasta muirear le haghaidh táillí dlí.
Moltar duit roinnt meastacháin luacha a fháil sula ndéanann tú cinneadh ar
ghnóthas dlíthiúil.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Chun fiosrúchán a dhéanamh faoi cibé acu an bhfuil tú <a href="../../justice/legal_aid_and_advice/civil_legal_advice_and_legal_aid.html">incháilithe
do Chúnamh Dlíthiúil</a>, déan teagmháil leis <a href="http://www.legalaidboard.ie/lab/publishing.nsf/Content/Law_Centres">an
ionad dlí is gaire duit</a>. Déanfaidh foireann an ionaid dlí measúnú ar
do mhaoin agus comhairle a chur ort faoi theidlíocht airgeadais. Ina theannta
sin, féadfaidh tú <a href="http://www.legalaidboard.ie/en/Our-Services/Legal-Aid-Services/On-Line-Financial-Eligibility-Indicator/">seiceáil
an mbeifeá nó nach mbeifeá incháilithe i dtaobh cúrsaí airgeadais de, ar
líne</a>.</p>

<p>Más mian leat seirbhísí dlíodóra a fhostú go príobháideach,
coimeádann <a href="http://www.lawsociety.ie/">Dlí-Chumann na hÉireann</a>
liosta de dhlíodóirí cláraithe ar fud na tíre. Cuardaigh <a href="http://www.lawsociety.ie/pages/Find-a-Firm/">an t-eolaire de ghnóthais
aturnaetha anseo</a>.</p>

<p>Déan teagmháil leis <a href="family_mediation_service.html">an
tSeirbhís Idirghabhála Teaghlaigh</a> chun teacht ar thuilleadh faisnéise
faoin tseirbhís agus ar liosta dá n-ionaid ar fud na tíre. Chun teagmháil a
dhéanamh le hidirghabhálaí, déan teagmháil le <a href="http://www.themii.ie/">hInstitiúid idirghabhálaithe Éireann</a> agus
cuirfidh siad liosta d’idirghabhálaithe creidiúnaithe ar fáil duit.</p>

<p>Cuireann <a href="http://www.acp.ie/">Cumann Ghairmithe Comhoibritheacha na
hÉireann</a> úsáid an dlí chomhoibrithigh chun cinn. Tiocfaidh tú ar
bhreis faisnéise agus ar liostaí de chleachtóirí ar a láithreán
gréasáin.</p>

<p>Is eagraíocht neamhspleách dheonach iad FLAC (Ionaid Chomhairle Dlí Saor
in Aisce) a oibríonn líonra de chlinicí um chomhairle dhlíthiúil ar fud na
tíre. Tá na clinicí seo faoi rún agus saor in aisce do chách. Déan
teagmháil le d’<a href="http://centres.citizensinformation.ie/">Ionad
áitiúil um Fhaisnéis do Shaoránaigh</a> chun teacht ar fhaisnéis ar
sheirbhísí FLAC i do cheantar. Ina theannta sin, tá líne faisnéise agus
atreoraithe á reáchtáil ag an FLAC le linn uaireanta oifige le haghaidh
faisnéis bhunúsach dhlíthiúil.</p>
</div>
<div class="topic base_wheretoapply">
<h2 class="topic base_wheretoapply_title" id="l1abee">Teagmháil</h2>

<p>
</p><div class="inlinesio">
<p>
</p><div>
<h3>An Bord um Chúnamh Dlíthiúil</h3>
<p>
  

  
  Sráid an Chalaidh<br>Cathair Saidhbhín<br>Ciarraí<br>Éire
  <br>
  
</p>
<p>
  

  
  <strong>Teil:</strong>066 947 1000
  <br>
  

  
  <strong>Lóghlao:</strong>1890 615 200
  <br>
  

  

  
  <strong>Láithreán Gréasáin:</strong> <a href="http://www.legalaidboard.ie">http://www.legalaidboard.ie</a>
  <br>
  

  

  

  
  <strong>R-phost:</strong> <a href="mailto:info@legalaidboard.ie">info@legalaidboard.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Ionaid Saorchomhairle Dhleathach</h3>
<p>
  

  
  13 Sráid Dorset Íochtarach<br>Dublin 1<br>D01 Y893<br>Ireland
  <br>
  
</p>
<p>
  

  
  <strong>Teil:</strong>+353 (0)1 874 5690
  <br>
  

  
  <strong>Lóghlao:</strong>1890 350 250
  <br>
  

  

  
  <strong>Láithreán Gréasáin:</strong> <a href="http://www.flac.ie">http://www.flac.ie</a>
  <br>
  

  

  

  
  <strong>R-phost:</strong> <a href="mailto:info@flac.ie">info@flac.ie</a>
  <br>
  
</p>
</div></div>

</div>
</div>
</html>
