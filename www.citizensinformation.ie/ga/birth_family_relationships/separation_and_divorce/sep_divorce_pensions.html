<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Conas a mheasúnaítear pinsin le linn
  idirscartha/colscartha/scaoilte
</title>
    
    <meta name="description" content="Cur síos ar phinsin mar mhaoin agus orduithe ceartú pinsin.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Conas a mheasúnaítear pinsin le linn
  idirscartha/colscartha/scaoilte</h1>
	
<ul class="anchorlinks"><li><a href="#l0b3fe">Eolas</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>I ndiaidh <a href="family_home.html">theach an teaghlaigh nó teach
roinnt</a>, is minic gurb í an tsócmhainn is luachmhaire a bhíonn ag
lánúin/páirtnéirí sibhialta atá ag scaradh óna chéile, pinsean. Faoin
<a href="http://www.lawreform.ie/_fileupload/RevisedActs/WithAnnotations/HTML/EN_ACT_1995_0026.htm">Acht
um an Dlí Teaghlaigh, 1995</a>, <a href="http://www.lawreform.ie/_fileupload/RevisedActs/WithAnnotations/HTML/EN_ACT_1996_0033.htm">an
tAcht um an Dlí Teaghlaigh (Colscaradh), 1996</a> agus <a href="http://www.lawreform.ie/_fileupload/RevisedActs/WithAnnotations/HTML/en_act_2010_0024.htm">an
tAcht um Páirtnéireacht Shibhialta agus um Chearta agus Oibleagáidí
Áirithe de chuid Chomhchónaitheoirí, 2010</a> tá an chumhacht ag cúirt
anois chun caitheamh le pinsean mar shócmhainn den lánúin/na páirtnéirí
sibhialta atá i mbun scartha agus a ordú go ndéantar é a roinnt in pé
sciartha a mheasann sé is cuí. Tugtar <em>ordú coigeartaithe pinsin</em> ar
an ordú sin. Mar shampla, má tá pinsean substainteach ag céile amháin agus
mura bhfuil pinsean ar bith ag an gcéile eile a d’oibrigh sa bhaile,
féadfaidh an chúirt a ordú go n-íocfar cuid de phinsean an chéile leis na
céilí eile nó le leanbh cleithiúnach.</p>

<p>Féadfaidh an chúirt, chomh maith leis sin, a ordú go ndéantar cuid den
chiste pinsin a dheighilt agus a chur isteach i gciste pinsin eile in ainm an
chéile/an pháirtnéara shibhialta eile.</p>

<p>Déanfaidh an chúirt breithniú ar gach ceann de na hacmhainní airgeadais
atá ar fáil sula ndéanann sí ordú coigeartaithe pinsin. Sa chás nach
ndéanann an chúirt ordú coigeartaithe pinsin, féadfaidh sí luach an
phinsin a chur i gcuntas agus é seo a léiriú nuair a dhéanann sí orduithe
airgeadais eile. Féadfaidh an chúirt an t-ordú sin a dhéanamh nuair a
dheonaítear foraithne idirscartha bhreithiúnaigh, cholscartha nó scaoilte,
nó féadfaidh ceachtar céile iarratas a dhéanamh ar an ordú sin a luaithe a
deonaíodh foraithne.</p>

<p>Nuair a dheonaíonn cúirt ordú coigeartaithe pinsin, déantar é a
sheirbheáil ar iontaobhaithe scéim pinsin an chéile/an pháirtnéara
shibhialta a dhéanann na coigeartuithe riachtanacha ar fhorálacha na scéime
maidir leis an gcomhalta ar leith sin. Riarann iontaobhaithe scéimeanna pinsin
atá faoi cheanglas chun an scéim a riar de réir na dtéarmaí a leagtar
amach sa ghníomhas iontaobhais agus sna rialacha. Níl iontaobhaithe i
dteideal téarmaí an iontaobhais a athrú agus foráil a dhéanamh do dhuine
atá lasmuigh de scóip na scéime, fiú má iarrann an comhalta orthu amhlaidh
a dhéanamh. Mar shampla, d’fhéadfadh téarmaí iontaobhais foráil a
dhéanamh do chéile comhalta, ar nós pinsean marthanóra agus beidh seo
iníoctha le céile dlíthiúil an chomhalta, fiú cé go bhféadfadh go raibh
an comhalta idirscartha ar feadh go leor blianta agus go bhféadfadh go bhfuil
páirtnéir nua aige/aici. D’fhéadfadh nach bhfuil téarmaí atá i
gcomhaontú idirscartha maidir le pinsin infheidhmithe i gcoinne na
n-iontaobhaithe nó nach bhfuil siad ina gceanglas dlíthiúil.</p>

<p>Tá pinsin sách casta agus ní mór comhairle speisialaithe a lorg i
gcónaí maidir le luach pinsin. Féadfaidh tú teacht ar <a href="../../money_and_tax/personal_finance/pensions/">fhaisnéis ar phinsin
anseo</a>.</p>

<p>Sula ndeonaíonn cúirt foraithne idirscartha bhreithiúnaigh, cholscartha
nó scaoilte, ba cheart go ndearna gach céile/páirtnéir sibhialta gach ceann
de na hacmhainní airgeadais a nochtadh go hiomlán don chéile/pháirtnéir
sibhialta eile. Áirítear leis seo sonraí iomlána faoi aon phinsean a
d’fhéadfadh bheith ag céile/páirtnéir sibhialta. Má dhiúltaíonn
céile/páirtnéir sibhialta chun na sonraí faoina bpinsean a nochtadh,
féadfaidh an céile/páirtnéir sibhialta eile an fhaisnéis seo a lorg go
díreach ó iontaobhaithe na scéime pinsin faoi fhorálacha <a href="http://www.irishstatutebook.ie/1990/en/act/pub/0025/index.html">Acht na
bPinsean, 1990</a>.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Is é an tÚdarás Pinsean an comhlacht reachtúil atá freagrach as
scéimeanna pinsin a rialáil in Éirinn. soláthraíonn sé <a href="http://www.pensionsauthority.ie/en/LifeCycle/Pensions_on_separation_and_divorce/">eolas
ar scaradh, colscaradh agus pinsin</a> ar a shuíomh gréasáin. Má bhíonn
aon fhiosrúcháin agat maidir le pinsean, déan teagmháil le hAonad
Faisnéise an Bhoird;</p>

<div class="inlinesio">
<p>
</p><div>
<h3>An tÚdarás Pinsean</h3>
<p>
  

  
  Teach Verschoyle<br>28/30 Sráid an Mhóta Íocht<br>Baile Átha Cliath 2<br>Éire
  <br>
  
</p>
<p>
  

  
  <strong>Teil:</strong>+353 (0)1 613 1900
  <br>
  

  
  <strong>Lóghlao:</strong>1890 656 565
  <br>
  

  
  <strong>Facs:</strong>+353 (0)1 631 8602
  <br> 
  

  
  <strong>Láithreán Gréasáin:</strong> <a href="http://www.pensionsauthority.ie/">http://www.pensionsauthority.ie/</a>
  <br>
  

  

  

  
  <strong>R-phost:</strong> <a href="mailto:info@pensionsauthority.ie">info@pensionsauthority.ie</a>
  <br>
  
</p>
</div></div>
</div>
</div>
</html>
