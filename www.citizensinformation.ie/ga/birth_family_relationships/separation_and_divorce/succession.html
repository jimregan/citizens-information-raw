<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cearta comharbais i ndiaidh idirscartha/colscartha/scaoilte
</title>
    
    <meta name="description" content="Leagann an dlí síos go cruinn cad iad na cearta comharbais atá ag duine in Éirinn. Faigh amach cén tionchar a bheadh ag colscaradh nó scaradh ó do chéile ar do chearta comharbais.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cearta comharbais i ndiaidh idirscartha/colscartha/scaoilte</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Baineann comharbas le maoin duine a fháil le hoidhreacht ar a mbás.
Déantar é a rialú ag <a href="http://www.lawreform.ie/_fileupload/RevisedActs/WithAnnotations/HTML/EN_ACT_1965_0027.htm">an
Acht Comharbais, 1965</a>. Tugtar san Acht ceart uathoibríoch don
chéile/pháirtnéir sibhialta marthanach i leith scaire d’eastát a
gcéile/a bpáirtnéara shibhialta mhairbh a fháil. Is minic go dtugtar
“scair chirt dhlíthiúl” ar an scair a bhíonn an céile/páirtnéir
sibhialta i dteideal a fháil.</p>

<p>Tá teidlíocht dhlíthiúil ag an gcéile/bpáirtnéir sibhialta marthanach
i leith na scaire cuí, gan aird ar théarmaí iarbhír na huachta. Ní
dhéanann sé difear dá dteidlíochtaí faoin Acht má chónaigh na páirtithe
amach óna chéile ar feadh go leor blianta.</p>

<p>Is féidir le ceachtar céile/páirtnéir sibhialta an bheirt díobh cearta
comharbais a thréigean go deonach i gcomhaontú idirscartha. Nuair a
dheonaítear foraithne idirscartha bhreithiúnaigh, féadfaidh cúirt cearta
comharbais céile a chealú má tá an chúirt sásta gurb ann do sholáthar
leordhóthanach don chéile a bhfuil a c(h)earta á gcealú.</p>

<p>A luaithe a dheonaítear foraithne cholscartha/scaoilte, níl na páirtithe
pósta a thuilleadh nó i bpáirtnéireacht shibhialta, agus déantar cearta
comharbais a chealú go huathoibríoch.</p>

<p>Féadfaidh céile nó páirtnéir sibhialta colscartha a ndearnadh a
p(h)áirtnéireacht shibhialta a scaoileadh iarratas a dhéanamh ar chúirt ina
lorgaítear scair d’eastát a n-iarchéile/a n-iarpháirtnéara shibhialta, a
fhad agus go ndéantar an t-iarratas laistigh de shé mhí i ndiaidh dháta
Dheonú na Probháide nó an Riartha agus a fhad nach ndearnadh an
chéile/páirtnéir sibhialta colscartha a athphósadh nó nár iontráil
sé/sí isteach i bpáirtnéireacht shibhialta nua.</p>

<p>Tá fáil ar thuilleadh faisnéise ar chearta comharbais inár gcáipéisí
ar <a href="../../death/the_deceaseds_estate/what_happens_the_deceaseds_estate.html">cad
a tharlaíonn d’eastát an mhairbh</a>.</p>
</div>
</div>
</html>
