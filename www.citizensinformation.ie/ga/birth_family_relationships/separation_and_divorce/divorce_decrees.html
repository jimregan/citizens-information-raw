<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Foraitheanta colscartha
</title>
    
    <meta name="description" content="Ceadaíonn foraithne cholscartha don dá pháirtí pósta athphósadh a dhéanamh. Sular féidir le cúirt colscaradh a dheonú, ní mór coinníollacha speisialta a chomhlíonadh, áfach.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Foraitheanta colscartha</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Ceadaíonn foraithne cholscartha don dá pháirtí pósta athphósadh a
dhéanamh. Má tá cúirt sásta go gcomhlíontar na coinníollacha
riachtanacha (féach na Rialacha thíos), deonóidh an chúirt an fhoraithne
cholscartha a dhíscaoileann an pósadh. Nuair a dheonaíonn siad an fhoraithne
cholscartha, féadfaidh an chúirt orduithe a dhéanamh maidir le <a href="separation_and_divorce_children.html">caomhnóireacht leanaí agus
rochtain orthu</a>, <a href="maintenance_orders_and_agreements.html">cothabháil</a> agus
cnapshuimeanna a íoc, réadmhaoin a aistriú, cearta comharbais a chur ar
ceal, cearta pinsin srl.</p>

<p>Ciallaíonn an chaoi nach mór go raibh saol ar leith á chaitheamh ag na
páirtithe amach óna chéile ar feadh líon blianta sula ndéantar iarratas ar
cholscaradh go bhfaigheann go leor lánúineacha atá i mbun idirscartha <a href="separation_agreement.html">comhaontú idirscartha</a> nó <a href="judicial_separation.html">idirscaradh breithiúnach</a> chun
ceisteanna a rialú eatarthu sula lorgaíonn siad colscaradh.</p>

<p>In aon iarratas ar fhoraithne cholscartha, féadfaidh an chúirt
athbhreithniú a dhéanamh ar aon socruithe roimhe seo a rinne na páirtithe,
ar nós comhaontú idirscartha, go háirithe má tháinig athrú ar chúinsí
ceachtar páirtí.</p>

<p>Nuair a dheonaítear foraithne cholscartha, ní féidir í a aisiompú.
Féadfaidh ceachtar páirtí iarratas a dhéanamh ar chúirt go ndéanfar aon
orduithe faoin bhforaithne – ar nós cothabhála – a athbhreithníonn an
chúirt.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Sular féidir cúirt colscaradh a dheonú, ní mór na coinníollacha a
leanas a chomhlíonadh:</p>
<ul><li>Ní mór go raibh na páirtithe ag cónaí amuigh óna chéile ar feadh
    tréimhse ceithre bliana le cúig bliana anuas sula ndéantar an
  t-iarratas.</li>
  <li>Ní mór nach bhfuil aon ionchas réasúnta ann go mbainfear
    athmhuintearas amach.</li>
  <li>Ní mór go ndearnadh nó go ndéanfar socruithe cearta don chéile agus
    aon daoine muinteartha cleithiúnacha, ar nós leanaí ceachtar páirtí
    agus gaolta eile.</li>
</ul><p>Má chomhlíontar na coinníollacha seo, féadfaidh ceachtar páirtí i
bpósadh iarratas a dhéanamh ar an gcúirt ar fhoraithne cholscartha. Nuair a
bhíonn iarratas á dhéanamh ar cholscaradh, ní mór duit 4 cháipéis a
sheoladh chuig <a href="../../justice/courts_system/circuit_court.html">an
gCúirt Chuarda</a>:</p>
<ul><li>Foirm iarratais (ar a dtugtar bille sibhialta dlí teaghlaigh). Déantar
    cur síos sa cháipéis seo ort féin agus ar do chéile, bhur ngairmeacha
    beatha agus cén áit a gcónaíonn sibh. Leagtar amach inti, chomh maith,
    cathain a phós sibh, cé chomh fada atá sibh ag cónaí amuigh óna
    chéile agus ainmneacha agus ainmneacha breithe bhur leanaí.</li>
  <li>Ráiteas acmhainne faoi mhionn (Foirm 37A). Leagtar amach sa cháipéis
    seo do shócmhainní, d’ioncam, d’fhiachas, do dhliteanais agus
    d’eisíocaíochtaí.</li>
  <li>Ráiteas faoi mhionn a bhaineann le leas do leanaí (Foirm 37B). Leagtar
    amach sa cháipéis seo sonraí pearsanta faoi leanaí an phósta. Déanann
    sí cur síos ar an áit a gcónaíonn siad agus na daoine a gcónaíonn
    siad leo. Déanann sí cur síos ar a n-oideachas agus oiliúint, a
    sláinte, socruithe cúram leanaí agus socruithe cothabhála agus
  rochtana.</li>
  <li>Cáipéis a dheimhníonn gur cuireadh ar an eolas thú faoi na roghanna
    eile ar cholscaradh (Foirm 37D). Mionnaíonn aturnae an cháipéis seo agus
    deimhníonn sí gur cuireadh ar an eolas thú faoi réiteach malartach
    díospóide, lena n-áirítear roghanna na hidirghabhála agus an
    idirscartha.</li>
</ul><p>Nuair a bhíonn na cáipéisí riachtanacha go léir comhdaithe, tabharfar
dáta duit don éisteacht chúirte. Beidh an éisteacht ar siúl go
príobháideach agus beidh ort a thaispeáint don chúirt go gcomhlíonann tú
go hiomlán riachtanais <a href="http://www.irishstatutebook.ie/1996/en/act/pub/0033/index.html">an Achta
um an Dlí Teaghlaigh (Colscaradh), 1996</a>. Is féidir leat tuilleadh a
léamh faoi na <a href="factors_in_separation_divorce.html">fachtóirí a
ndéanann cúirt breithniú orthu i gcás colscartha anseo</a>. Má tá an
chúirt sásta go bhfuil bunúis agat do cholscaradh, deonóidh siad foraithne
cholscartha.</p>

<p>Tá fáil ar <a href="http://www.courts.ie/Courts.ie/Library3.nsf/PageCurrent/641DC55CB065344F80257FB5003E11E1?opendocument&amp;l=en">bhreis
faisnéise ar iarratas a dhéanamh ar cholscaradh</a> ar láithreán gréasáin
na Seirbhíse Cúirteanna.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Níl ceanglas dlíthiúil ort <a href="../../justice/courtroom/solicitors.html">aturnae</a> nó <a href="../../justice/courtroom/barristers.html">abhcóide</a> a úsáid.
Féadfaidh tú, más mian leat, a roghnú chun ionadaíocht a dhéanamh duit
féin, i ndáiríre. D’fhéadfadh roinnt saincheisteanna casta a bheith i
gceist, áfach, a chruthódh mórdheacrachtaí duit iarratas a dhéanamh ar
cholscaradh gan aon chabhair ghairmiúil. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Tá <a href="http://www.courts.ie/80256D9F0048007C/0/C4006B84317B6E3180256F24005F9055?Open&amp;Highlight=0,divorce">an
bille um an dlí teaghlaigh</a> agus foirmeacha samplacha don <a href="http://www.courts.ie/rules.nsf/0f9632235a96242e80256d2b0045bb5c/b78ad2256d181c0d80256f24006559e5?OpenDocument">ráiteas
acmhainne</a>, <a href="http://www.courts.ie/rules.nsf/0f9632235a96242e80256d2b0045bb5c/9346636d50e90e8680256f2400657f1e?OpenDocument">an
ráiteas ar leas an linbh</a> agus <a href="http://www.courts.ie/rules.nsf/0f9632235a96242e80256d2b0045bb5c/0e05b363c61d2d9780256f240065c80e?OpenDocument">an
deimhniú gur cuireadh ar an eolas thú ar roghanna eile</a> ar fáil ó
láithreán gréasáin na Seirbhíse Cúirteanna. Chomh maith leis sin,
féadfaidh tú cóipeanna a fháil, ó <a href="http://www.courts.ie/offices.nsf/WebCObyJurisdiction?OpenView&amp;Start=1&amp;Count=30&amp;Expand=3">Oifig
na Cúirte Cuarda</a> is gaire duit.</p>

<p>Moltar i gcónaí comhairle dlí agus ionadaíocht a fháil. Má
easaontaíonn tú agus do chéile faoi aon saincheist in aon chor, moltar go
mór duit casadh le haturnae dlí teaghlaigh. Níor cheart duit féin agus do
chéile an t-aturnae céanna a úsáid.</p>

<p>Chun fiosrúchán a dhéanamh faoi cibé acu an bhfuil nó nach bhfuil tú
<a href="../../justice/legal_aid_and_advice/civil_legal_advice_and_legal_aid.html">incháilithe
do chúnamh dlí</a>, déan teagmháil leis <a href="http://www.legalaidboard.ie/lab/publishing.nsf/Content/Law_Centres">an
ionad dlí is gaire duit</a>. Níl cúnamh dlíthiúil saor in aisce agus tá
ar gach duine ranníocaíocht a íoc i dtreo na gcostas.</p>

<p>Is eagraíocht neamhspleách, dheonach <a href="http://www.flac.ie/">ICDS
(Ionaid Chomhairle Dlí Saor in Aisce)</a> a oibríonn líonra de chlinicí um
chomhairle dhlíthiúil ar fud na tíre. Tá na clinicí seo faoi rún agus
saor in aisce do chách. Déan teagmháil le d’<a href="http://centres.citizensinformation.ie/">Ionad um Fhaisnéis do
Shaoránaigh</a> chun teacht ar fhaisnéis ar sheirbhísí ICDS i do cheantar.
Ina theannta sin, tá líne faisnéise agus atreoraithe á reáchtáil ag an
ICDS le linn uaireanta oifige le haghaidh faisnéis bhunúsach dhlíthiúil.</p>

<p>Ma roghnaíonn tú chun aturnae príobháideach a fháil, ba cheart duit a
bheith feasach nach ann d’aon ráta seasta muirear le haghaidh táillí dlí.
Moltar duit roinnt meastacháin luacha a fháil sula ndéanann tú cinneadh ar
ghnóthas dlíthiúil. Tá fáil ar <a href="http://www.lawsociety.ie/Pages/Find-a-Firm/">fhaisnéis teagmhála do
ghnóthais aturnaetha</a> ar fud na hÉireann ar láithreán gréasáin
Dhlí-Chumann na hÉireann.</p>
</div>
</div>
</html>
