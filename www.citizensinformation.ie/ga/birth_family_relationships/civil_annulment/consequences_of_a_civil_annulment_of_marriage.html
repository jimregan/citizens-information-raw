<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Iarmhairtí neamhnithe sibhialta pósta
</title>
    
    <meta name="description" content="Pléann an cháipéis seo na forais ar a mbeadh tú ábalta neamhniú sibhialta ar do phósadh a fháil.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Iarmhairtí neamhnithe sibhialta pósta</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Cibé an bhfuil nó nach bhfuil do phósadh <a href="nullity_of_marriage.html">neamhnitheach nó in-neamhnaithe</a>, is iad
na hiarmhairtí dlíthiúla céanna a bheidh ag neamhniú sibhialta ar do
phósadh. Dearbhaítear go raibh do phósadh neamhbhailí ón tús. Dá bhrí
sin níor tharla do phósadh go dlíthiúil riamh. </p>

<p></p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Is é an iarmhairt is follasaí de dhearbhú cúirte nár tharla do phósadh
riamh ná go bhfuil tú anois i dteideal pósadh. Bheadh do phósadh nua bailí
agus ní bheadh tú ag déanamh biogamaíochta mar nach bhfuil tú pósta go
bailíoch ach uair amháin. </p>

<p>Má tá tú tar éis athphósadh a dhéanamh cheana, i.e. gur tharla sé gur
phós tú sul má ndearna an chúirt an t-ordú faoi neamhniú, bhreathnódh
sé go mbeadh do dhára pósadh neamhbhailí agus biogamach. Chomh luath agus a
dheonaítear an t-ordú faoi neamhniú, déantar do dhára pósadh bailí mar
go raibh do chéad phósadh neamhbhailí. </p>

<p>Má tá do phósadh neamhnitheach, ciallaíonn sé freisin go gcailleann tú
na cearta a bhí agat mar dhuine pósta. Dá bhrí sin:</p>
<ul><li>Ní <a href="../separation_and_divorce/family_home.html">teach an
    teaghlaigh</a>, é an teach a roinn tú le do iarpháirtnéir. Más é/í
    do iarpháirtnéir úinéir dlíthiúil an tí, is féidir leis nó léi an
    teach a dhíol nó a ligean ar léas gan do thoiliú.</li>
  <li>Faoin <a href="http://www.irishstatutebook.ie/1965/en/act/pub/0027/index.html">Acht
    Comharbais 1965</a>, nuair a fhaigheann duine pósta bás, <a href="../married_couples/marital_status_and_inheritance.html">go
    dlíthiúil tá a c(h)éile i dteideal scar den eastát</a>, cibé ar fhág
    nó nár fhág sé nó sí <a href="../../death/before_a_death/making_a_will.html">uacht</a>.</li>
  <li>Chomh luath agus atá neamhniú déanta ar do phósadh níl aon cheart
    agat iarratas a dhéanamh ar an gcúirt chun ordú a fháil go n-íocfadh
    do iarpháirtnéir <a href="../separation_and_divorce/maintenance_orders_and_agreements.html">cothabháil</a>
    chun cuidiú leat, mar gur céilí amháin ar féidir leo iarratas a
    dhéanamh ar an gcúirt le haghaidh cothabhála. Má rugadh leanaí áfach,
    le linn an phósta neamhnaithe, is féidir leat iarratas a dhéanamh ar an
    gcúirt chun ordú a fháil go ndéanfadh do iarpháirtnéir íocaíocht
    tacú linbh. </li>
  <li>Má tá do phósadh neamhnitheach, beidh iarmhairtí aige freisin ar do
    leanaí. Mar sin féin cosnaíonn an <a href="http://www.irishstatutebook.ie/1987/en/act/pub/0026/index.html">tAcht
    um Stádas Leanaí 1987</a>, cearta dlíthiúla na leanaí nach bhfuil a
    dtuismitheoirí pósta lena chéile. Faoin Acht Comharbais 1965, má
    fhaigheann tú bás agus nach ndéanann tú soláthar cuí le haghaidh do
    leanbh i do uacht, is féidir leis an leanbh sin iarratas a dhéanamh chuig
    an gcúirt le haghaidh scar de do eastát. Má fhaigheann tú bás gan aon
    uacht, tá ceart uathoibreach ag do leanaí ar do eastát. Baineann na
    cearta seo go cothrom le leanaí a rugadh taobh amuigh de phósadh agus
    leanaí a rugadh taobh istigh de phósadh, agus mar sin ní bheidh aon
    éifeacht ag neamhniú do phósadh ar chearta comharbais do leanaí. </li>
  <li>Cuireann neamhniú an phósta isteach ar <a href="../married_couples/guardianship_status_of_fathers.html">cheart an
    athar a bheith ina chaomhnóir ar an leanbh</a>. De ghnáth nuair a
    bheirtear leanbh do thuismitheoirí pósta, bíonn an bheirt thuismitheoir
    mar chomhchaomhnóirí ag an leanbh. Nuair a dhéantar pósadh a neamhniú,
    breathnaítear ar an athair mar chomhchaomhnóir don leanbh sa chás gur
    chreid sé go raibh a shearmanas pósta bailí agus gur rugadh an leanbh
    roimh nó taobh istigh de dheich mí ón ordú faoi neamhniú. </li>
</ul><p>Tá sé tábhachtach fios a bheith agat nach bhfuil aon éifeacht
dhlíthiúil ag neamhniú ón eaglais. Ní chiallaíonn sé gur féidir leat
athphósadh go dlíthiúil - fiú má chiallaíonn sé gur féidir leat
athphósadh i súile na heaglaise. <br></p>
</div>
</div>
</html>
