<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Neamhniú pósta
</title>
    
    <meta name="description" content="Cur síos atá sa cháipéis seo ar céard a reachtaíonn &quot;neamhniú pósta&quot; i ndlí na hÉireann">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Neamhniú pósta</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l4ec39">Conas iarratas a dhéanfaidh mé
iarratas</a></li><li><a href="#l1abee">Teagmháil</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is dearbhú ó chúirt é neamhniú pósta go bhfuil do phósadh a bhí in
ainm agus a bheith ann ar neamhní agus gan éifeacht agus nach bhfuil aon
phósadh bailí ag feidhmiú idir tú féin agus do pháirtnéir. I bhfriotal
eile, is dearbhú atá ann nár tharla an pósadh a bhí in ainm agus a bheith
ann riamh.</p>

<p>Ní hionann ‘neamhniú (nó neamhniú pósta’) agus colscaradh. Is
ionann colscaradh agus dearbhú a chuireann deireadh le pósadh bailí. Is
ionann neamhniú agus dearbhú nárbh ann do phósadh bailí riamh.</p>

<p>Is tábhachtach a bheith ar an airdeall nach mbíonn aon tionchar
dlíthiúil ag neamhniú séipéil. Ní chiallaíonn sé gur féidir libh
athphósadh go dlíthiúil – cé go mb’fhéidir go bhféadfadh sibh
athphósadh de réir na heaglaise.</p>

<p>Sa dlí infheidhme, tá dhá shaghas de phostaí ann ar féidir iad a chur
ar neamhní nó a chealú. Tá póstaí ar <em>neamhní</em> agus tá póstaí
<em>in-neamhnithe</em> ann.</p>

<p>Má tá do phósadh ar neamhní, meastar nár tharla sé riamh. Go
teicniúil, murar thit bhur bpósadh amach riamh, níl aon ghá dul a fhad leis
an gcúirt chun foraithne neamhnithe a fháil – féadfaidh tú gníomhú go
simplí ar nós nár tharla an pósadh riamh. Moltar duit ordú cúirte a
fháil ina ndearbhaíonn tú gur cuireadh do phósadh ar neamhní d’fhonn aon
amhras a bhaint.</p>

<p>Má tá bhur bpósadh in-neamhnithe, meastar gurb ionann agus pósadh bailí
é go dtí go ndéantar foraithne neamhnithe.</p>

<p>Ní féidir foraithne neamhnithe a dhéanamh ach amháin má dhéanann duine
de na páirtithe leis an bpósadh iarratas ar an gcúirt ar neamhniú. Má
chineann an chúirt go bhfuil bhur bpósadh in-neamhnithe, dearbhóidh sí go
raibh bhur bpósadh ar neamhní ón tús. Níor tharla bhur bpósadh riamh.</p>

<p>Féadfaidh tú teacht ar eolas faoi na himpleachtaí a bhaineann le
foraithne neamhnithe inár gcáipéis maidir le <a href="consequences_of_a_civil_annulment_of_marriage.html">hiarmhairtí
neamhniú sibhialta bhur bpósta</a>.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Chun neamhniú bhur bpósta líomhnaithe a fháil, ní mór duit iarratas a
dhéanamh (ar a dtugtar ‘achainí’) leis <a href="../../justice/courts_system/circuit_court.html">an gCúirt Chuarda</a>
nó leis <a href="../../justice/courts_system/high_court.html">an
Ard-Chúirt</a>.</p>

<h3>Pósadh ar neamhní</h3>

<p>Lena chruthú don chúirt go bhfuil bhur bpósadh ar neamhní, ní mór duit
ceann amháin de na forais a leanas a thaispeáint:</p>
<ul><li>Ag tráth an tsearmanais phósta, bhí easpa cumais ann. I bhfriotal
    eile, ní raibh ar do chumas féin nó ar chumas do chéile iontráil i
    gconradh ceangailteach. D’fhéadfadh seo tarlú sna cásanna a leanas: 
    <p>- sa chás go raibh duine díobh pósta nó i bpáirtnéireacht
    shibhialta cheana féin nó</p>
    <p>- sa chás go raibh gaol ró-dhlúth eadraibh nó</p>
    <p>- i gcás searmanas pósta a thit amach roimh 16 an Samhain 2015, má
    bhí sibh den ghnéas céanna bitheolaíoch.</p>
  </li>
  <li>Níor leanadh na ceanglais fhoirmiúla do shearmanas pósta. Mar shampla,
    níor thug tú fógra cuí don <a href="../getting_married/registration_of_marriage.html">Chláraitheoir
    Póstaí</a>.</li>
  <li>Ag tráth an phósta, bhí easpa toilithe ann. I bhfriotal eile, níor
    thug tú féin nó do chéile toiliú saor agus iomlán feasach don
    phósadh. B’fhéidir go bhfuil seo i ngeall ar éigeantas (i.e., cuireadh
    brú ort pósadh), ar bhotún, ar mhífhaisnéis nó ar chalaois. Anuas air
    sin, b’fhéidir go bhfuil seo i ngeall go raibh tú féin nó do chéile
    thíos le meabhairghalar nó go raibh sé/sí faoi thionchar an óil ag
    tráth an phósta.</li>
</ul><h3>Pósadh in-neamhnithe</h3>

<p>Lena chruthú don chúirt go bhfuil bhur bpósadh in-neamhnithe, ní mór
duit ceann amháin de na forais a leanas a thaispeáint:</p>
<ul><li>Ag tráth an tsearmanais phósta, bhí ceachtar páirtí éagumasach. Ní
    mór duit a thaispeáint nach raibh ar chumas tú féin nó do chéile an
    pósadh a chur i gcrích. Ní mór duit dearbhú neamhnithe a fháil mar
    gheall go bhfuil duine díobh neamhthorthúil nó mar gheall go bhfuil
    duine díobh ag diúltú chun an pósadh a neamhniú Ní mór gurb éard
    atá i gceist ná nach bhfuil ar chumas duine díobh tabhairt faoi
    chaidreamh collaí.</li>
  <li>Ag tráth an tsearmanais phósta, ní raibh ar chumas ceachtar páirtí
    iontráil i gcaidreamh ceart pósta nó i ngnáthchaidreamh pósta a
    iontráil nó a chothabháil. D’fhéadfadh galar síciatrach nó neamhord
    pearsantachta a bheith i gceist leis seo. Chomh maith leis sin, mar gheall
    ar ghnéaschlaonadh duine de na páirtithe. </li>
</ul></div>
<div class="topic base_rates">
<h2 class="topic base_rates_title" id="l4ec39">Conas iarratas a dhéanfaidh mé
iarratas</h2>

<p>Moltar i gcónaí duit comhairle agus ionadaíocht dhlíthiúil a fháil.
Níor cheart duit féin nó do chéile an t-aturnae céanna a úsáid.</p>

<p>Lena fhiosrú cé acu an bhfuil nó nach bhfuil tú <a href="../../justice/legal_aid_and_advice/civil_legal_advice_and_legal_aid.html">i
dteideal Cúnamh Dlíthiúil</a> a fháil, féadfaidh tú <a href="http://www.legalaidboard.ie/lab/publishing.nsf/Content/Law_Centres">teagmháil
a dhéanamh leis an ionad dlí is gaire duit</a>. Níl Cúnamh Dlíthiúil saor
in aisce agus ní mór do gach duine ranníocaíocht a íoc i dtreo costas.</p>

<p>Eagraíocht neamhspleách dheonach <a href="http://www.flac.ie/">iad
ICDSanna (Ionaid Chomhairle Dlí Saor in Aisce)</a> a oibríonn gréasáin de
chlinicí comhairle dlíthiúla ar fud na tíre. Tá na clinicí seo rúnda,
saor in aisce agus oscailte do chách. Déan teagmháil leis an <a href="http://centres.citizensinformation.ie/">Ionad um Fhaisnéis do
Shaoránaigh</a> chun teacht ar fhaisnéis faoi sheirbhísí ICDSanna i do
cheantar. Tá seirbhís faisnéise agus líne atreoraithe á reáchtáil i rith
uaireanta oifige le haghaidh faisnéis dhlíthiúil bhunúsach.</p>

<p>Má roghnaíonn tú chun aturnae príobháideach a fhostú, ba cheart duit a
bheith ar an eolas nach bhfuil aon ráta seasta de mhuirir ann le haghaidh
muirir dhlíthiúla. Moltar duit roinnt cuótaí a fháil a fháil sula
ndéanann tú cinneadh ar ghnóthas dlíthiúil. Tá <a href="http://www.lawsociety.ie/Pages/Find-a-Firm/">faisnéis teagmhála le
haghaidh gnóthais aturnaetha</a> ar fáil ar fud na hÉireann ar láithreán
gréasáin Dhlí-Chumann na hÉireann.</p>

<p>Tá <a href="http://www.courts.ie/Courts.ie/Library3.nsf/PageCurrent/F54E4FE47543792C80257FB5004F5A77?opendocument&amp;l=en">breis
faisnéise ar fáil ar iarratas a dhéanamh</a> ar láithreán gréasáin na
Seirbhíse Cúirteanna.</p>
</div>
<div class="topic base_wheretoapply">
<h2 class="topic base_wheretoapply_title" id="l1abee">Teagmháil</h2>

<p>
</p><div class="inlinesio">
<p>
</p><div>
<h3>An Bord um Chúnamh Dlíthiúil</h3>
<p>
  

  
  Sráid an Chalaidh<br>Cathair Saidhbhín<br>Ciarraí<br>Éire
  <br>
  
</p>
<p>
  

  
  <strong>Teil:</strong>066 947 1000
  <br>
  

  
  <strong>Lóghlao:</strong>1890 615 200
  <br>
  

  

  
  <strong>Láithreán Gréasáin:</strong> <a href="http://www.legalaidboard.ie">http://www.legalaidboard.ie</a>
  <br>
  

  

  

  
  <strong>R-phost:</strong> <a href="mailto:info@legalaidboard.ie">info@legalaidboard.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Ionaid Saorchomhairle Dhleathach</h3>
<p>
  

  
  13 Sráid Dorset Íochtarach<br>Dublin 1<br>D01 Y893<br>Ireland
  <br>
  
</p>
<p>
  

  
  <strong>Teil:</strong>+353 (0)1 874 5690
  <br>
  

  
  <strong>Lóghlao:</strong>1890 350 250
  <br>
  

  

  
  <strong>Láithreán Gréasáin:</strong> <a href="http://www.flac.ie">http://www.flac.ie</a>
  <br>
  

  

  

  
  <strong>R-phost:</strong> <a href="mailto:info@flac.ie">info@flac.ie</a>
  <br>
  
</p>
</div></div>

</div>
</div>
</html>
