<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Bheith i do Thuismitheoir den chéad uair
</title>
    
    <meta name="description" content="An bhfuil tusa nó duine a bhfuil aithne agat orthu ar tí a bheith in bhur dtuismitheoir? Is treoir í seo ar sheirbhísí Stáit in Éirinn agus forbhreathnú ar roinnt de na saincheisteanna a bhainfidh leat, cibé do chás.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Bheith i do Thuismitheoir den chéad uair</h1>
	
<ul class="anchorlinks"></ul>
<div>

<div class="topic">

<div class="topic base_introduction">
<h2>Réamhrá</h2>

<p>Is tréimhse chorraitheach í agus móreachtra i saol duine é saolú linbh
nó bheith i do thuismitheoir den chéad uair trí bhreith, trí uchtú nó
trí altramas. Tá athrú suntasach tagtha ar shaol an teaghlaigh in Éirinn le
blianta beaga anuas agus anois tá cineálacha difriúla tuismitheoirí agus go
leor cineálacha difriúla teaghlach.</p>

<p>Má tá tú i do chónaí in Éirinn agus má tá tú le bheith i do
thuismitheoir trí bhreith, is é an chéad rud ar cheart duit a dhéanamh tar
éis duit a fháil amach go bhfuil tú ag iompar clainne, ná dul chuig do
dhochtúir teaghlaigh (LC). Cinnteoidh an dochtúir go bhfuil tú ag iompar
clainne agus gheobhaidh tú comhairle thábhachtach maidir le do roghanna agus
na seirbhísí sláinte atá ar fáil duit. Más toirceas neamhphleanáilte
atá i gceist tabharfaidh clár <a shape="rect" href="http://www.positiveoptions.ie">Roghanna Dearfacha</a> eolas duit faoin
réimse leathan gníomhaireachtaí agus grúpaí a chuireann tacaíocht gan
stiúrú agus comhairleoireacht ar fáil. </p>

<p>Má tá tú nó do pháirtí ag saolú linbh in Éirinn, d’fhéadfadh sibh
leas a bhaint as an <a shape="rect" href="/ga/health/women_s_health/maternity_and_infant_welfare_services.html">Chúraim
Máithreachais agus Naíonáin</a>, atá curtha ar fáil mar chuid den
tseirbhís sláinte pobail. Sa chás seo, cláraíonn an bhean le <a shape="rect" href="../health/gp_and_hospital_services/">dochtúir teaghlaigh
(LC)</a>, a dhéanfaidh monatóireacht ar a toircheas i rith a théarma agus a
chuirfidh chuig ospidéal í le haghaidh sainsheiceáil. Roghnaíonn an chuid
is mó de mhná in Éirinn breith in ospidéal, ach tá roghanna eile ar fáil,
<a shape="rect" href="before_your_baby_is_born/home_birth.html">breith sa
bhaile</a> san áireamh. Tá ráta báis leanaí in Éirinn ar cheann de na
cinn is lú sa domhan agus tá caighdeán an-ard cúram sláinte máithreachais
ann. </p>

<p>Má tá tú le bheith i do thuismitheoir trí <a shape="rect" href="adoption_and_fostering/adopting_a_child.html">uchtú</a> nó trí <a shape="rect" href="adoption_and_fostering/fostering.html">altramas</a>,
b’fhéidir go mba mhaith leat tuilleadh eolais faoi na ceisteanna seo a
léamh anseo. </p>

<p>Más tuismitheoir neamhphósta thú nó má bheidh tú i do thuismitheoir
aonair, ba cheart duit ár n-eolas faoi <a shape="rect" href="unmarried_couples/custody_of_children_and_unmarried_couples.html">caomhnadh</a>,
<a shape="rect" href="unmarried_couples/access_to_children_and_unmarried_couples.html">rochtain</a>,
<a shape="rect" href="unmarried_couples/inheritance_rights_and_unmarried_couples.html">oidhreacht</a>
agus <a shape="rect" href="parenting_alone/maintenance_and_unmarried_couples.html">cothabháil</a>a
léamh. B’fhéidir go mbeidh spéis agat chomh maith i <a shape="rect" href="unmarried_couples/legal_guardianship_and_unmarried_couples.html">gcaomhnóireacht
dlíthiúil</a>.</p>

<h3>Bheith i do thuismitheoir den chéad uair agus fostaíocht</h3>

<p>Tugann an dlí in Éirinn cosaint ar leith d’fhostaithe atá ag iompar
clainne. Mar shampla tá tú i dteideal am saor ón obair le pá chun freastal
ar choinní dochtúra a bhaineann leis an toircheas. Faoi láthair, áfach,
níl tú i dteideal am saor ón obair le pá chun freastal ar <a shape="rect" href="before_your_baby_is_born/antenatal_visits.html">ranganna
réamhbheirthe</a>. Tá na tuismitheoirí araon i dteideal <a shape="rect" href="/ga/employment/employment_rights_and_conditions/leave_and_holidays/parental_leave.html">saoire
tuismitheora</a> chomh maith. Tá <a shape="rect" href="/ga/social_welfare/social_welfare_payments/social_welfare_payments_to_families_and_children/child_benefit.html">Sochar
Linbh</a> iníoctha chomh maith do ceachtar tuismitheora (de ghnáth an
mháthair) tar éis na breithe. </p>

<p>Más tuismitheoir thú trí uchtú, tá tú i dteideal tréimhse <a shape="rect" href="/ga/employment/employment_rights_and_conditions/leave_and_holidays/adoptive_leave.html">saoire
uchtaithe</a> ón bhfostaíocht. Má tá méid áirithe ÁPSC (Árachas
Sóisialach Pá-Choibhneasa) íoctha agat, d'fhéadfá cáiliú do <a href="../social_welfare/social_welfare_payments/social_welfare_payments_to_families_and_children/adoptive_benefit.html">Shochar
Uchtála</a>.</p>

<p>Tá teidlíochtaí nua <a shape="rect" href="../../employment/employment_rights_and_conditions/leave_and_holidays/paternity_leave.html">saoire
atharthachta</a> agus <a href="../social_welfare/social_welfare_payments/social_welfare_payments_to_families_and_children/paternity_benefit.html">Sochar
Atharthachta</a> ann i leith páistí a shaolaítear nó a uchtaítear ó 1
Meán Fómhair 2016 amach.</p>

<p>Má tá tú tar éis <a shape="rect" href="miscarriage_and_stillbirth/bereavement_and_childbirth.html">breith
anabaí nó méala</a> a fhulaingt tar éis bhreith do linbh, tá líon
gníomhaireachtaí deonacha agus gníomhaireachtaí pobail ann ar fud na
hÉireann a chuireann cúnamh agus tacaíocht ar fáil. Tá mná in Éirinn a
d’fulaing marbh-bhreith i dteideal <a shape="rect" href="/ga/employment/employment_rights_and_conditions/leave_and_holidays/maternity_leave.html">saoire
máithreachais iomlán</a> ón obair.</p>

<h3>Clárú breithe</h3>

<p>Nuair a bheirtear do leanbh, <a shape="rect" href="after_your_baby_is_born/registering_birth_your_baby.html">ní mór duit a
b(h)reith a chlárú</a> laistigh de 3 mhí ón dáta breithe. <a shape="rect" href="miscarriage_and_stillbirth/registering_stillbirth.html">Féadfaidh
tuismitheoirí breith a chlárú i ndiaidh marbh-bhreithe</a> freisin. Féadfar
an clárú a dhéanamh in aon oifig leis an <a shape="rect" href="registrar_birth_marr_death.html">gCláraitheoir do Bhreitheanna, Póstaí
agus Básanna</a>. </p>

<p>Déanann an dlí in Éirinn <a shape="rect" href="separation_and_divorce/presumption_of_paternity.html">ceapadh maidir le
hatharthacht</a> leanaí a rugadh do lánúineacha pósta. Ciallaíonn sé seo
go gceaptar sa dlí gur páiste le fear chéile na máthar é/í an leanbh.
Clárófar ainm an fhir chéile ar an teastas breithe agus gheobhaidh sé
caomhnadh uathoibríoch an linbh sin muna ndéanann an mháthair ráiteas go
bhfuil an scéal difriúil. Ní caomhnóirí uathoibríocha a leanaí féin iad
aithreacha nach bhfuil pósta agus níl ceart uathoibríoch acu a n-ainmneacha
a chur isteach ar theastais breithe a leanaí. Léigh faoi <a shape="rect" href="unmarried_couples/legal_guardianship_and_unmarried_couples.html">caomhnadh
d’aithreacha nach bhfuil pósta anseo</a>. </p>

<p>Cuimsíonn an tseirbhís sláinte poiblí cúram do mhná agus leanaí tar
éis breithe in Éirinn. Cuimsíonn sé seo an Scéim Chúraim Máithreachais
agua Naíonáin, an <a shape="rect" href="/ga/health/care_in_your_community/public_health_nurses.html">tseirbhís
altraí pobail</a> service, <a shape="rect" href="/ga/health/children_s_health/immunisations_for_children.html">vacsainí agus
imdhíontaí</a>. </p>

<p>Tugann an córas leasa shóisialaigh cúnamh chomh maith ar bhealaí
éagsúla, san áireamh <a shape="rect" href="/ga/social_welfare/social_welfare_payments/social_welfare_payments_to_families_and_children/health_safety_benefit.html">Sochar
Sláinte agus Sábháilteachta</a>, <a shape="rect" href="/ga/social_welfare/social_welfare_payments/social_welfare_payments_to_families_and_children/one_parent_family_payment.html">Íocaíocht
do Theaghlaigh Aontuismitheora</a>, agus araile. </p>

<h3>Cúram Leanaí</h3>

<p>Is rud deacair é cinneadh ceart a dhéanamh maidir le cúram do linbh. Is
iomaí rogha atá ann, lena n-áirítear naíonraí, feighlithe leanaí,
grúpaí súgartha, is araile. Braithfidh do chinneadh ar do riachtanais féin.
Tugadh isteach an <a shape="rect" href="/ga/education/pre_school_education_and_childcare/early_childhood_care_and_education_scheme.html">an
Scéim um Chúram agus Oideachas na Luath-Óige</a> in Eanáir 2010 a bhfuil
sé d’aidhm aige bliain chúraim agus oideachais luath-óige a sholáthar
saor in aisce do leanaí atá in aois na réamhscolaíochta.</p>

<p>Ó 1997, caithfidh naonraí, grúpaí spraoi agus naíolanna atá ag cur
cúram lae ar fáil do leanaí faoi 6 bliana in Éirinn rialacháin áirithe a
chomhlíonadh. Léigh tuilleadh faoi <a shape="rect" href="/ga/education/pre_school_education_and_childcare/health_safety_and_welfare_of_preschool_childcare_services.html">rialachán
áiteanna cúram léanaí réamhscoile in Éirinn anseo</a>. </p>

<p>Caithfear don <a shape="rect" href="family_support_agency.html">Ghníomhaireacht um Leanaí agus an
Teaghlach</a> a chur ar an eolas faoi sholáthraithe chúram leanaí cláraithe
agus caithfidh siad cigireacht a dhéanamh orthu. Ní foláir don áis um
chúram leanaí a bheith cláraithe le Cumann Náisiúnta Chúram Leanaí na
hÉireannnó an Cumann Náisiúnta Naíolanna Leanaí. Dáileadh Coistí Contae
Chúram Leanaí chun forálacha chúram leanaí i do cheantar a chur chun cinn
<a shape="rect" href="http://www.environ.ie/en/LocalGovernment/LocalGovernmentAdministration/LocalAuthorities/">Téigh
i dteagmháil le d’údarás áitiúil</a> chun tuilleadh eolais a fháil faoi
do choiste áitiúil. </p>
</div>
</div>
</html>
