<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Beathú Cíche
</title>
    
    <meta name="description" content="Imlíne ar an gcabhair atá ar fáil do mhná in Éirinn ar mian le beathú cíche a thabhairt.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Beathú Cíche</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá buntáistí ollmhóra ag baint le beathú cíche duit féin agus do do
leanbh. Soláthraíonn bainne cíche na cothuithe ar fad a theastaíonn ó do
naíonán i gcomhair fáis agus forbartha, tá antashubstaintí ann ar féidir
leo cabhrú le córas imdhíonach do naíonáin agus cabhraíonn sé le leas
mothaíoch na máthar agus an naíonáin araon. </p>

<p>Go bunúsach is féidir le gach máthair beathú cíche a thabhairt ach
baineann dúthracht agus tiomantas leis. Is fearr an dóchúlacht go
n-éireoidh leat má bhíonn an tacaíocht agus an t-eolas riachtanach agat.
Beidh ort cóimheá a chruthú idir éilimh an naíonáin ar bhainne agus do
sholáthar féin. Is féidir leis sin tamall a thógáil, faoi mar a thógann
sé tamall an t-ionad ceart beathaithe a fháil agus a bheith compordach leis.
</p>

<p>B'fhéidir go n-aireofá go mbeadh an chéad cúpla seachtain de bheathú
cíche míchompordach agus an-tuirsiúil, nó go socraíonn do sholáthar síos
agus go bhfoghlaimíonn do leanbh conas beathú maith a dhéanamh, ach de réir
mar a mhéadaíonn do mhuinín féin, bíonn tú níos mó ar do chompord.
Faoin am a bheidh do leanbh cúpla mí d'aois, saineolaí ceart a bheidh ionat.
Tá treoracha úsáideacha ar bheathú cíche ag <a href="https://www.healthpromotion.ie/publication/fullListing?category=Breastfeeding&amp;searchHSE=">healthpromotion.ie</a></p>

<h3>Beathú cíche agus fostaíocht</h3>

<p>Faoi Mhír 9 den <a href="http://www.irishstatutebook.ie/2004/en/act/pub/0028/index.html">Acht um
Chosaint Mháithreachais (Leasú) 2004</a> tá sé de cheart ag mná faoi leith
atá fostaithe agus atá ag beathú páiste le cíoch am a thógáil saor ón
obair gach lá ar mhaithe le beathú cíche. Baineann an soláthar seo le gach
bean atá fostaithe agus a raibh páiste aici taobh istigh de sé mhí. Níl
aon dualgas ar fhostóirí áiseanna a chur ar fáil sa láthair oibre le cur
ar chumas na mná a páiste a bheathú le cíoch más rud é go mbeadh costas
mór i gceist leis na háiseanna sin a chur ar fáil. Ag brath ar rogha an
fhostóra, is féidir leis an mbean ceann den dá rud seo a dhéanamh: </p>
<ul><li>An páiste a bheathú le cíoch ag an láthair oibre nó bainne cíche a
    fháisceadh, nuair atá áiseanna cuí curtha ar fáil sa láthair oibre ag
    an bhfostóir </li>
  <li>A huaireanta oibre a laghdú (gan aon chaillteanas pá) le deis a
    thabhairt di a páiste a bheathú le cíoch nuair nach bhfuil aon áiseanna
    curtha ar fáil ag an láthair oibre. </li>
</ul><p>Is féidir le mná atá fostaithe agus atá ag beathú le cíoch uair an
chloig a thógáil (le pá) ón obair gach lá mar bhriseadh. Is féidir an
t-am a thógáil mar seo a leanas;</p>
<ul><li>Sos amháin 60 nóiméad </li>
  <li>Dhá shos 30 nóiméad an ceann </li>
  <li>Trí shos 20 nóiméad an ceann </li>
</ul><p>Ba cheart a thabhairt faoi deara gur féidir sosanna níos faide agus níos
minicí a thógáil má tá sé sin aontaithe ag an mbean lena fostóir. Tá
sé de cheart ag oibrithe páirtaimseartha freisin sosanna le beathú cíche a
thógáil, déantar an t-am a ríomh de réir na n-uaireanta oibre atá i
gceist. </p>

<p>Tháinig an soláthar seo do mhná páistí a bheathú le cíoch i bhfeidhm
ar an 18 Deireadh Fómhair 2004 tríd <a shape="rect" href="http://www.irishstatutebook.ie/2004/en/si/0654.html">IR 654 de
Rialacháin 2004 Cosaint Mháithreachais (Cosaint Mháithreacha atá ag Beathú
le Cíoch</a>. </p>

<p>An FSS tar éis a tháirgtear le treoir úsáideach d'fhostóirí,
d'fhostaithe agus comh-oibrithe i dteideal <a href="https://www.healthpromotion.ie/hp-files/docs/HPM00365.pdf">Beathú cíche
agus oibre (pdf)</a>.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Más mian le mná a cearta a éileamh páistí a bheathú le cíoch agus iad
fostaithe ní mór dóibh a chur in iúl don fhostóir (i scríbhinn) go bhfuil
sé i gceist acu é sin a dhéanamh ag an láthair oibre. Ní mór duit é sin
a dheimhniú ar a laghad 4 seachtainí roimh an dáta a bhfuil sé i gceist
agat filleadh ar an obair ón saoire mháithreachais. </p>

<p>Is féidir le fostóirí iachall a chur ar an bhfostaí teastas breithe an
pháiste a chur ar fáil (nó cáipéis eile a dheimhníonn dáta breithe an
pháiste). </p>

<p>Má tá deacrachtaí agat ag beathú do pháiste le cíoch tá go leor
daoine ann le cúnamh agus misneach a thabhairt duit: </p>
<ul><li>Ag an ospidéal nó sa bhaile. Beidh go leor taithí ag an mbean
    chabhartha ag deileáil le máithreacha atá ag beathú a bpáistí le
    cíoch agus tabharfaidh sí cúnamh duit ag an tús. Is "comhairleoirí
    lachta" iad cuid acu agus tá oiliúint faoi leith curtha orthu i
    dtacaíocht bheathú cíche. Chomh maith, bíonn clinic beathú cíche ag
    an gcuid is mó ospidéal go seachtainiúil gur féidir bualadh isteach
    chucu. </li>
  <li>Ag an ionad sláinte áitiúil. Eagraíonn an t-altra sláinte poiblí
    grúpaí tacaíochta um bheathú cíche. Bíonn cruinnithe ann go
    seachtainiúil, áit gur féidir leat agus le máithreacha eile labhairt
    leis an altra agus aon fhadhbanna atá agat a phlé agus a comhairle a
    lorg. </li>
  <li>Comhairleoirí beathú cíche. Tá liosta ag <a shape="rect" href="http://www.cuidiu-ict.ie/">Cuidiú – Iontaobhas Breithe Clainne na
    hÉirean</a> de na comhairleoirí beathú cíche a bhfuil oiliúint curtha
    orthu agus a mbeidh in ann aon cheist atá agat a fhreagairt. Tá siad ar
    fáil ar fud na tíre. Déan teagmháil le Cuidiú le hainm an
    chomhairleora is giorra duit a fháil. Chomh maith is grúpa deonach é <a shape="rect" href="http://homepage.tinet.ie/~lalecheleague/">Conradh La
    Leche</a> a chuireann eolas agus tacaíocht ar fáil do mhná gur mian leo
    a bpáistí a bheathú le cíoch. I measc a gcuid seirbhísí tá comhairle
    ar an teileafón, cruinnithe míosúla grúpa agus seirbhís teagmhála le
    Dochtúirí Teaghlaigh agus le hAltraí Sláinte Poiblí. Tá liosta de
    chomhairleoirí Conradh La Leche ar fáil san eolaí teileafóin faoin ainm
    "La Leche League" – cuir glaoch ar an gcomhairle is giorra duit féin.
  </li>
  <li>Grúpaí tacaíochta um bheathú cíche. Eagraíonn Cuidiú agus <a href="https://www.lalecheleagueireland.com/groups/">Conradh La Leche
    grúpaí</a> tacaíochta um bheathú cíche. Déan teagmháil leo le
    huimhir teagmhála don ghrúpa is giorra duit a fháil. </li>
</ul></div>
<div class="topic base_wheretoapply">
<h1 class="topic base_wheretoapply_title"></h1>

<p><a shape="rect" href="http://www.breastfeeding.ie/">Tá suíomh náisiúnta
idirlín um bheathú cích</a> ag an Feidhmeannacht Seirbhíse Sláinte a
thugann comhairle, leidí agus eolas do thuismitheoirí. </p>

<p>
</p><div class="inlinesio">
<p>
</p><div>
<h3>Cuidiú Iontaobhas Breithe Clainne na hÉireann</h3>
<p>
  

  
  Teach Carmichael<br>Sráid Brunswick<br>Dublin <br>Ireland
  <br>
  
</p>
<p>
  

  
  <strong>Teil:</strong>+353 1 8724501
  <br>
  

  

  

  
  <strong>Láithreán Gréasáin:</strong> <a href="http://www.cuidiu-ict.ie/">http://www.cuidiu-ict.ie/</a>
  <br>
  

  

  

  
</p>
</div></div>


<p>Ba cheart ceisteanna a bhaineann le cosaint mháithreacha atá ag beathú le
cíoch agus iad fostaithe a sheoladh chuig an Seirbhísí do Chustaiméirí um
Chaidreamh san Ionad Oibre mar seo a leanas: </p>

<p>
</p><div class="inlinesio">
<p>
</p><div>
<h3>Coimisiúin um Chaidreamh san Áit Oibre</h3>
<p>
  
  <span class="field_dept address_field">Seirbhíse Faisnéise agus Custaiméara<br></span>
  

  
  Bóthar Uí Bhriain<br>Ceatharlach<br>R93 W7W2<br>Éire
  <br>
  
</p>
<p>
  
  <strong>Uaireanta Oscailte:</strong>Luan go hAoine 9.30rn go 5in
  <br>
  

  
  <strong>Teil:</strong> (059) 917 8990  
  <br>
  

  
  <strong>Lóghlao:</strong> 1890 80 80 90
  <br>
  

  
  <strong>Facs:</strong>(059) 917 8909
  <br> 
  

  
  <strong>Láithreán Gréasáin:</strong> <a href="https://www.workplacerelations.ie/en/">https://www.workplacerelations.ie/en/</a>
  <br>
  

  

  

  
</p>
</div></div>


<p>Foilsíonn an dá eagraíocht Cuidiú agus <a shape="rect" href="https://www.lalecheleagueireland.com/resources/">Conradh La Leche</a>
réimse ábhair a bhaineann le beathú cíche. </p>
</div>
</div>
</html>
