<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Breith do linbh a chlárú
</title>
    
    <meta name="description" content="Ní mór duit breith do linbh a chlárú laistigh de thrí mhí ón am a rugadh é nó í.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Breith do linbh a chlárú</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l27d15">Rátaí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Beidh ort breith do linbh a chlárú tráth nach déanaí ná trí mhí i
ndiaidh go saolaítear é/í. Anuas air sin, is ceanglas dlíthiúil atá i
gclárúchán in Éirinn, ach teastóidh teastas breithe uait, chomh maith,
chun do leanbh a chlárú i scoil, chun <a href="../../travel_and_recreation/travel_abroad/passports/applying_for_or_renewing_an_irish_passport.html">iarratas
a dhéanamh ar phas</a> agus ar go leor cuspóirí eile. (I dtaobh <a href="../../social_welfare/social_welfare_payments/social_welfare_payments_to_families_and_children/child_benefit.html">Sochar
Linbh</a>, déanfar teagmháil uathoibríoch leat a luaithe a chláraíonn tú
an bhreith.)</p>

<p>Cuimseofar sa teastas breithe an fhaisnéis faoin leanbh agus na
tuismitheoirí a thugtar ag tráth an chlárúcháin, mar sin, tá sé
tábhachtach go bhfuil an fhaisnéis a thugtar cruinn. Is deacair sonraí a
athrú i ndiaidh an chlárúcháin tosaigh. (Féach ‘Ceartú earráidí’
thíos.)</p>

<p>Mura bhfuil tuismitheoirí linbh pósta lena chéile, níl aon toimhde ann
sa dlí maidir le cé hé athair an linbh, murach go bhfuil ainm an athar ar an
teastas breithe. Féadfaidh tú tuilleadh a léamh faoi atharthacht a
dheimhniú sa cháipéis <a href="../separation_and_divorce/presumption_of_paternity.html">Toimhde
atharthachta</a>.</p>

<p>D’athraigh <a href="http://www.irishstatutebook.ie/2004/en/act/pub/0003/index.html">an tAcht
um Chlárú Sibhialta, 2004</a> cuid de na rialacha faoi bhreith a chlárú.</p>

<p>D’fhoilsigh an Rialtas <a href="https://www.welfare.ie/en/downloads/Gender-Recognition-Bill-2014.pdf">an
Bille um Inscne a Aithint, 2014 (pdf)</a>.</p>

<p>Déantar foráil sa Bhille go ndéanfaidh duine iarratas ar theastas nua
breithe ar a sonrófar a n-inscne.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Féadtar breith a chlárú in oifig aon <a href="../registrar_birth_marr_death.html">Chláraitheoir Breitheanna,
Póstaí agus Básanna</a>, gan aird ar an áit ar tharla an bhreith. Beidh
foireann an ospidéil inar rugadh do leanbh, nó foireann d’ionaid áitiúil
sláinte, in ann thú a chur ar an eolas cá féidir leat an bhreith a
chlárú. Ba cheart go mbeadh an bhreith cláraithe tráth nach déanaí ná
trí mhí i ndiaidh dháta na breithe.</p>

<p>Is gnách go gcomhlánaíonn foireann an ospidéil Foirm um Fhógra Breithe
(Foirm BNF/01) leis an tuismitheoir/na tuismitheoirí (i gcás breitheanna
ospidéil) nó ag dochtúir nó ag bean chabhrach (i gcás breitheanna sa
bhaile) lena chinntiú go gcuirtear an fhaisnéis cheart agus chruinn i
gcuntas. Tugtar cuntas san fhoirm seo ar an bhfaisnéis atá le cur i dtaifead
i gClár na mBreitheanna. Seolfar an fhoirm ar aghaidh go dtí oifig an
Chláraitheora agus cuirfidh sí an Cláraitheoir ar an eolas gur tharla an
bhreith. Ní leor seo, áfach, chun an bhreith a chlárú.</p>

<h3>An bhreith a chlárú</h3>

<p>Tugtar faoi chlárú na breithe bunaithe ar an bhfaisnéis a sholáthraíonn
faisnéiseoir cáilithe ar gá dó/di freastal ar Oifig an Chláraitheora chun
Clár na mBreitheanna a shíniú. Is iad máthair agus athair an linbh na
príomhfhaisnéiseoirí agus, sa chás gur féidir, ní mór dóibh freastal go
pearsanta ar chlárú na breithe. Ní mór dóibh aitheantas grianghraif a
thabhairt leo, mar shampla, pas nó ceadúnas tiomána, agus a nUimhreacha
Pearsanta Seirbhíse Poiblí (UPSP). I roinnt cásanna, mar shampla, sa chás
go raibh máthair pósta roimhe seo, d’fhéadfadh breis ábhair bheith ag
teastáil agus moltar dóibh teagmháil a dhéanamh leis an tSeirbhís um
Chlárú Sibhialta chun teacht ar bhreis sonraí.</p>

<p>Má tá na tuismitheoirí i bpósadh aitheanta, ní gá ach do thuismitheoir
amháin freastal, ach más mian leis an mbeirt an clárú a shíniú, áfach,
ba cheart don bheirt díobh freastal. Má bhí na tuismitheoirí pósta i dtír
eile, ba cheart dóibh an bundeimhniú pósta agus a aistriúchán, má
theastaíonn, a thabhairt leo.</p>

<p>Sa chás nach gcláraíonn na tuismitheoirí an bhreith, nó nach féidir
leo é sin a dhéanamh, féadfaidh na daoine aonair a leanas gníomhú mar
fhaisnéiseoirí cáilithe.</p>
<ul><li>Comhalta ainmnithe foirne an ospidéil (nó institiúid, eagraíocht nó
    fiontar eile), áit ar thit an bhreith amach</li>
  <li>Aon duine a bhí i láthair ag an mbreith</li>
  <li>Aon duine a bhí i láthair san áit chónaithe, áit ar tharla an
  bhreith</li>
  <li>Aon duine atá i gceannas ar an leanbh</li>
  <li>Duine a ceapadh mar chaomhnóir an linbh</li>
  <li>Duine a dheimhnítear bheith mar thuismitheoir an linbh ag ordú na
    gcúirteanna</li>
</ul><p><strong>An fhaisnéis a chuirtear i gcuntas</strong></p>

<p>Cuirtear an fhaisnéis a leanas i dtaifead i gClár na mBreitheanna:</p>
<ul><li>Sloinne an linbh Ní mór gurbh ionann an sloinne atá á chlárú agus
    sloinne an athar nó na máthar nó sloinnte na beirte acu Más mian leat
    go mbeidh sloinne eile, seachas sloinne an athar nó na máthar nó na
    beirte acu, ar an leanbh, ní mór iarratas a dhéanamh ar an
    Ard-Chláraitheoir nó ar an bPríomh-Chláraitheoir i scríbhinn</li>
  <li>Am, dáta agus áit bhreithe an linbh</li>
  <li>Inscne an linbh</li>
  <li>Uimhir Phearsanta Seirbhíse Poiblí (Uimhir PSP) an linbh (a
    leithdháiltear ar chlárú)</li>
  <li>Céadainm(neacha) agus sloinne an linbh</li>
  <li>Céadainm(neacha) agus sloinne na máthar</li>
  <li>Sloinne breithe na máthar</li>
  <li>Gach sloinne na máthar a úsáideadh roimhe seo (más ann dóibh)</li>
  <li>Gnáthghairm na máthar</li>
  <li>Gnáthsheoladh na máthar ag dáta na breithe</li>
  <li>Dáta breithe na máthar</li>
  <li>Stádas pósta na máthar</li>
  <li>Uimhir Phearsanta Seirbhíse Poiblí na máthar (Uimhir PSP)</li>
  <li>Sloinne breithe mháthair na máthar</li>
  <li>Iontráiltear a mhacasamhail d’fhaisnéis don athair</li>
</ul><h3>Tuismitheoirí Neamhphósta</h3>

<p>Tá roghanna éagsúla ann do chlárúchán, lena n-áirítear sonraí an
athar, sa chás nach bhfuil an mháthair agus an t-athair pósta. (Tá na
foirmeacha a úsáidtear ar fáil ó Oifig an Chláraitheora.) Is iad seo a
leanas na roghanna:</p>
<ul><li>Féadfaidh an mháthair agus an t-athair an clárúchán a chomhiarraidh
    (Foirm CRA 9). Freastalaíonn an bheirt acu ar Oifig an Chláraitheora i
    dteannta a chéile agus comhshíníonn siad an clár.</li>
  <li>Féadfaidh an mháthair foirm dhearbhaithe a chomhlánú ina
    n-ainmnítear an t-athair (Foirm CRA 1) agus an fhoirm a thabhairt léi,
    mar aon le dearbhú ag athair an linbh a aithníonn gurb é athair an linbh
    (Foirm CRA 3). Síníonn an mháthair an clár.</li>
  <li>Féadfaidh an t-athair foirm dhearbhaithe a chomhlánú a aithníonn gurb
    é athair an linbh (Foirm CRA 2), agus féadfaidh sé cuairt a thabhairt ar
    Oifig an Chláraitheora é féin, agus dearbhú ag an máthair a thabhairt
    leis a ainmníonn é féin mar athair an linbh (Foirm CRA 4). Síníonn an
    t-athair an clár.</li>
  <li>Féadfaidh an mháthair nó an t-athair iarratas scríofa (Foirm CRA 5
    agus Foirm CRA 6, faoi seach) a dhéanamh nuair a sholáthraítear cóip
    dheimhnithe d’ordú cúirte, a ainmníonn an duine atá le clárú mar an
    t-athair. Beidh ar thuismitheoir a dhéanann an t-iarratas freastal ar
    Oifig an Chláraitheora chun Clár na mBreitheanna a shíniú.</li>
</ul><p>Anuas air sin, is féidir sonraí an athar a iontráil má tá nó mó bhí
an mháthair pósta le duine eile. Mar aon le dearbhú faoi mhionn ón athair
ina luaitear gurb é an t-athair, teastaíonn ceann amháin díobh seo a leanas
chomh maith:</p>
<ul><li>Dearbhú faoi mhionn ag fear céile na máthar ina luaitear nach é an
    t-athair, nó</li>
  <li>Dearbhú faoi mhionn ag an máthair ina luaitear go raibh sí ina cónaí
    amach óna fear céile ar feadh breis agus 10 mí roimh bhreith an linbh
    mar aon le gníomhas idirscartha/foraithne cholscartha (ní aithnítear
    gach colscaradh iasachta faoi dhlí na hÉireann), nó</li>
  <li>Cóip dheimhnithe d’ordú cúirte ina n-ainmnítear an duine atá le
    clárú mar an t-athair</li>
</ul><p>Tá fáil ar <a href="http://www.treoir.ie/cms-assets/documents/updated%20leaflets%2028th%20feb/16548-281958.registration-of-births-of-children.pdf">bhileog
ar Chlárú Breithe Leanaí (pdf)</a> ar <a href="http://www.treoir.ie/">láithreán gréasáin Treoir</a>.</p>

<h3>Athchlárú</h3>

<p>Ní féidir breith a athchlárú ach :</p>
<ul><li>Mura bhfuil tuismitheoirí linbh pósta lena chéile ach más mian leo
    sonraí an athar a chur san áireamh agus murar cláraíodh na sonraí seo
    i dtosach, nó</li>
  <li>Má phósann tuismitheoirí linbh a chéile i ndiaidh bhreith an
  linbh</li>
</ul><p>Is féidir sloinne an linbh a athrú ach ar chomhiarratas na beirte
tuismitheoirí nuair a bhíonn an bhreith á clárú.</p>

<p>Déan teagmháil leis an tSeirbhís um Chlárú Sibhialta lena dheimhniú
cén cháipéisíocht agus faisnéis a theastaíonn.</p>

<h3>Túsainm linbh</h3>

<p>Faoi <a href="http://www.irishstatutebook.ie/eli/2004/act/3/section/25/enacted/en/html#sec25">Alt
25 den Acht um Chlárú Sibhialta 2004</a>, is féidir le tuismitheoirí
iarratas a dhéanamh go bhfuil túsainm linbh cláraithe, chuirtear nó athrú.
Tá táille. Déan teagmháil leis an tSeirbhís um Chlárú Sibhialta a fháil
amach cad doiciméadú atá ag teastáil.</p>

<h3>Ceartú earráidí</h3>

<p>Ní féidir teastas breithe a leasú mura bhfuil cúiseanna bailí ann chun
amhlaidh a dhéanamh. Tá faisnéis ar fáil ar cathain is féidir leasuithe a
dhéanamh agus ar an méid is gá duit a dhéanamh, ar <a href="https://www.welfare.ie/en/Pages/Registering_Birth.aspx#correction">láithreán
gréasáin an Ard-Chláraitheora</a>.</p>

<h3>Uchtáil</h3>

<p>Má d’uchtaigh tú leanbh, cibé acu ó Éirinn nó ó áit thar lear,
próiseálfaidh an tÚdarás Uchtála an clárúchán. Chun teacht ar a
thuilleadh faisnéise, féach <a href="../adoption_and_fostering/adopting_a_child.html">Leanbh a uchtú</a>
agus <a href="../adoption_and_fostering/intercountry_adoption.html">Uchtuithe idir
thíortha</a>.</p>
</div>
<div class="topic base_rates">
<h2 class="topic base_rates_title" id="l27d15">Rátaí</h2>

<p>Ní ghearrtar aon táille ar bhreith a chlárú, nó ar bhreith a
athchlárú chun sonraí tuismitheora a chur san áireamh. Gearrtar táille
€5 ar túsainm linbh a iontráil nó a athrú. </p>

<h3>Teastas breithe</h3>

<p>Eisítear teastas breithe ar mhaithe le cuspóirí leasa shóisialaigh ar
chostas laghdaithe. Teastaíonn fianaise a chruthaíonn go bhfuil an teastas ar
mhaithe le cuspóirí leasa shóisialaigh, ar nós nóta ón Roinn Coimirce
Sóisialaí.</p>

<p>Ó 19 Nollaig 2016, má bhí an leanbh éagtha faoin bhun 12 mhí aois ar
dháta báis agus má chláraítear an bhreith agus an bás ag an am ceana, ní
aon táille do theastas breithe do leanbh éagtha ag tráth an
chlárúcháin.</p>

<p>Is iad na táillí atá ar theastas:</p>
<ul><li>€20 ar theastas iomlán caighdeánach</li>
  <li>€1 ar chóip den teastas ar mhaithe le cuspóirí leasa shóisialaigh
    (teastaíonn litir ón Roinn Coimirce Sóisialaí)</li>
  <li>€4 ar chóip neamhdheimhnithe d’iontráil sa Chlár</li>
  <li>€10 go bhfíordheimhneofar teastas (níl seo ar fáil ach ó Oifig an
    Ard-Chláraitheora).</li>
</ul></div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Chun cóip de theastas breithe a fháil, féadfaidh tú dul díreach a fhad
le hOifig aon Chláraitheora. Mar mhalairt air sin, féadfaidh tú iarratas a
dhéanamh tríd an bpost, agus ainmneacha iomlána, dáta agus áit bhreithe an
linbh a lua, agus seic nó ordú poist a chur faoi iamh do na táillí
ábhartha in euro. Níl teastais bhreithe linbh uchtaithe ar fáil ach ó Oifig
an Ard-Chláraitheora. <a href="http://www.welfare.ie/en/Pages/Apply-for-Certificates.aspx">Íoslódáil
foirm iarratais ar theastas breithe anseo</a>. Tá an fhoirm iarratais seo ar
fáil, chomh maith, ó Oifig an Ard-Chláraitheora.</p>

<p>Ina theannta sin, féadfaidh tú <a href="http://www.hse.ie/eng/services/list/1/bdm/Certificates/">iarratas a
dhéanamh ar líne ar theastas</a>, lena n-áirítear uchtuithe teaghlaigh agus
marbh-bhreitheanna a cláraíodh.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Ón 5 Nollaig 2005 i leith, féadtar breith a chlárú in oifig aon
Chláraitheora Breitheanna, Póstaí agus Básanna. Féadfaidh tú féachaint
ar <a href="http://www.hse.ie/eng/services/list/1/bdm/contactus/">fhaisnéis
teagmhála do chláraitheoirí anseo</a>.</p>

<p>Tá fáil ar thuilleadh faisnéise ó:</p>

<p>
</p><div class="inlinesio">
<p>
</p><div>
<h3>An tSeirbhís um Chlárú Sibhialta</h3>
<p>
  

  
  Oifigí an Rialtais<br>Bóthar an Chlochair<br>Ros Comáin<br>Roscommon<br>Ireland
  <br>
  
</p>
<p>
  

  
  <strong>Teil:</strong>+353 90 663 2900
  <br>
  

  
  <strong>Lóghlao:</strong>1890 25 20 76
  <br>
  

  
  <strong>Facs:</strong>+353 90 663 2999
  <br> 
  

  
  <strong>Láithreán Gréasáin:</strong> <a href="http://www.welfare.ie/en/Pages/General-Register-Office.aspx">http://www.welfare.ie/en/Pages/General-Register-Office.aspx</a>
  <br>
  

  

  

  
  <strong>R-phost:</strong> <a href="mailto:gro@groireland.ie">gro@groireland.ie</a>
  <br>
  
</p>
</div></div>

</div>
</div>
</html>
