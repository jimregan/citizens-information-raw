<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Na cearta atá ag lánúineacha den ghnéas céanna
</title>
    
    <meta name="description" content="Ní féidir le lánúíneacha den ghnéas céanna in Éirinn a bheith pósta go dlíthiúil. Seiceáil na rialacha foirmeálta a d’fhéadfadh cur isteach ar a gcaidrimh.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Na cearta atá ag lánúineacha den ghnéas céanna</h1>
	
<ul class="anchorlinks"><li><a href="#lc66f4">Réamhrá</a></li><li><a href="#ld6286">Páirtnéireachtaí sibhialta</a></li><li><a href="#lfb081">Comhchónaitheoirí</a></li><li><a href="#l68009">Saoránaigh AE agus a mbaill
teaghlaigh</a></li><li><a href="#lf3c9d">Tuilleadh eolais</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>In go leor tíortha Eorpacha, tugadh aitheantas dlíthiúil de mhéideanna
éagsúla do pháirtnéireachtaí comhghnéis. In 2011, tugadh scéim
chlárúcháin páirtnéireachta sibhialta isteach le haghaidh lánúineacha
comhghnéis in Éirinn. I ndiaidh vóta i bhfabhar comhionannas pósta i <a href="../../government_in_ireland/elections_and_referenda/referenda/referendum_commission.html">reifreann
bunreachtúil</a>, tugadh an ceart isteach gur féidir le lánúineacha
comhghnéis pósadh i Samhain 2015.</p>
<br></div>

<div class="topic base_rules">
<h2 class="topic base_rules_title" id="ld6286">Páirtnéireachtaí sibhialta</h2>

<p>Faoin <a href="http://www.irishstatutebook.ie/2010/en/act/pub/0024/index.html">Acht um
Páirtnéireacht Shibhialta agus Cearta agus Oibleagáidí Áirithe
Comháitritheoirí, 2010</a>, tugadh isteach scéim chlárúcháin
páirtnéireachta sibhialta reachtúil in Eanáir 2011. Faoin scéim, tá na
cearta agus oibleagáidí céanna, den chuid is mó, ag páirtnéirí sibhialta
cláraithe dá chéile agus atá ag lánúineacha pósta dá chéile.</p>

<p>Ón 16 Samhain 2015 ar aghaidh, ní féidir aon pháirtnéireachtaí nua
sibhialta a chlárú murar thug an lánúin fógra don chláraitheoir go bhfuil
sé beartaithe acu páirtnéireacht shibhialta a iontráil roimh an dáta
sin.</p>

<p>Tá níos mó faisnéise ar fáil inár gcáipéis: <a href="../civil_partnerships/civil_partnership_and_same_sex_couples.html">Páirtnéireacht
shibhialta agus lánúineacha comhghnéis</a>.<br></p>

<h2>Pósadh</h2>

<p>Ón 16 Samhain 2015, is féidir le lánúineacha comhghnéis a bheith pósta
go dlíthiúil agus na cearta céanna agus na hoibleagáidí a bheith acu dá
chéile a bhíonn ag lánúineacha pósta den ghnéas eile. Chomh maith leis
sin, is féidir le lánúin i bpáirtnéireacht shibhialta pósadh. Tá níos
mó faisnéise ar fáil inár <a href="../getting_married/getting_married.html">gcáipéis ar
phósadh</a>.</p>
</div>
<div class="topic base_rates">
<h2 class="topic base_rates_title" id="lfb081">Comhchónaitheoirí</h2>

<p>Faoi Acht 2010, is é an sainmhíniú a thugtar ar chomhchónaitheoirí ná
beirt daoine fásta den ghnéas céanna nó den ghnéas eile:</p>
<ul><li>Nach bhfuil pósta lena chéile nó i bpáirtnéireacht shibhialta
    chláraithe</li>
  <li>Nach bhfuil gaolta laistigh laistigh de na céimeanna cosctha de
    chaidreamh (go ginearálta, caidrimh a dhícháileodh iad óna chéile a
    phósadh)</li>
  <li>Atá ina gcónaí lena chéile i gcaidreamh tiomanta agus dlúth.</li>
</ul><p>Leasaigh an tAcht roinnt dlíthe a raibh cearta ar fáil cheana do
chomhchónaitheoirí ar ghnéis dhifriúla iad chun na cearta céanna a bheith
ar fáil do chomhchónaitheoirí comhghnéis. Áirítear iontu seo:</p>
<ul><li>Leasaíodh <a href="http://www.irishstatutebook.ie/2004/en/act/pub/0027/index.html">An
    tAcht um Thionóntachtaí Cónaithe 2004</a> chun soláthar go raibh an
    teidlíocht chéanna ag comhchónaitheoir comhghnéis de thionónta
    básaithe chun teacht in oidhreacht ar thionónacht agus atá ag
    comhchónaitheoir ar ghnéas difriúil é</li>
  <li>Soláthraíonn an <a href="http://www.irishstatutebook.ie/1961/en/act/pub/0041/index.html">tAcht
    um Dhliteanas Sibhialta, 1961</a> go bhfuil an teidlíocht chéanna anois
    ag comhchónaitheoir comhghnéis de dhuine básaithe agus atá ag
    comhchónaitheoir ar ghnéas difriúil agair do dhamáistí i gcás bhás
    éagórach an chomhchónaitheora.</li>
  <li>Tá teidlíocht anois ag <em>comhchónaitheoirí cáilithe</em> arna
    shainmhíniú san Acht (féach thíos) a bheith curtha ar an eolas faoi
    chlárú chumhacht aturnae sheasmhach faoin <a href="http://www.irishstatutebook.ie/1996/en/act/pub/0012/index.html">Acht
    um Chumhacht Aturnae 1996</a>.</li>
</ul><h3>Scéim chúitimh</h3>

<p>Thug an tAcht isteach <a href="../problems_in_marriages_and_other_relationships/redress_scheme_for_cohabiting_couples.html">scéim
chúitimh do lánúineacha comhchónaithe</a> chomh maith, ina n-áirítear
lánúineacha comhghnéis. Chun a bheith i do chomhchónaitheoir cáilithe don
scéim, caithfidh go raibh tú i do chomhchónaitheoir do ar a laghad 5 bliana
nó do 2 bhliain má tá leanbh agat le do pháirtnéir. Má tá duine agaibh
pósta fós, d’fhéadfaí nach bhfuil ceachtar agaibh ina gcomhchónaitheoir
cáilithe go dtí go bhfuil an duine pósta ag cónaí óna chéile óna
chéile do ar a laghad 4 bliana as na 5 bliana roimhe seo.</p>

<h3>Cáin agus leasa shóisialaigh</h3>

<p>Ní chaitear le lánúineacha comhchónaithe (comhghnéis nó ar ghnéis
dhifriúla) ar an gcaoi chéanna le lánúineacha pósta nó páirtneirí
sibhialta do chuspóirí cánacha.</p>

<p>Caitheadh le lánúineacha comhchónaithe ar ghnéis dhifriúla ar an gcaoi
chéanna le lánúineacha phósta sa chóras leasa shóisialaigh. Ó 1 Eanair
2011, caitear le lánúineacha comhchónaithe comhghnéis ar an gcaoi chéanna
le lánúineacha comhchónaithe ar ghnéis dhifriúla. Leanann sé seo
athruithe ar thug an <a href="http://www.irishstatutebook.ie/2010/en/act/pub/0037/index.html">tAcht um
Leasa Shóisialaigh agus Pinsin 2010</a> isteach. Ciallaíonn sé seo go
gcaithfear le duine de na comhchónaitheoirí mar <a href="../../social_welfare/irish_social_welfare_system/claiming_a_social_welfare_payment/claiming_an_increase_in_your_social_welfare_payment_for_an_adult_dependant.html">chleithiúnach
aosach</a> nuair a dhéanann an comhchónaitheoir eile éileamh ar íocaíocht
leasa shóisialaigh.</p>
<br></div>

<div class="topic base_howtoapply">
<h2 class="topic base_howtoapply_title" id="l68009">Saoránaigh AE agus a mbaill
teaghlaigh</h2>

<p>Trasdulann <a href="http://www.irishstatutebook.ie/eli/2015/si/548/made/en/print">Rialacháin
na gComhphobal Eorpach (Saorghluaiseacht Daoine) 2015</a> an <a href="http://europa.eu/legislation_summaries/justice_freedom_security/free_movement_of_persons_asylum_immigration/l33152_en.htm">Treoir
AE 2004/38/EC</a> isteach i ndlí na hÉireann. Soláthraíonn na Rialacháin
d’éascú iontrála agus cónaithe do shaoránaigh AE agus a mbaill
teaghlaigh. Soláthraíonn na Rialacháin freisin do shainmhíniú níos
leithne ar “bhall teaghlaigh” chun páirtnéir a bhfuil caidreamh buan ag
an saoránach AE leis a áireamh, arna dhearbhú go cuí, agus tuismitheoirí
cleithiúnacha, leanaí faoi 21 agus leanaí cleithiúnacha eile an
pháirtnéara. Ní áiríonn sé seo aitheantas dá leithéid de
pháirtnéireachtaí do chuspóirí eile. Léigh tuilleadh faoi <a href="../../moving_country/moving_to_ireland/rights_of_residence_in_ireland/residence_rights_of_family_members.html">chearta
cónaithe do bhaill teaghlaigh anseo</a>.</p>
</div>
<div class="topic further_info">
<h2 class="further_info" id="lf3c9d">Tuilleadh eolais</h2>

<p>Do thuilleadh eolais ar chearta lánúineacha comhghnéis comhchónaithe
féach ar ár gcáipéis <a href="rights_of_unmarried_couples.html">Cearta
lánúineacha comhchónaithe</a>. </p>
</div>
</div>
</html>
