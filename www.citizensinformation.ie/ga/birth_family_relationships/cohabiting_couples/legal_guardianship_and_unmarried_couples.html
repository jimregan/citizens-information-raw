<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Caomhnóireacht dhlithiúil agus lánúineacha comhchónaithe
</title>
    
    <meta name="description" content="An dlí in Éirinn maidir le caomhnóireacht leanaí ó neamh-phósta caidrimh.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Caomhnóireacht dhlithiúil agus lánúineacha comhchónaithe</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#l1abee">Teagmháil</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Más caomhnóir linbh tú, bíonn dualgas ort cúram agus cothabháil cheart
a thabhairt do do leanbh agus bíonn an ceart agat chun cinntí a ghlacadh faoi
oideachas an linbh – bíodh sé i gcreideamh eaglasta éigin nó go
dí-eaglasta – faoina riachtanais sláinte agus faoina leas ginearálta. Is
ag caomhnóirí linbh amháin a bhíonn an ceart chun caomhnú agus rochtain ar
an leanbh sin. </p>

<p>Is "comhchaomhnóirí" iad tuismitheoirí pósta linbh, agus cearta cothroma
acu i ndáil leis an leanbh dá réir. Leagtar síos cearta na dtuismitheoirí
chun caomhnóireachta in <a shape="rect" href="http://www.lawreform.ie/_fileupload/RevisedActs/WithAnnotations/HTML/EN_ACT_1964_0007.htm">Alt
6 den Acht um Chaomhnóireacht Naíonán, 1964</a>.</p>

<p>I gcás na leanaí a rugtar lasmuigh den phósadh in Éirinn; is ag an
máthair amháin a bhíonn cearta uathoibríocha caomhnóireachta. (Cé go
bhféadann ainm athar a bheith cláraithe ar theastas beireatais an linbh, ní
thugann sé sin aon chearta caomhnóireachta i ndáil lena leanbh dósan.)
Léigh tuilleadh faoin i 'Rialacha’ thíos.</p>

<p>Ar an 18 Eanáir 2016, tháinig in éifeacht forálacha áirithe den <a href="http://www.irishstatutebook.ie/2015/en/act/pub/0009/index.html">Acht um
Leanaí agus Cóngais Teaghlaigh, 2015</a> a raibh roinnt <a href="http://www.justice.ie/en/JELR/Pages/PR16000018">athruithe ar an Acht um
Chaomhnóireacht Naíon 1964</a> mar thoradh air.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Caomhnóireacht gan cheistiú</h3>

<p>Má thagann leanbh ar an saol gan a thuismitheoirí/tuismitheoirí a bheith
pósta, is í an mháthair caomhnóir aonair an linbh sin. Ní chomh cinnte sin
cás athair neamhphósta an linbh. Beidh athair neamhphósta ina chaomhnóir
gan cheistiú má tá sé tar éis bheith ina chónaí le máthair an linbh le
haghaidh 12 mhí as a chéile i ndiadh 18 Eanáir 2016, 3 mhí ar a laghad acu
siúd leis an máthair agus an leanbh i ndiaidh bhreith an linbh. Má tá
easaontas maidir le an bhfuil siad ag ina gcomhchónaí ar feadh na tréimhse
ama riachtanach, féadfar <a href="http://www.courts.ie/Courts.ie/Library3.nsf/PageCurrent/208FE8290DDDD0A080257FB500413B16?opendocument&amp;l=en">iarratas
ar an deimhniú riachtanach don chúirt a dhéanamh</a>.</p>

<h3>Caomhnóireacht le comhaontú</h3>

<p>Má aontaíonn an mháthair, is féidir leis an athair bheith ina
chomhchaomhnóir má shíníonn an bheirt tuismitheoirí <em>dearbhú
reachtúil</em>. Ní mór <a href="http://www.irishstatutebook.ie/1998/en/si/0005.html">an dearbhú
reachtúil (IR 5 de 1998)</a> a shíniú i láthair <a href="../../justice/civil_law/peace_commissioners.html">Feidhmeannach
Síochána</a> nó <a href="../../justice/civil_law/commissioners_for_oaths.html">Coimisinéir
Mionnaí</a>. Is féidir <a href="http://www.treoir.ie/cms-assets/documents/11563-809564.sino5of1998.pdf">cóip
den dearbhú reachtúil (pdf)</a> a fháil ó Treoir, an tSeirbhís Náisiúnta
um Fhaisnéis (féach thíos) nó ó láithreán gréasáin Treoir.</p>

<p>Bíonn luaite ar an dearbhú seo ainmneacha agus sloinnte thuismitheoirí an
linbh, go bhfuil siad neamhphósta agus go n-aontaíonn siad gur cheart an
t-athair a cheapadh mar chomhchaomhnóir. Bíonn luaite ar an dearbhú freisin
go bhfuil na tuismitheoirí tar éis réiteach a dhéanamh maidir le
caomhnóireacht an linbh agus rochtain ar an leanbh. Má tá níos mó na
leanbh amháin i gceist, ní mór dearbhú reachtúil ar leith a dhéanamh i
dtaobh gach leanbh ar leith acu.</p>

<h3>Caomhnóireacht trí na cúirteanna</h3>

<p><strong>Aithreacha neamhphósta</strong></p>

<p>Mura bhfuil an mháthair sásta an dearbhú reachtúil a shíniú nó mura
bhfuil sí sásta an t-athair a cheapadh mar chomhchaomhnóir, ní mór don
athair iarratas a dhéanamh ar an gcúirt chun go gceapfar é ina
chomhchaomhnóir. Ní gá ionadaíocht dhlíthiúil a fháil chun é sin a
dhéanamh; is féidir an iarratas a dhéanamh ar a shon féin. Is féidir
iarratas a dhéanamh go díreach ar <a href="../../justice/courts_system/district_court.html">An Chúirt
Dúiche</a> agus déan teagmháil le cléireach na cúirte chun imeachtaí a
thionscnamh. (Is féidir é sin a dhéanamh, is cuma d’ainm a bheith ar
theastas breithe an linbh nó gan é a bheith air.)</p>

<p>Cé go gcuirtear tuairimí na máthar san áireamh, mura thugann sí a
chomhthoiliú don iarratas ar chaomhnóireacht ní chiallaíonn sé sin go
ndiúltóidh an chúirt an t-ordú atá á lorg ag an athair gan an scéal a
fhiosrú. Ina ionad sin, déanfaidh an chúirt cinneadh faoi cad is fearr a
rachaidh chun leasa an linbh.</p>

<p>Áit a bhfuil an t-athair ceaptha ina chomhchaomhnóir ar an leanbh, is gá
a chomhthoiliú a fháil maidir le rudaí áirithe a bhaineann le leas
ginearálta an linbh agus rudaí éigin eile. (Mar shampla, iarratais phas an
linbh agus chun an leanbh a thógáil thar lear.) Is féidir tuilleadh a léamh
faoi <a href="http://www.treoir.ie/cms-assets/documents/updated%20leaflets%2028th%20feb/16547-829422.passport-applications-for-children.pdf">phasanna
le haghaidh leanaí a bhfuil tuismitheoirí neamhphósta acu (pdf)</a>. Is gá
comhthoiliú an athar a fháil freisin má tá an leanbh le huchtú ag lánúin
eile (nó ag an máthair agus a fear céile). Is féidir tuilleadh a léamh
faoi <a href="../adoption_and_fostering/adopting_a_child.html">uchtáil
anseo</a>.</p>

<h3>Daoine eile</h3>

<p>Chomh maith le haithreacha, is féidir le daoine áirithe eile iarratas a
dhéanamh ar an gcúirt le haghaidh caomhnóireacht a fháil:</p>
<ul><li>Is féidir le leastuismitheoir, páirtí sibhialta nó duine a raibh
    cónaí orthu le tuismitheoir an linbh ar feadh tréimhse nach giorra ná 3
    bhliain iarratas a dhéanamh ar an gcúirt chun bheith ina
    chaomhnóir/caomhnóir áit a raibh siad mar chomhthuismitheoir don leanbh
    ar feadh tréimhse níos faide ná 2 bhliain.</li>
  <li>Duine atá tar éis gnáthchúnamh laethúil a thabhairt do leanbh ar
    feadh tréimhse leanúnaí atá níos faide ná bliain, is féidir leo
    iarratas a dhéanamh chun caomhnóireacht a fháil mura bhfuil tuismitheoir
    ná caomhnóir ag an leanbh a bhfuil fonn orthu, nó a bhfuil in ann, na
    cearta agus na freagrachtaí a bhaineann le caomhnóireacht a chur i
    bhfeidhm.</li>
</ul><p>Chomh maith leis sin, is féidir le tuismitheoir caomhnóir sealadach a
ainmniú ar féidir leis an gcúirt é/í a cheapadh má tá an tuismitheoir
buailte le breoiteacht nó gortú atá tromchúiseach agus a gcuireann bac
orthu a bhfreagrachtaí caomhnóireachta a chur i bhfeidhm maidir lena
leanbh.</p>

<p>Má cheapann an chúirt duine éigin mar chaomhnóir ar leanbh áit a bhfuil
tuismitheoir amháin nó an bheirt tuismitheoirí beo, ní bheidh sé de cheart
ag an gcaomhnóir mórchinntí áirithe a dhéanamh maidir leis an leanbh de
ghnáth, ach amháin má tá an chúirt tar éis an ceart sin a dheonú go
sonrach.</p>

<h3>Cearta caomhnóireachta a tharraingt siar</h3>

<p>Má cheapann an chúirt go rachaidh sé chun leasa an linbh, is féidir go
mbainfear ón ról caomhnóireachta aithreacha agus daoine eile a cheap an
chúirt nó dearbhú reachtúil ina gcomhchaomhnóirí iad. In Éirinn, an
t-aon slí amháin ar féidir le máthair a cearta caomhnóireachta a
ghéilleadh ná trí an leanbh a chur chun uchtála.</p>

<h3>Pósadh i ndiaidh bhreith an linbh</h3>

<p>Má phósann tuismitheoirí i ndiaidh bhreith a linbh, bíonn an t-athair
ina chomhchaomhnóir láithreach. Níl aon ghá mar sin iarratas a dhéanamh ar
chearta caomhnóireachta ná ní gá don athair an leanbh a uchtú ach an
oiread.</p>

<p>Áit a bhfuil an t-athair ina chomhchaomhnóir agus a bpósann an mháthair
fear eile ina dhiaidh sin, nó má bhíonn sí ina páirtí i bpáirtnéireacht
shibhialta, fanfaidh an t-athair mar chomhchaomhnóir ar a leanbh. Más mian
leis an mháthair agus a fear céile an leanbh a uchtú, ní mór dóibh
comhthoiliú a lorg ó athair an linbh. Má thugann athair an linbh a
chomhthoiliú don uchtú, is amhlaidh a scarann sé lena cheart chun
caomhnóireacht a linbh.</p>

<h3>Lánúineacha comhghnéis</h3>

<p>D’fhéadfadh ceist na caomhnóireachta teacht chun cinn má tá leanbh ag
duine amháin díobh. D’fhéadfadh go mbeadh cearta caomhnóireachta agat
maidir le do leanbh agus seans gur mian leat cearta caomhnóireachta a bheith
ag do pháirtí comhghnéis freisin. Mar a luadh thuas, is féidir le do
pháirtí iarratas a dhéanamh chun bheith ina chaomhnóir/caomhnóir ar an
leanbh.</p>

<p>Ní féidir leat féin agus do pháirtí comhghnéis leanbh a chomhuchtú,
fiú más tuismitheoir fola an linbh duine amháin díobh. Cé go ndéanann an
tAcht um Leanaí agus Cóngais Teaghlaigh, 2015 foráil do lánúineacha in
aontíos céileachais, lánúineacha comhghnéis san áireamh, níl na
forálacha sin in éifeacht fós.</p>

<h3>Caomhnóirí agus uachtanna</h3>

<p>Is fíor-thábhachtach má tá tusa i do chaomhnóir linbh (go háirithe
más máthair agus an t-aon chaomhnóir amháin tú) go ndéanann tú uacht,
lena gceaptar caomhnóir chun feidhmiú ar do shonsa i gcás do bháis. Moltar
go láidir go bpléann tú é seo le duine éigin a d'fhéadfadh feidhmiú mar
chaomhnóir agus go dtugann siad a comhthoiliú lena bheith ainmnithe i d'uacht
mar chaomhnóir tiomnach. </p>

<p>Feidhmeoidh pé caomhnóir an linbh a mhaireann (más ann dóibh) i gcomhar
leis an gcaomhnóir úr ansin. Léigh tuilleadh faoi <a shape="rect" href="/ga/death/before_a_death/making_a_will.html">uacht a dhéanamh agus faoin
méid is gá a bheith ar eolas agat air anseo</a>. </p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Ní theastaíonn ionadaíocht dhlíthiúil uait chun cur isteach ar
chaomhnóireacht do linbh. Saoláthróidh an fhoireann i do chúirt dúiche
áitiúil comhairle agus cúnamh duit chun thú a threorú tríd an
bpróiseas.</p>

<p>Má théann tú go dtí <a href="../../justice/courtroom/solicitors.html">aturnae</a> dlí teaghlaigh,
beidh ort íoc as táillí aturnae. Ba cheart duit bheith feasach nach táillí
seasta iad táillí aturnae in Éirinn agus is féidir leo a bheith
an-éagsúil óna chéile. Fiosraigh an scéal agus faigh roinnt meastachán
sula ndéanann tú cinneadh faoi ghnólacht dlí. Bí san airdeall, áfach,
nach mór do d’aturnae gach ceann de na costais a mhíniú duit roimh ré.</p>

<p>Má tá tú i <a href="../../justice/legal_aid_and_advice/civil_legal_advice_and_legal_aid.html">dteideal
cúnamh dlí a fháil</a>, ní mór duit ranníocaíocht a íoc i dtreo na
gcostas.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Tá <a href="http://www.courts.ie/Courts.ie/Library3.nsf/PageCurrent/208FE8290DDDD0A080257FB500413B16?opendocument&amp;l=en">eolas
maidir le cur isteach ar chaomhnóireacht</a> ar a láithreán gréasáin na
Seirbhíse Cúirteanna. Téigh i dteagmháil leis an bhfoireann i do chúirt
dúiche áitiúil le haghaidh eolais um an bpróiseas chun cur isteach ar
chaomhnóireacht. </p>

<p>Dá mb’fhearr leat comhairle dlí a lorg, téigh i dteagmháil le
haturnae.</p>

<p>Déan teagmháil leis <a shape="rect" href="http://www.legalaidboard.ie/lab/publishing.nsf/Content/Law_Centres_Gaeilge">an
ionad dlí is gaire duiti</a> gcomhair eolais um Chabhair Dhlíthiúil. Bíonn
eolas ar fáil ón <a shape="rect" href="http://www.legalaidboard.ie/lab/publishing.nsf/Content/Home_Gaeilge">mBord
um Chabhair Dhlíthiúil</a> freisin.</p>
</div>
<div class="topic base_wheretoapply">
<h2 class="topic base_wheretoapply_title" id="l1abee">Teagmháil</h2>

<p>Tá fáil ar <a href="http://www.lawsociety.ie/Pages/Find-a-Firm/">Shonraí
teagmhála le haghaidh gnólachtaí aturnaetha ar fud na hÉireann</a> ar
láithreán gréasáin Dhlí-Chumann na hÉireann.</p>

<p>Cuireann Treoir, an tIonad Náisiúnta um Faisnéis le haghaidh
Tuismitheoirí Neamhphósta, faisnéis ar fáil le haghaidh tuismitheoirí
neamhphósta. Tá teacht ar roinnt faisnéise áisiúil ar ábhair éagsúla ar
a láithreán gréasáin, na hábhair seo a leanas san áireamh:</p>
<ul><li><a href="http://www.treoir.ie/target-shared-parenting.php">Comhchaomhnóireacht
    le haghaidh tuismitheoirí neamhphósta</a></li>
  <li><a href="http://www.treoir.ie/information-guardianship.php">Caomhnóireacht</a></li>
  <li><a href="http://www.treoir.ie/information-access-and-custody.php">Rochtain
    agus coimeád</a></li>
  <li><a href="http://www.treoir.ie/target-fathers.php">Cearta agus
    freagrachtaí an athar neamhphósta maidir lena leanaí</a></li>
</ul><p>
</p><div class="inlinesio">
<p>
</p><div>
<h3>Treoir (Comhdháil Seirbhísí do Thuismitheoirí nach bhfuil Pósta agus dá gClann)</h3>
<p>
  

  
  14 Teach Gandon<br>Sráid an Mhéara Íochtarach,<br>IFSC<br>Dublin 1<br>Ireland
  <br>
  
</p>
<p>
  

  
  <strong>Teil:</strong>+353 (0)1 670 0120
  <br>
  

  
  <strong>Lóghlao:</strong>1890 252 084
  <br>
  

  

  
  <strong>Láithreán Gréasáin:</strong> <a href="http://www.treoir.ie">http://www.treoir.ie</a>
  <br>
  

  

  
  <strong>Contact Form:</strong> <a href="http://www.treoir.ie/contact-contact.php">http://www.treoir.ie/contact-contact.php</a>
  <br>
  

  
  <strong>R-phost:</strong> <a href="mailto:info@treoir.ie">info@treoir.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Ionaid Saorchomhairle Dhleathach</h3>
<p>
  

  
  13 Sráid Dorset Íochtarach<br>Dublin 1<br>D01 Y893<br>Ireland
  <br>
  
</p>
<p>
  

  
  <strong>Teil:</strong>+353 (0)1 874 5690
  <br>
  

  
  <strong>Lóghlao:</strong>1890 350 250
  <br>
  

  

  
  <strong>Láithreán Gréasáin:</strong> <a href="http://www.flac.ie">http://www.flac.ie</a>
  <br>
  

  

  

  
  <strong>R-phost:</strong> <a href="mailto:info@flac.ie">info@flac.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>An tSeirbhís Eadrána Teaghlaigh</h3>
<p>
  

  
  Cé Urumhan Íochtarach<br>Baile Átha Cliath 1 <br>D01 KF95<br>Éire
  <br>
  
</p>
<p>
  

  
  <strong>Teil:</strong>+353 (0)1 874 7446
  <br>
  

  

  
  <strong>Facs:</strong>+353 (0)1 874 7449
  <br> 
  

  
  <strong>Láithreán Gréasáin:</strong> <a href="http://www.legalaidboard.ie/lab/publishing.nsf/Content/Family_Mediation_Service">http://www.legalaidboard.ie/lab/publishing.nsf/Content/Family_Mediation_Service</a>
  <br>
  

  

  

  
  <strong>R-phost:</strong> <a href="mailto:info@legalaidboard.ie">info@legalaidboard.ie</a>
  <br>
  
</p>
</div></div>

</div>
</div>
</html>
