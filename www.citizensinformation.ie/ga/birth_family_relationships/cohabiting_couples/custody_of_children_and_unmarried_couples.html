<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Caomhnadh leanaí agus lánúineacha comhchónaithe
</title>
    
    <meta name="description" content="Nuair a bheidh na tuismitheoirí linbh ar leith agus ní féidir iad a aontú ba chóir a bhfuil coimeád an linbh, déanfaidh an chúirt a chinneadh. Faigh amach faoi an dlí maidir le coimeád leanaí neamh-phósta caidrimh.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Caomhnadh leanaí agus lánúineacha comhchónaithe</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is ceart atá i gceist le caomhnóireacht i leith cúram fisiciúil agus
smacht linbh. Nuair a scarann tuismitheoirí neamhphósta linbh in Éirinn agus
nach féidir leo comhaontú a dhéanamh ar cé ar cheart caomhnóireacht an
linbh bheith aige/aici, féadfaidh an chúirt cinneadh a dhéanamh.</p>

<p>Nuair a bhíonn cinneadh á dhéanamh ag an gcúirt faoi cé ar chóir
caomhnóireacht an linbh bheith aige/aici, is í an ghné is tábhachtaí ná
leas an linbh. Áirítear le leas, leas reiligiúnach, morálta, intleachtúil,
fisiciúil agus sóisialach an linbh.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Gan cheistiú, is í an mháthair neamhphósta <a href="legal_guardianship_and_unmarried_couples.html">caomhnóir</a> aonair
linbh ar bith a bheirtear lasmuigh den phósadh agus is aici amháin a bhíonn
coimeád an linbh. Ní gá don athair caomhnóireacht a bheith aige áfach,
sula gcuireann sé isteach ar <a href="access_to_children_and_unmarried_couples.html">rochtain</a> nó ar
chaomhnóireacht. Is féidir leis an athair cur isteach ar chomhchoimeád nó
ar choimeád aonair.</p>

<p>Ar an 18 Eanáir 2016, tháinig in éifeacht forálacha áirithe den <a href="http://www.irishstatutebook.ie/2015/en/act/pub/0009/index.html">Acht um
Leanaí agus Cóngais Teaghlaigh, 2015</a> a ndearna leasú ar <a href="http://www.justice.ie/en/JELR/Pages/PR16000018">an Acht um
Chaomhnóireacht Naíon 1964</a>. Tugann na athruithe seo cead do dhaoine
áirithe eile iarratas ar rochtain a dhéanamh ar an gcúirt:</p>
<ul><li>Duine atá gaolta leis an leanbh</li>
  <li>Céile, páirtí sibhialta nó comhchónaitheoir thuismitheoir an linbh
    (le haghaidh 3 bliana ar a laghad) a raibh cónaí ar an leanbh leo agus a
    raibh tuismitheoireacht an linbh á gcomhroinnt acu ar feadh 2 bhliain ar a
    laghad</li>
  <li>Duine lena bhfuil cónaí ar an leanbh, má tá siad tar éis
    gnáthchúnamh laethúil a thabhairt don leanbh ar feadh tréimhse níos
    faide ná bliain, mura bhfuil tuismitheoir ná caomhnóir ag an leanbh a
    bhfuil fonn orthu, nó a bhfuil in ann, na cumhachtaí agus na
    freagrachtaí a bhaineann le caomhnóireacht a chur i bhfeidhm.</li>
</ul><h3>Cinneadh na cúirte</h3>

<p>Go ginearálta, bíonn claonadh ag an gcúirt breithniú a dhéanamh sa
chás nach bhfuil tuismitheoirí an linbh pósta, gurbh é chun leasa an linbh
a bheith ina c(h)ónaí lena m(h)áthair. Tá seasamh dlíthiúil níos fearr
ag an máthair seachas mar atá ag an athair neamhphósta agus go hiondúil
tugtar caomhnóireacht an linbh di. Go hiondúil, áfach, bronnfaidh an chúirt
ceart rochtana don athair neamhphósta ionas go mbeidh deis aige teagmháil
rialta a bheith aige leis an leanbh.</p>

<p>Mar chuid den phróiseas déanta cinntí, breithneoidh an chúirt ar an
ngnáthshampla a thugann tuismitheoir dá leanbh, an tionchar a d’fhéadfadh
iompar an tuismitheora sin bheith ar fhorbairt an linbh agus an bealach a
d’fhéadfadh iompar an tuismitheora tionchar a imirt ar leas an linbh.</p>

<p>Ní neamhghnách go leagann breitheamh srianta ar rochtain sa chás go
bhfuil tuismitheoir amháin i gcaidreamh nua. Déantar seo ar an mbonn go
bhféadfadh páirtnéir nua a chur in aithne do leanbh bheith ina ábhar
íogair. D’fhéadfadh an chúirt a cheangal, (nó d’fhéadfadh go mbeifeá
ag iarraidh a chur i láthair), measúnú síceolaíoch faoinar thug
síciatraí nó síceolaí. Féadfaidh cúnamh dlí íoc as an measúnú seo.
De ghnáth, sa chás go lorgaíonn an chúirt tuairimí gairmiúla, imreoidh
conclúidí an ghairmí mórthionchar ar an gcás.</p>

<h3>Leanbh a chur lena (h)uchtú</h3>

<p>Mura mian leis an máthair neamhphósta caomhnóireacht an linbh bheith aici
agus má bheartaíonn sí an leanbh a chur lena (h)uchtú nó má tá an leanbh
curtha lena (h)uchtú aici cheana féin, féadfaidh an t-athair neamhphósta
iarratas a dhéanamh go fóill ar chaomhnóireacht an linbh. Is í an
phríomh-shaincheist don chúirt maidir le cinneadh a dhéanamh cibé acu ar
cheart nó nár cheart don athair caomhnóireacht an linbh bheith aige ná leas
an linbh. Beidh an fad ama a chaith an leanbh leis na tuismitheoirí uchtála
ina ghné an-tábhachtach.</p>

<h3>Cinneadh a achomharc</h3>

<p>Is tábhachtach a chuimhneamh go mbíonn na cinntí lena mbaineann
caomhnóireacht, rochtain agus cothabháil leanaí i gcónaí oscailte lena
n-athbhreithniú má thagann athrú ar chúinsí. Féadfaidh tú achomharc a
dhéanamh i leith cinntí tosaigh na cúirte má tá tú míshásta leis an
toradh.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Tá <a href="http://www.courts.ie/Courts.ie/Library3.nsf/PageCurrent/F7900ED0C0DD36D080257FB5003B0036?opendocument&amp;l=en">eolais
faoi iarratas a choimeád</a> ar a láithreán gréasáin na Seirbhíse
Cúirteanna. Féadfaidh duine a mbíonn ordú á lorg acu dul chuig a gCúirt
Dúiche áitiúil agus iarraidh ar an gCléireach Cúirte iarratas a eisiúint
ar choimeád, a sheirbheálfar ar an gcéile eile. Moltar i gcónaí chun
comhairle agus ionadaíocht dlí a fháil. Tá fáil ar <a href="http://www.lawsociety.ie/Pages/Find-a-Firm/">shonraí teagmhála le
haghaidh gnólachtaí aturnaetha ar fud na Éireann</a> ar láithreán
gréasáin Dhlí-Chumann na hÉireann.</p>

<p>Lena fhiosrú an bhfuil tú i dteideal <a href="../../justice/legal_aid_and_advice/civil_legal_advice_and_legal_aid.html">Cúnamh
Dlí a fháil</a>, <a href="http://www.legalaidboard.ie/lab/publishing.nsf/Content/Law_Centres">deán
teagmháil leis an ionad dlí is gaire duit</a>. Déanfaidh foireann an ionaid
dlí measúnú ar do mhaoin agus cuirfidh siad comhairle ort faoi theidlíocht
airgeadais. Níl Cúnamh Dlí saor in aisce agus ní mór do gach duine
ranníocaíocht a íoc i dtreo na gcostas.</p>

<p>Íoslódáil <a href="http://www.legalaidboard.ie/en/Our-Services/Legal-Aid-Services/Application-For-Legal-Services-Form-October-2014.pdf">foirm
iarratais ar Sheirbhísí Dlí (pdf)</a> agus tabhair í seo leat chuig an
ionad dlí is gaire duit.</p>

<p>Eagraíocht neamhspleách, dheonach iad ICDSanna (Ionaid Chomhairle Dlí
Saor in Aisce) ag a bhfuil líonra clinicí comhairle á oibriú ar fud na
tíre. Tá na clinicí seo faoi rún, saor in aisce agus oscailte do chách.
Déan teagmháil le d'<a href="http://centres.citizensinformation.ie/">Ionad um
Fhaisnéis do Shaoránaigh</a> is gaire duit chun teacht ar fhaisnéis ar
sheirbhísí ICDS i do cheantar. Tá líne ghutháin faisnéise agus
atreoraithe á reáchtáil ag ICDS le linn uaireanta oifige le haghaidh
faisnéis bhunúsach dlí.</p>

<p>Chuir ICDS sraith bileoga bunúsacha i dtoll a chéile ar limistéir
éagsúla an dlí a d'fhéadfadh bheith áisiúil. Tá fáil orthu seo ó
d’Ionad um Fhaisnéis do Shaoránaigh agus ICDS nó féadtar <a href="http://www.flac.ie/help/online/infoleaflets2014.html">iad a íoslódáil
ó ICDS</a>.</p>

<p>Féadfaidh an tSeirbhís Idirghabhála Teaghlaigh a chur ar chumas
lánúineacha a rinne an cinneadh chun scaradh óna chéile a gcuid téarmaí
féin comhaontaithe a shocrú, agus dul i ngleic le riachtanais agus le leas
gach duine lena mbaineann i gcomhthráth. Seirbhís saor in aisce atá ann. <a href="../separation_and_divorce/family_mediation_service.html">Léigh níos
mó faoin tSeirbhís Idirghabhála Teaghlaigh anseo</a>.</p>

<p>Tá teacht ar <a href="http://www.treoir.ie/information-access-and-custody.php">eolas maidir le
rochtain agus coimeád</a> ar láithreán gréasáin <a href="http://www.treoir.ie/">Treoir</a>, an Cónaidhm Náisiúnta Seirbhísí
le haghaidh Tuismitheoirí Neamhphósta agus a Leanaí. </p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>An Bord um Chúnamh Dlíthiúil</h3>
<p>
  

  
  Sráid an Chalaidh<br>Cathair Saidhbhín<br>Ciarraí<br>Éire
  <br>
  
</p>
<p>
  

  
  <strong>Teil:</strong>066 947 1000
  <br>
  

  
  <strong>Lóghlao:</strong>1890 615 200
  <br>
  

  

  
  <strong>Láithreán Gréasáin:</strong> <a href="http://www.legalaidboard.ie">http://www.legalaidboard.ie</a>
  <br>
  

  

  

  
  <strong>R-phost:</strong> <a href="mailto:info@legalaidboard.ie">info@legalaidboard.ie</a>
  <br>
  
</p>
</div></div>

</div>
</div>
</html>
