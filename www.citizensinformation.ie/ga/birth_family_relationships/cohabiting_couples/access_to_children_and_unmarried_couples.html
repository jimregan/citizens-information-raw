<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Rochtain ar leanaí i gcás tuismitheoirí comhchónaithe
</title>
    
    <meta name="description" content="Pléann an cháipéis seo an bealach a ndéanann na cúirteanna     socruithe le haghaidh rochtain ar leanaí i gcás tuismitheoirí neamhphósta atá     ag scaradh.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Rochtain ar leanaí i gcás tuismitheoirí comhchónaithe</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li><li><a href="#l1abee">Teagmháil</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Má tá ceart rochtana agat ar leanbh, tá ceart agat am a chaitheamh leis
an leanbh agus an leanbh á thógáil amach ar feadh tréimhsí ama a luaitear.
D’fhéadfadh an ceart a bheith agat freisin go bhfanadh an leanbh leat agus
go rachadh an leanbh ar laethanta saoire leat ar feadh cuid de laethanta saoire
na scoile agus go mbeadh an leanbh in ann fanacht thar oíche i do theach gach
ré deireadh seachtaine. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Nuair a scarann tuismitheoirí linbh, agus murar féidir leo aontú faoi
chearta rochtana, déanfaidh an chúirte an cinneadh. Is é leas an linbh an
ghné is tábhachtaí. Go ginearálta, bíonn na cúirteanna faoin tuairim go
bhfuil sé an-tábhachtach do leas an linbh go mbeadh gaol aige/aici leis an
mbeirt tuismitheoirí agus bíonn drogall orthu cearta rochtana a dhiúltú ar
thuismitheoir nádúrtha linbh.</p>

<p>De réir an dlí, is í an mháthair neamhphósta an <a href="legal_guardianship_and_unmarried_couples.html">caomhnóir</a> aonair
do leanbh a rugadh taobh amuigh de phósadh. Mura n-aontaíonn an mháthair
chun <a href="http://www.irishstatutebook.ie/1998/en/si/0005.html">dearbhú
reachtúil</a> a shíniú, caithfidh an t-athair neamhphósta iarratas a
dhéanamh ar an gcúirt chun a bheith ina chaomhnóir dlíthiúil dá
leanbh.</p>

<p>Féadfaidh athair iarratas a dhéanamh ar rochtain, cibé acu más
caomhnóir é nó mura caomhnóir é. Féadfaidh sé é seo a dhéanamh, fiú
mura bhfuil a ainm ar theastas breithe an linbh, agus fiú sa chás gur
diúltaíodh a iarratas ar chomhchaomhnóireacht.</p>

<p>Má tá iarratas á dhéanamh ar chaomhnóireacht agus ar rochtain araon,
ní mór iarratais ar leith a dhéanamh, ach éisteoidh an chúirt leis an dá
iarratas ag an tráth céanna.</p>

<p>Mura bhfuil cúinsí neamhghnácha ann, tugtar caomhnóireacht an linbh don
mháthair neamhphósta de ghnáth, agus tugtar cearta rochtana don athair
neamhphósta.</p>

<h3>Lánúineacha Comhghnéis</h3>

<p>Má chliseann ar do chaidreamh comhghnéis, seans gur mhaith leat teagmháil
a bheith fós agat le páiste d’iarpháirtí. Tá Alt 55 den <a href="http://www.irishstatutebook.ie/2015/en/act/pub/0009/index.html">Acht um
Leanaí agus Cóngais Teaghlaigh, 2015</a> tar éis <a href="http://www.justice.ie/en/JELR/Pages/PR16000018">an tAcht um
Chaomhnóireacht Naíon 1964</a> a leasú ionas gur féidir le duine a bhfuil
leanbh ina chónaí/cónaí leo, nó a raibh ina chónaí/cónaí leo roimhe
sin, iarratas a dhéanamh ar an gCúirt Dúiche chun rochtain a fháil ar an
leanbh.</p>

<h3>Seantuismitheoirí</h3>

<p>Rinne Acht 9 d’<a href="http://www.irishstatutebook.ie/eli/1997/act/40/enacted/en/html">Acht na
Leanaí 1997</a> an tAcht um Chaomhnóireacht Naíon 1964 a leasú ionas gur
féidir le gaol, ar nós seantuismitheora, iarratas ar rochtain a dhéanamh ar
an gCúirt Dúiche.</p>

<h3>Ordú Forghníomhaithe</h3>

<p>Is féidir leis an gcúirt ordú forghníomhaithe a chur i bhfeidhm má
diúltaíodh go míréasúnta an rochtain a dheonaigh an chúirt duit.
D’fhéadfadh na rudaí seo a leanas a bheith san áireamh san ordú:</p>
<ul><li>Am chúiteach le do leanbh</li>
  <li>Aisíocaíocht maidir le do chostais</li>
  <li>Duine amháin agaibh, nó an bheirt agaibh, a chur chuig cláir
    thuismitheoireachta nó chuig comhairleoireacht teaghlaigh, nó eolas a
    fháil maidir le hidirghabháil</li>
</ul></div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Tá teacht ar <a href="http://www.treoir.ie/information-access-and-custody.php">eolas maidir le
rochtain agus coimeád</a> ar láithreán gréasáin <a href="http://www.treoir.ie/">Treoir</a>, an Cónaidhm Náisiúnta Seirbhísí
le haghaidh Tuismitheoirí Neamhphósta agus a Leanaí.</p>

<p>Tá <a href="http://www.courts.ie/Courts.ie/Library3.nsf/PageCurrent/508D5D1435458E9F80257FB50033EF04?opendocument&amp;l=en">eolas
maidir le cur isteach ar rochtain</a> ar láithreán gréasáin na Seirbhíse
Cúirteanna. Déan teagmháil le do <a href="http://www.courts.ie/offices.nsf/WebCOByJurisdiction?Openview">Chúirt
Dúiche</a> áitiúil chun tuilleadh eolais a fháil maidir le hiarratas ar
rochtain a dhéanamh.</p>

<p>Moltar i gcónaí chun comhairle agus ionadaíocht dlí a fháil, ach tá
tú i dteideal ionadaíocht a dhéanamh duit féin, áfach. Tá ag an
Dlí-Chumann <a href="http://www.lawsociety.ie/Pages/Find-a-Firm/">eolaire de
ghnóthais aturnaetha</a> inar féidir leat cuardach a dhéanamh le haghaidh
aturnae i do cheantar.</p>

<p>Lena fhiosrú an bhfuil tú <a href="../../justice/legal_aid_and_advice/civil_legal_advice_and_legal_aid.html">i
dteideal Cúnamh Dlí a fháil, téigh i dteagmháil leis an ionad dlí is
gaire duit</a>. Déanfaidh foireann an ionaid dlí measúnú ar do mhaoin agus
tabharfaidh moladh duit faoi theidlíocht airgeadais. Níl Cúnamh Dlí saor in
aisce agus ní mór do gach duine ranníocaíocht a íoc i dtreo na gcostas.</p>

<p>Íoslódáil <a href="http://www.legalaidboard.ie/en/Our-Services/Legal-Aid-Services/Application-For-Legal-Services-Form-October-2014.pdf">foirm
iarratais le haghaidh Seirbhísí Dlí (pdf)</a> agus tabhair seo leat chuig an
ionad dlí is gaire duit.</p>

<p>Is eagraíocht neamhspleách, dheonach iad FLAC (Ionaid Comhairle Dlí Saor
in Aisce) a fheidhmíonn gréasáin de chlinicí comhairle dlí ar fud na
tíre. Tá na clinicí seo rúnda, saor in aisce agus oscailte do gach duine.
Déan teagmháil le d’<a href="http://centres.citizensinformation.ie/">Ionad
Faisnéise do Shaoránaigh</a> áitiúil chun faisnéis a fháil faoi
sheirbhísí FLAC i do cheantar áitiúil. Ina theannta sin, tá líne
ghutháin faisnéise agus atreoraithe á reáchtáil ag FLAC le linn uaireanta
oifige le haghaidh faisnéis bhunúsach dlí.</p>

<p>Chuir FLAC sraith leabhráin bhunúsacha i dtoll a chéile maidir le
limistéir éagsúla dlí a d’fhéadfadh bheith áisiúil. Tá fáil orthu
seo ó d'Ionad Faisnéise do Shaoránaigh áitiúil agus ó FLAC nó is féidir
<a href="http://www.flac.ie/help/online/infoleaflets2014.html">iad a
íoslódáil ó láithreán gréasáin FLAC</a>.</p>

<p>Is féidir leis an tSeirbhís Idirghabhála Teaghlaigh cabhrú le
lánúineacha a rinne a cinneadh chun scaradh óna chéile idirghabháil a
dhéanamh ar a dtéarmaí féin aontaithe, agus dul i ngleic le riachtanais
agus leas gach duine atá i gceist chomh maith. Seirbhís saor in aisce atá
inti. <a href="../separation_and_divorce/family_mediation_service.html">Is
féidir níos mó a léamh faoin tSeirbhís Idirghabhála Teaghlaigh
anseo</a>.</p>
</div>
<div class="topic base_wheretoapply">
<h2 class="topic base_wheretoapply_title" id="l1abee">Teagmháil</h2>

<p>
</p><div class="inlinesio">
<p>
</p><div>
<h3>An Bord um Chúnamh Dlíthiúil</h3>
<p>
  

  
  Sráid an Chalaidh<br>Cathair Saidhbhín<br>Ciarraí<br>Éire
  <br>
  
</p>
<p>
  

  
  <strong>Teil:</strong>066 947 1000
  <br>
  

  
  <strong>Lóghlao:</strong>1890 615 200
  <br>
  

  

  
  <strong>Láithreán Gréasáin:</strong> <a href="http://www.legalaidboard.ie">http://www.legalaidboard.ie</a>
  <br>
  

  

  

  
  <strong>R-phost:</strong> <a href="mailto:info@legalaidboard.ie">info@legalaidboard.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Ionaid Saorchomhairle Dhleathach</h3>
<p>
  

  
  13 Sráid Dorset Íochtarach<br>Dublin 1<br>D01 Y893<br>Ireland
  <br>
  
</p>
<p>
  

  
  <strong>Teil:</strong>+353 (0)1 874 5690
  <br>
  

  
  <strong>Lóghlao:</strong>1890 350 250
  <br>
  

  

  
  <strong>Láithreán Gréasáin:</strong> <a href="http://www.flac.ie">http://www.flac.ie</a>
  <br>
  

  

  

  
  <strong>R-phost:</strong> <a href="mailto:info@flac.ie">info@flac.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>An Ghníomhaireacht um Thacaíocht Teaghlaigh</h3>
<p>
  

  
  Teach Fhaiche Stiabhna<br>Ardán Phort an Iarla<br>Baile Átha Cliath 2<br>Éire
  <br>
  
</p>
<p>
  

  
  <strong>Teil:</strong>+353 1 611 4100
  <br>
  

  

  
  <strong>Facs:</strong>+353 1 676 0824
  <br> 
  

  
  <strong>Láithreán Gréasáin:</strong> <a href="http://www.fsa.ie">http://www.fsa.ie</a>
  <br>
  

  

  

  
  <strong>R-phost:</strong> <a href="mailto:info@fsa.ie">info@fsa.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Treoir (Comhdháil Seirbhísí do Thuismitheoirí nach bhfuil Pósta agus dá gClann)</h3>
<p>
  

  
  14 Teach Gandon<br>Sráid an Mhéara Íochtarach,<br>IFSC<br>Dublin 1<br>Ireland
  <br>
  
</p>
<p>
  

  
  <strong>Teil:</strong>+353 (0)1 670 0120
  <br>
  

  
  <strong>Lóghlao:</strong>1890 252 084
  <br>
  

  

  
  <strong>Láithreán Gréasáin:</strong> <a href="http://www.treoir.ie">http://www.treoir.ie</a>
  <br>
  

  

  
  <strong>Contact Form:</strong> <a href="http://www.treoir.ie/contact-contact.php">http://www.treoir.ie/contact-contact.php</a>
  <br>
  

  
  <strong>R-phost:</strong> <a href="mailto:info@treoir.ie">info@treoir.ie</a>
  <br>
  
</p>
</div></div>

</div>
</div>
</html>
