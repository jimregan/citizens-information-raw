<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
D’ainm a athrú trí ghníomhas aonpháirtí
</title>
    
    <meta name="description" content="Tá eolas ar fáil anseo faoí conas d&#39;ainm a athrú de réir     Gníomhais Aonpháirtí.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>D’ainm a athrú trí ghníomhas aonpháirtí</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>In Éirinn, is é is <em>gníomhas aonpháirtí</em> ann ná dearbhú
sínithe ag duine lena gceanglaítear air/uirthi gníomh sonraithe a dhéanamh
ó dháta an tsínithe ar aghaidh. Is é atá i ngníomhas aonpháirtí le
haghaidh athrú ainm ná dearbhuithe (is é sin, ráiteas faoi mhionn nó
mionnscríbhinn) go bhfuil tú ag tréigean úsáid d’iar-ainm, go
n-úsáidfidh tú d’ainm nua i gcónaí agus go n-éilíonn tú ar gach duine
d’ainm nua a úsáid.</p>

<h3>D’ainm a athrú tar éis pósadh</h3>

<p>Níl aon dualgas faoin dlí ná aon dualgas eile ar dhuine ar bith in
Éirinn a (h)ainm a athrú tar éis pósadh. Is fíor go n-athraíonn roinnt
daoine a sloinne de bharr traidisiúin agus cultúir amháin. D'fhéadfadh sé,
mar shampla, go mbeidís ag cur in iúl go bhfuil siad tar éis ceangal le
teaghlach nua agus go bhfuil siad ag glacadh leis an ainm nua dá bharr - ach
is rogha shóisialta/ chultúrtha í sin amháin gan aon bhunús dlí léi.</p>

<p>Is trí úsáid agus trí iomrá a thuilleann tú d’ainm. Mar sin, má
bhíonn duine ag iarraidh go n-aithneofaí é/í de réir a s(h)loinne pósta
(nó aon ainm eile), ní gá dó/di ach an t-ainm sin a úsáid agus iarraidh
ar dhaoine eile é a thabhairt air nó uirthi.</p>

<h3>Sloinne linbh a athrú</h3>

<p>Is féidir sloinne an linbh a athrú ar <a href="../after_your_baby_is_born/registering_birth_your_baby.html">Chlár na
mBreitheanna</a> ach ní dhéantar é sin ach amháin in imthosca speisialta.
Mar sin féin, is féidir sloinne an linbh a athrú trí ghníomhas
aonpháirtí nó trí úsáid choiteann. Is féidir le leanaí atá idir 14
bliana d’aois agus 17 mbliana d’aois Gníomhas Aonpháirtí a
fhorghníomhú iad féin, ach tá toiliú ón mbeirt tuismitheoirí ag
teastáil. Sa chás go bhfuil an leanbh faoi bhun 14 bliana d’aois, ní mór
do dhuine amháin de thuismitheoirí an linbh an Gníomhas Aonpháirtí a
fhorghníomhú le toiliú an tuismitheora eile.</p>

<h3>D’ainm a athrú trí ghníomhas aonpháirtí</h3>

<p>Is é an buntáiste a bhaineann le d’ainm a athrú trí ghníomhas
aonpháirtí ná go bhfuil fianaise dhoiciméadach agat ansin go bhfuil
d’ainm athraithe. Glactar leis an bhfianaise sin, in éineacht le do theastas
breithe, i gcás fhormhór na nósanna imeachta riaracháin. Dá bhrí sin, is
réiteach éasca neamhchostasach iad ar fhormhór na deacrachtaí a
d’fhéadfadh chun cinn nuair a athraíonn tú d’ainm.</p>

<p>Má d’athraigh tú d’ainm nuair a phós tú, ní gá duit gníomhas
aonpháirtí a ghníomhú toisc go mbeadh do theastas pósta mar fhianaise ar
d’athrú ainm.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Gníomhas aonpháirtí a fhorghníomhú</h3>

<p>Is próiseas réasúnta simplí é gníomhas aonpháirtí a fhorghníomhú.
Is féidir leat iarraidh ar aturnae é a dhéanamh nó is féidir leat féin é
a dhéanamh. Dearbhaíonn tú gur thréig tú iar-ainm agus gur ghlac tú le
hainm nua chun gach críche. Síníonn tú an gníomhas aonpháirtí i láthair
finné. Ní mór don fhinné mionnscríbhinn (ar a dtugtar ‘mionnscríbhinn
an fhinné atá ag fianú’) a mhionnú os comhair aturnae nó coimisinéir
mionn freisin.</p>

<p>Féach ‘Conas iarratas a dhéanamh’ thíos.</p>

<h3>An gníomhas a chlárú</h3>

<p>Níl aon cheanglas ar an ngníomhas aonpháirtí a rollú i bPríomh-Oifig
na hArd-Chúirte mar gheall, go ginearálta, nach mbíonn tionchar níos mó
aige ná gníomhas aonpháirtí nach ndearnadh a rollú. Ní ghlacfaidh roinnt
eagraíochtaí, áfach, ar nós na Seirbhíse Náisiúnta um Cheadúnas
Tiomána (an NDLS), ach le gníomhas aonpháirtí a rinneadh a rollú. Má
bhíonn <a href="../changing_to_your_preferred_gender.html">iarratas á
dhéanamh agat ar dheimhniú aitheantais inscne</a> agus más mian leat
gníomhas aonpháirtí a úsáid chun d’ainm a athrú, caithfear do
ghníomhas aonpháirtí a rollú.</p>

<p>Déanann clárú an ghníomhais aonpháirtí d’athrú ainm a chur ar
thaifead atá ar fáil don phobal. Ina theannta sin, sa chás go gcláraítear
an gníomhas aonpháirtí, coinnítear taifead ar an athrú ainm sin le
haghaidh aitheantas amach anseo agus is féidir cóip dheimhnithe den
bhunghníomhas aonpháirtí cláraithe a fháil más gá.</p>

<p>Chun do ghníomhas aonpháirtí a chlárú, ní mór duit freastal i
bpearsa. Beidh ort doiciméid áirithe a thabhairt leat in éineacht le foirm
iarratais chomhlánaithe. Admhaítear san fhoirm iarratais go mbeidh sí ar
fáil lena himscrúdú poiblí agus go bhfoilseofar í ar láithreán
Gréasáin na Seirbhíse Cúirteanna tar éis í a chlárú.</p>

<p>Beidh ort dleacht stampála a íoc i leith an ghníomhais aonpháirtí
freisin.</p>

<p>Féach ‘Conas iarratas a dhéanamh’ thíos.</p>

<h3>Ceadúnas athrú ainm do náisiúnaigh neamh-AE</h3>

<p>Faoi <a href="http://www.irishstatutebook.ie/1935/en/act/pub/0014/index.html">Alt 9
d’Acht na nEachtrannach, 1935</a>, ní mór do dhuine nach náisiúnach den
AE é/í atá 18 mbliana nó níos sine ceadúnas athrú ainm a fháil ó
Sheirbhís Eadóirseachta agus Inimirce na hÉireann (SEIÉ) sula
bhforghníomhóidh sé/sí gníomhas aonpháirtí. Is féidir leat foirm
iarratais a fháil le haghaidh ceadúnas athrú ainm trí scríobh chuig an
Rannóg um Athrú Ainm in SEIÉ.</p>

<p>Tugtar tuilleadh faisnéise ar <a href="http://www.inis.gov.ie/en/INIS/Pages/WP07000033">cheadúnais athrú
ainm</a> ar láithreán Gréasáin Sheirbhís Eadóirseachta agus Inimirce na
hÉireann.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Gearrtar táille bheag ar mhionnscríbhinn an fhinné atá ag fianú a
mhionnú os comhair <a href="../../justice/civil_law/commissioners_for_oaths.html">coimisinéir
mionn</a> nó <a href="../../justice/courtroom/solicitors.html">aturnae</a>
atá ag cleachtadh.</p>

<p>Níl aon ráta seasta táillí ann i gcás táillí dlí. Mar sin, ba cheart
duit faisnéis ar tháillí den sórt sin a iarraidh roimh ré.</p>

<p>Má chláraíonn tú an gníomhas aonpháirtí i bPríomh-Oifig na
hArd-Chúirte, beidh ort dleacht stampála €60 a íoc.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Chun gníomhas aonpháirtí a fhorghníomhú, is féidir leat iarraidh ar
aturnae é a dhéanamh nó is féidir leat féin é a dhéanamh. Is féidir
leat <a href="http://www.courts.ie/offices.nsf/(WebFiles)/19D92A7D61354B0480257C6D005E9E4D/%24FILE/Template%20of%20Adult%20Deed%20Poll.doc">teimpléad
de ghníomhas aonpháirtí fásta</a> a íoslódáil ó láithreán Gréasáin
na Seirbhíse Cúirteanna. Ní mór an gníomhas a bheith priontáilte ar
pháipéar gníomhais (atá ar fáil ó stáiseanóirí dlí). Síníonn tú an
gníomhas aonpháirtí i d’iar-ainm agus i d’ainm nua. Ní mór duit é a
shíniú i láthair finné.</p>

<p>Ní mór don fhinné bheith 18 mbliana d’aois ar a laghad. Ní mór dó/di
an gníomhas aonpháirtí a shíniú mar fhinné. Ní mór dó/di
mionnscríbhinn a mhionnú os comhair aturnae nó coimisinéir mionn freisin,
agus iad ag lua gur fhianaigh sé/sí síniú an ghníomhais aonpháirtí. Is
féidir leat <a href="http://www.courts.ie/offices.nsf/(WebFiles)/2FA463E1898E6E6880257C6D005F1A50/%24FILE/Affidavit%20of%20Attesting%20Witness%20for%20Adult.doc">teimpléid
de mhionnscríbhinn an fhinné atá ag fianú</a> a íoslódáil ó láithreán
Gréasáin na Seirbhíse Cúirteanna.</p>

<p>Tá táille bheag a bhaineann leis an mionnscríbhinn a mhionnú os comhair
aturnae nó coimisinéir mionn.</p>

<p>Más mian leat a athrú ar an t-ainm an linbh trí ghníomhas ba chóir duit
dul i dteagmháil leis an bPríomh-Oifig na hArd-Chúirte agus a iarraidh le
haghaidh samplaí de na doiciméid is gá.</p>

<h3>Clárú</h3>

<p>Ní gá an gníomhas aonpháirtí a chlárú i bPríomh-Oifig na
hArd-Chúirte toisc nach bhfuil sé níos éifeachtaí ar bhealach ar bith ná
gníomhas aonpháirtí nach bhfuil cláraithe. Más mian leat do ghníomhas
aonpháirtí a chlárú, ní mór duit freastal i bpearsa ar an bPríomh-Oifig.
Tá an tseirbhís do chuairteoirí i bpearsa ar an bPríomh-Oifig ar fáil
maidineacha Dé Máirt agus Déardaoin ó 10.00am go 12.30pm.</p>

<p>Beidh ort an méid seo a leanas a dhéanamh:</p>
<ul><li>An gníomhas aonpháirtí a fhorghníomhú i gceart</li>
  <li>Fianaise ar d’iar-ainm a sholáthar (mar shampla, teastas breithe,
    teastas pósta, athrú ainm roimhe trí ghníomhas aonpháirtí, teastas
    eadóirseachta).</li>
  <li>Ceadúnas athrú ainm a sholáthar (murar náisiúnach an AE thú)</li>
  <li>Cruthúnas fótagrafach aitheantais a sholáthar</li>
</ul><p>Ní mór duit foirm iarratais a chomhlánú. Is féidir leat <a href="http://www.courts.ie/offices.nsf/(WebFiles)/F08B736C2C97B24B80257C6D005F3C30/%24FILE/Application%20to%20Enrol%20a%20Deed%20Poll.doc">foirm
iarratais chun clárú do ghníomhas aonpháirtí</a> a íoslódáil ó
láithreán Gréasáin na Seirbhíse Cúirteanna.</p>

<p>Beidh ort dleacht stampála a íoc i leith an ghníomhais aonpháirtí
freisin.</p>

<p>Tá tuilleadh faisnéise ar fáil ar <a href="http://www.courts.ie/courts.ie/library3.nsf/pagecurrent/075D7770C94358068025804B005C294B?opendocument&amp;l=en">láithreán
Gréasáin na Seirbhíse Cúirteanna</a>.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>An Rannóg Gníomhas Aonpháirtí</h3>
<p>
  

  
  Príomh-Oifig na hArd-Chúirte<br>Na Ceithre Chúirteanna<br>Cé na nÓstaí<br>Inns Quay<br>Baile Átha Cliath 7<br>Éire
  <br>
  
</p>
<p>
  
  <strong>Uaireanta Oscailte:</strong>Glaoiteoirí pearsanta Dé Máirt agus Déardaoin 10:00-12:30
  <br>
  

  
  <strong>Teil:</strong>(01) 888 6000
  <br>
  

  

  
  <strong>Facs:</strong>(01) 888 6125
  <br> 
  

  
  <strong>Láithreán Gréasáin:</strong> <a href="http://www.courts.ie/offices.nsf/bae2125da4ef043080256e45004d04f3/ba8c6b40ef20abc080256e45005861bb?OpenDocument">http://www.courts.ie/offices.nsf/bae2125da4ef043080256e45004d04f3/ba8c6b40ef20abc080256e45005861bb?OpenDocument</a>
  <br>
  

  

  

  
  <strong>R-phost:</strong> <a href="mailto:HighCourtCentralOffice@courts.ie">HighCourtCentralOffice@courts.ie</a>
  <br>
  
</p>
</div></div>


<p>Má tá ceadúnas uait chun d’ainm a athrú cuir iarratas isteach chuig an
Rannóg um Athrú Ainm den </p>

<p>
</p><div class="inlinesio">
<p>
</p><div>
<h3>Rannán um Athrú Ainm</h3>
<p>
  
  <span class="field_dept address_field">An Roinn Dlí agus Cirt agus Comhionannais<br></span>
  

  
  Seirbhís Eadóirseachta agus Inimirce na hÉireann<br>Urlár 3<br>13/14 Cé an Bhúrcaigh<br>Baile Átha Cliath 2<br>Éire
  <br>
  
</p>
<p>
  

  

  

  

  
  <strong>Láithreán Gréasáin:</strong> <a href="http://www.inis.gov.ie/">http://www.inis.gov.ie/</a>
  <br>
  

  

  

  
  <strong>R-phost:</strong> <a href="mailto:inischangeofname@justice.ie">inischangeofname@justice.ie</a>
  <br>
  
</p>
</div></div>

</div>
</div>
</html>
