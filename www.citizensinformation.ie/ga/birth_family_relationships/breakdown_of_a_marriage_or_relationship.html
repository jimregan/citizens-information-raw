<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cliseadh pósta nó caidrimh
</title>
    
    <meta name="description" content="Is próiseas deacair agus trámach atá i gcliseadh pósta nó caidrimh. Déanann an doiciméad seo cur síos ar na saincheisteanna éagsúla a d’fhéadfadh a bheith i gceist.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cliseadh pósta nó caidrimh</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Is próiseas deacair agus trámach atá i gcliseadh pósta nó caidrimh. Tá
go leor saincheisteanna éagsúla le plé, tacaíocht airgeadais, teach an
teaghlaigh agus tuismitheoireacht na leanaí ina measc. Bíonn go leor struis i
gceist le réiteach na saincheisteanna seo. Má thagann an chuma air go bhfuil
an caidreamh faighte éagórach, d’fhéadfaí go bhfuil ort ordú urchoisc
nó sábháilteachta a fháil. </p>

<h3>Caidrimh pósta </h3>

<p>Má tá tú pósta, tá roinnt <a shape="rect" href="separation_and_divorce/legal_options_following_marital_breakdown.html">roghanna
dlíthiúla ann tar éis chliseadh pósta</a>. Is iad na roghanna atá ar fáil
ná: </p>
<ul><li><a shape="rect" href="separation_and_divorce/separation_agreement.html">Comhaontuithe
    idirscartha</a> </li>
  <li><a shape="rect" href="separation_and_divorce/judicial_separation.html">Idirscaradh
    breithiúnach</a> </li>
  <li><a shape="rect" href="separation_and_divorce/divorce_decrees.html">Colscaradh</a> </li>
</ul><p>Is féidir le cúirt <a shape="rect" href="civil_annulment/nullity_of_marriage.html">foraithne neamhnithe</a> a
dheonú freisin, is é sin ná dearbhú nach raibh pósadh bailí riamh ann.
</p>

<h4>Cúrsaí airgeadais </h4>

<p>I bpósadh, tá freagracht dhlíthiúil ar an mbeirt chéilí a gcéile agus
aon leanaí atá acu a chothú de réir a n-acmhainne. Ciallaíonn sé seo gur
chóir <a shape="rect" href="separation_and_divorce/maintenance_orders_and_agreements.html">comhaontú
cothabhála</a> a bheith mar chuid d’aon réiteach arna aontú nó arna chur
i bhfeidhm ag an gcúirt. Tagann ceist chun cinn freisin maidir lena dtarlóidh
do <a shape="rect" href="separation_and_divorce/family_home.html">theach an
teaghlaigh</a>. </p>

<p>D’fhéadfadh impleachtaí cánach a bheith i gceist le hidirscaradh nó le
colscaradh. Tá sé tábhachtach <a shape="rect" href="/ga/money_and_tax/tax/income_tax_credits_and_reliefs/sep_divorce_income_tax.html">na
roghanna cánachais éagsúla atá ar fáil</a> a thuiscint chomh maith leis an
g<a shape="rect" href="/ga/money_and_tax/tax/income_tax_credits_and_reliefs/maintenance_and_tax.html">caoi
a rachaidh íocaíochtaí cothabhála i bhfeidhm ar chánachas</a>.
D’fhéadfadh go dteastódh sainchomhairle cánach uait sula nglacann tú le
socrú ag a bhfuil <a shape="rect" href="/ga/money_and_tax/tax/capital_taxes/capital_taxes_following_separation_or_divorce.html">impleachtaí
ar cháin ghnóthachan caipitiúil</a>. </p>

<h4>Leanaí </h4>

<p>Is comhchaomhnóirí dá leanaí atá i dtuismitheoirí pósta. Ní
athraíonn idirscaradh ná colscaradh an méid sin. Bíonn impleachtaí ag
scaradh agus colscaradh ar <a shape="rect" href="separation_and_divorce/separation_and_divorce_children.html">chaomhnóireacht
agus rochtain ar na leanaí</a>. </p>

<h3>Páirtnéireachtaí Sibhialta</h3>

<p>Tá na <a href="separation_and_divorce/legal_options_following_civil_partnership_breakdown.html">roghanna
atá ar fáil dóibh siúd i bpáirtnéireachtaí sibhialta</a> áit a bhfuil
cliseadh sa chaidreamh cosúil leo siúd atá ar fáil do lanúineacha phósta.
Tá na cúirteanna in ann <a href="civil_annulment/nullity_of_civil_partnership.html">foraithne
neamhnithe de pháirtnéireacht shibhialta</a>, a bhronnadh sa bhealach céanna
go leathan a bhronntar foraitheanta neamhnithe do phósadh. Tá na cúirteanna
in ann chomh maith <a href="separation_and_divorce/dissolution_decrees.html">páirtnéireachtaí
sibhialta a dhíscaoileadh</a> ar bhealach cosúil le bronnadh colscartha, ach
tá na rialacha a rialaíonn díscaoileadh pháirtnéireachtaí sibhialta
difriúil.</p>

<h3>Caidrimh chomhchónaithe</h3>

<p>Níl <a href="cohabiting_couples/rights_of_unmarried_couples.html">cearta
lánúineacha comhchónaithe</a> aitheanta i ndlí na hÉireann go ginearálta.
Má chliseann an caidreamh, tá impleachtaí tábhachta ann do leithéidí
rudaí ar nós <a href="problems_in_marriages_and_other_relationships/property_rights_and_the_breakdown_of_a_cohabiting_relationship.html">úinéireacht
réadmhaoine</a>. Tá <a href="problems_in_marriages_and_other_relationships/redress_scheme_for_cohabiting_couples.html">scéim
shásaimh do lánúineacha comhchónaithe</a> a bhí i gcaidreamh fadtéarmach
nó a raibh leanaí acu.</p>

<h4>Leanaí </h4>

<p>Sa chás go bhfuil leanaí ann, is dóigh go dtiocfaidh saincheisteanna chun
cinn maidir le <a shape="rect" href="unmarried_couples/custody_of_children_and_unmarried_couples.html">coimeád</a>,
<a shape="rect" href="unmarried_couples/legal_guardianship_and_unmarried_couples.html">caomhnóireacht</a>
agus <a shape="rect" href="unmarried_couples/access_to_children_and_unmarried_couples.html">rochtain
ar na leanaí</a>. Ina theannta sin, cé nach bhfuil freagracht airgeadais ag
tuismitheoirí neamhphósta a chéile a chothú, tá an bheirt tuismitheoirí
freagrach as <a shape="rect" href="parenting_alone/maintenance_and_unmarried_couples.html">cothabháil a
gcuid leanaí</a>. </p>

<h3>Tuismitheoireacht aonair </h3>

<p>Is féidir teaghlach aontuismitheora a bheith mar thoradh ar scaradh, ar
cholscaradh nó ar chliseadh caidrimh neamhphósta. Tá réimse sochair agus
teidlíochtaí ar fáil do thuismitheoirí aonair chomh maith le
heagraíochtaí a chuireann tacaíocht ar fáil. Mar shampla, is íocaíocht
d’fhir agus do mhná atá ag tógáil leanaí gan tacaíocht ó pháirtí
atá san <a shape="rect" href="/ga/social_welfare/social_welfare_payments/social_welfare_payments_to_families_and_children/one_parent_family_payment.html">Íocaíocht
do Theaghlach Aon-Tuismitheora</a>. Tá tuilleadh eolais ar fáil inár
ndoiciméad: <a shape="rect" href="parenting_alone/parenting_alone.html">Tuismitheoireacht aonair</a> </p>

<h3>Mí-úsáid agus foréigean </h3>

<p>Má tá mí-úsáid nó foréigean i gceist i gcaidreamh, d’fhéadfadh go
mbeadh gá le <a shape="rect" href="problems_in_marriages_and_relationships/barring_safety_and_protection_orders.html">hordú
urchoisc, ordú sábháilteachta nó ordú cosanta</a>. Tá faisnéis maidir le
foréigean baile agus foréigean gnéis chomh maith le faisnéis faoi
sheirbhísí tacaíochta áitiúla agus náisiúnta ar fáil ó <a shape="rect" href="http://www.cosc.ie/">Cosc - An Oifig Náisiúnta um Fhoréigean Baile,
Gnéasach agus Inscnebhunaithe a Chosc</a>. </p>

<p>Má tá imní ort faoi fhoréigean i do bhaile, ba chóir duit dul i
dteagmháil le do Stáisiún Gardaí áitiúil. Tá <a shape="rect" href="http://www.garda.ie/Stations/Default.aspx">sonraí teagmhála dod’
stáisiún Gardaí áitiúil</a> ar fáil ar láithreán gréasáin <a shape="rect" href="/ga/justice/law_enforcement/garda_siochana_national_police_force.html">na
nGardaí Síochána</a>. D’fhéadfá cuairt a thabhairt ar <a shape="rect" href="../health/gp_and_hospital_services/">do dhochtúir teaghlaigh</a>
freisin. Is féidir leis nó léi faisnéis a chur ar fáil maidir le
comhairleoireacht agus tacaí eile, chomh maith le haon ghortuithe a
láimhseáil. </p>

<p>Ní mór duit dul chuig d’Oifig Cúirte Dúiche chun iarratas a dhéanamh
ar ordú urchoisc nó ordú sábháilteachta. Tá <a shape="rect" href="http://www.courts.ie/offices.nsf/WebCObyJurisdiction?OpenView&amp;Start=1&amp;Count=30&amp;Expand=4#4">sonraí
teagmhála d’oifige Cúirte Dúiche áitiúla</a> ar fáil ón <a shape="rect" href="http://www.courts.ie/">tSeirbhís Chúirteanna</a>. </p>

<h3>Fuadach leanaí </h3>

<p>Tarlaíonn <a shape="rect" href="services_and_supports_for_children/international_child_abduction.html">fuadach
idirnáisiúnta leanaí</a> nuair a thógtar leanbh ó thír go
neamhdhlíthiúil nó nuair a choinnítear leanbh go neamhdhlíthiúil i dtír.
Foilsíonn Ionad na hÉireann do Leanaí arna bhFuadach ag Tuismitheoir (ICPAC)
an ICPAC Prevention Pack (Pacáiste Coiscthe) a thugann faisnéis faoi na
céimeanna ar chóir duit a ghlacadh má tá baol ann go bhfuadófar do leanbh.
</p>

<h3>Tacaí dlí agus tacaí eile </h3>

<p>Cuireann <a shape="rect" href="separation_and_divorce/family_mediation_service.html">an tSeirbhís
Idirghabhála Teaghlaigh</a> seirbhís saor in aisce ar fáil a chabhraíonn le
lánúin atá ag scaradh comhoibriú lena chéile chun teacht ar chomhaontuithe
atá sásúil don dá thaobh. Cuireann an An Ghníomhaireacht um Leanaí agus
an Teaghlach maoiniú ar fáil le haghaidh <a shape="rect" href="http://www.tusla.ie/services/family-community-support/counselling/">eagraíochtaí
deonacha a chuireann comhairleoireacht pósta agus caidrimh ar fáil</a>. </p>

<p>Is féidir le <a shape="rect" href="http://www.themii.ie/">hInstitiúid
Idirghabhálaithe na hÉireann</a> liosta d’idirghabhálaithe creidiúnaithe
príobháideacha a chur ar fáil.</p>

<p>Tá <a shape="rect" href="/ga/justice/legal_aid_and_advice/civil_legal_advice_and_legal_aid.html">comhairle
agus cúnamh dlí</a> ar fáil ón <a shape="rect" href="/ga/justice/legal_aid_and_advice/legal_aid_board.html">mBord um Chúnamh
Dlíthiúil</a> i gcásanna dlí teaghlaigh do dhaoine a shásaíonn tástáil
acmhainne agus a gceaptar go bhfuil fiúntas lena gcás. Más mian leat <a shape="rect" href="/ga/justice/courtroom/solicitors.html">aturnae</a> a cheapadh
go príobháideach, coinníonn <a shape="rect" href="http://www.lawsociety.ie/">Dlí-Chumann na hÉireann</a> <a shape="rect" href="http://www.lawsociety.ie/pages/Find-a-Firm/">liosta de ghnólachtaí
aturnae ar fud na tíre</a>. </p>

<p>Is eagraíocht neamhspleách, deonach atá in <a shape="rect" href="http://www.flac.ie/">FLAC</a> a fheidhmíonn gréasán de chlinicí
comhairle dlí ar fud na tíre. Tá na clinicí rúnda, saor in aisce agus
oscailte do chách. Téigh i dteagmháil leis an <a shape="rect" href="http://centres.citizensinformation.ie/">Ionad Faisnéise do
Shaoránaigh</a> chun faisnéis a fháil maidir le seirbhísí FLAC i do
cheantar. <br></p>
</div>
</div>
</html>
