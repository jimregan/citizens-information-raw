<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Stádas caomhnóireachta aithreacha
</title>
    
    <meta name="description" content="Bíonn cearta uathoibríocha caomhnóireachta ar a leanbh ag athair atá pósta le máthair a linbh. Ní bhíonn cearta uathoibríocha ag aithreacha neamhphósta.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Stádas caomhnóireachta aithreacha</h1>
	
<ul class="anchorlinks"><li><a href="#lc66f4">Réamhrá</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Bíonn cearta caomhnóireachta gan cheistiú ag máithreacha uile i dtaobh a
leanaí, is cuma iad a bheith pósta nó gan a bheith pósta, ach amháin má
chuirtear an leanbh chun <a href="../adoption_and_fostering/adopting_a_child.html">uchtála</a>. Bíonn
cearta caomhnóireachta gan cheistiú ag athair i dtaobh a leanbh má tá sé
pósta le máthair an leanbh sin. Seo an cás fiú más i ndiaidh bhreith an
linbh a phós an lánúin.</p>

<p>In <a href="http://www.lawreform.ie/_fileupload/RevisedActs/WithAnnotations/HTML/EN_ACT_1964_0007.htm#SEC6">Alt
6</a> den <a href="http://www.lawreform.ie/_fileupload/RevisedActs/WithAnnotations/HTML/EN_ACT_1964_0007.htm">Acht
um Chaomhnóireacht Naíon 1964</a> arna leasú, leagtar síos na cearta
caomhnóireachta a bhíonn ag tuismitheoirí. Leis na cearta seo, bíonn an
ceart ag tuismitheoirí cinntí tábhachtacha a dhéanamh maidir le tógáil an
linbh, mar shampla: cinneadh maidir le creideamh, oideachas, cóir leighis nó
áit chónaithe an linbh.</p>

<p>Ní bhíonn cearta caomhnóireachta gan cheistiú ag athair maidir lena
leanbh mura bhfuil sé pósta le máthair an linbh sin. Má aontaíonn an
mháthair go gceapfar ina chaomhnóir dlíthiúil é, ní mór don bheirt acu
chomhdhearbhú reachtúil a shíniú. Ní mór <a href="http://www.irishstatutebook.ie/1998/en/si/0005.html">an dearbhú
reachtúil (IR 5/1998)</a> a shíniú i láthair <a href="../../justice/civil_law/peace_commissioners.html">Feidhmeannach
Síochána</a> nó <a href="../../justice/civil_law/commissioners_for_oaths.html">Coimisinéir
Mionnaí</a>. Má tá níos mó na leanbh amháin i gceist, ní mór dearbhú
reachtúil ar leith a dhéanamh i dtaobh gach leanbh ar leith acu.</p>

<p>Tá foráil déanta in <a href="http://www.irishstatutebook.ie/2015/en/act/pub/0009/index.html">Acht um
Leanaí agus Cóngais Teaghlaigh, 2015</a> le haghaidh roinnt <a href="http://www.justice.ie/en/JELR/Pages/PR16000018">athruithe ar an Acht um
Chaomhnóireacht Naíon 1964</a>. Mar shampla, beidh athair neamhphósta ina
chaomhnóir gan cheistiú má tá sé tar éis bheith ina chónaí le máthair
an linbh le haghaidh 12 mhí as a chéile i ndiaidh 18 Eanáir 2016, 3 mhí ar
a laghad acu siúd leis an máthair agus an leanbh i ndiaidh bhreith an linbh.
Má tá easaontas maidir le an bhfuil siad ag ina gcomhchónaí ar feadh na
tréimhse ama riachtanach, féadfar <a href="http://www.courts.ie/Courts.ie/Library3.nsf/PageCurrent/208FE8290DDDD0A080257FB500413B16?opendocument&amp;l=en">iarratas
ar an deimhniú riachtanach don chúirt a dhéanamh</a>.</p>

<h3>Iarratas a dhéanamh ar an gcúirt le haghaidh caomhnóireachta</h3>

<p>Mura n-aontaíonn an mháthair go mbeidh an t-athair ina chaomhnóir, is
féidir leis <a href="http://www.courts.ie/Courts.ie/Library3.nsf/PageCurrent/208FE8290DDDD0A080257FB500413B16?opendocument&amp;l=en">iarratas
a dhéanamh ar an gCúirt Dúiche chun caomhnóireacht a fháil</a>.</p>

<p>Chomh maith le haithreacha, is féidir le daoine áirithe eile iarratas a
dhéanamh ar an gcúirt le haghaidh caomhnóireacht a fháil:</p>
<ul><li>Is féidir le leastuismitheoir, páirtí sibhialta nó duine a raibh
    cónaí orthu le tuismitheoir an linbh ar feadh tréimhse nach giorra ná 3
    bhliain iarratas a dhéanamh ar an gcúirt chun bheith ina
    chaomhnóir/caomhnóir, áit a raibh siad mar chomhthuismitheoir don leanbh
    ar feadh tréimhse níos faide ná 2 bhliain.</li>
  <li>Duine atá tar éis gnáthchúnamh laethúil a thabhairt do leanbh ar
    feadh tréimhse leanúnaí atá níos faide ná bliain, is féidir leo
    iarratas a dhéanamh chun caomhnóireacht a fháil i gcás nach bhfuil
    tuismitheoir ná caomhnóir ag an leanbh a bhfuil fonn orthu, nó a bhfuil
    in ann, na cearta agus na freagrachtaí a bhaineann le caomhnóireacht a
    chur i bhfeidhm.</li>
</ul><p>Chomh maith leis sin, is féidir le tuismitheoir caomhnóir sealadach a
ainmniú ar féidir leis an gcúirt é/í a cheapadh má tá an tuismitheoir
buailte le breoiteacht nó gortú atá tromchúiseach a gcuireann bac orthu a
bhfreagrachtaí caomhnóireachta a chur i bhfeidhm maidir lena leanbh.</p>

<p>Má cheaptar athair ina chaomhnóir sa chúirt, d’fhéadfadh sé tarlú go
mbainfí an ceart caomhnóireachta sin am éigin sa todhchaí ach de ghnáth
bíonn athair atá pósta le máthair an linbh ina chaomhnóir saoil.</p>
</div>
</div>
</html>
