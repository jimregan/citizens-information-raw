<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Oidhreacht
</title>
    
    <meta name="description" content="Braitheann do chearta oidhreachta ó do chéile/phairtí ar do stádas pósta.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Oidhreacht</h1>
	
<ul class="anchorlinks"><li><a href="#l15013">Eolas </a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l15013">Eolas </h2>

<p>Imríonn do stádas sibhialta tionchar ar do chearta chun oidhreacht a
fháil ó do chéile/pháirtnéir. Tá an ceart céanna dlíthiúil ag céilí
agus ag páirtnéirí sibhialta chun oidhreacht a fháil agus bíonn na cearta
céanna acu maidir le díthiomnacht. Déantar uacht a aisghairm go
huathoibríoch nuair a phóstar thú, mura ndearnadh í in oirchill an phósta
sin. Tá tiomnacht in uacht le duine atá mar fhinné leis an uacht nó le
céile an duine sin ar neamhní. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Muna bhfuil tú pósta, ní féidir leat oidhreacht a fháil ó do pháirtí
muna bhfágann sé/sí tiomnacht agat in uacht bhailí. Ach, tá céile i
dteideal oidhreachta ar a dtugtar "sciar dleathúil" d'eastát a c(h)éile
básaithe fiú: </p>
<ul><li>muna bhfuil aon uacht ann</li>
  <li>má tá an uacht bhailí</li>
  <li>má tá uacht bhailí ann, ach go bhfuil fiorbheagán nó tada fágtha ag
    an gcéile beo.</li>
</ul><p>D'fhéadfadh sé go mbeadh tionchar indíreach ag stádas pósta an duine
básaithe ar chearta oidhreacha a c(h)uid páistí. </p>

<h3><strong><span>Cearta Oidhreacha an Chéile</span> </strong></h3>

<p>Braitheann sciar dleathúil an chéile bheo ar dhá rud:</p>
<ul><li>an bhfuil uacht bhailí ann</li>
  <li>an bhfuil aon pháistí ag an gcéile a bhásaigh</li>
</ul><p>Tá tú i dteideal an eastáit ar fad:</p>
<ul><li>muna bhfuil aon uacht ann nó muna bhfuil an uacht bhailí, agus</li>
  <li>muna bhfuil aon pháistí ná garpháistí ag an gcéile básaithe. </li>
</ul><p>Tá tú i dteideal dhá thrian den eastát:</p>
<ul><li>muna bhfuil aon uacht bhailí ann, agus</li>
  <li>má tá páistí nó garpháistí ag an gcéile básaithe. </li>
</ul><p>Tá tú i dteideal leath an eastáit:</p>
<ul><li>má tá uacht bhailí ann, agus</li>
  <li>muna bhfuil páistí nó garpháistí ag an gcéile básaithe.</li>
</ul><p>Tá tú i dteideal trian den eastát:</p>
<ul><li>má tá uacht bhailí ann, agus</li>
  <li>má tá páistí nó garpháistí ag an gcéile básaithe.</li>
</ul><p>Más tú an céile atá beo ba cheart an ceart seo a chur in iúl duit agus
ba cheart duit iarratas a dhéanamh ar an bpointe ar do sciar dleathúil.
D'fhéadfadh sé go ndéanfadh tú éileamh ar theach an teaghlaigh a fháil
mar do sciar dleathúil, fiú má fágadh an teach chuig duine eile san uacht.
Más fiú níos mó ná do sciar dleathúil é teach an teaghlaigh go hiondúil
beidh ort an fuílleach a íoc le heastát an té atá básaithe. Ach, i
gcásanna crua is féidir iarratas a dhéanamh chuig an gcúirt go dtabharfaí
an teach cónaithe duit tríd an bhfuílleach a íoc nó suim eile a cheapann
an Chúirt a bheith réasunta. </p>

<h3>Cearta Oidhreacha Páistí</h3>

<p>Tá na cearta oidhreachta céanna óna thuismitheoirí ag páistí a rugadh
taobh istigh agus taobh amuigh den phósadh. Ach, d'fhéadfadh sé go mbeadh an
fhadhb bhreise ag páistí a rugadh taobh amuigh de phósadh atharthacht a
chruthú má tá easaontas ann. D'fhéadfadh stádas pósta a dtuismitheora
tionchar a bheith aige ar chearta oidhreacha páistí.</p>

<p>Tá páistí (faoi aois nó fásta) i dteideal eastát iomlán a
dtuismitheora roinnte go cothrom eatarthu:</p>
<ul><li>muna bhfuil aon uacht ann nó muna bhfuil an uacht bhailí, agus</li>
  <li>muna bhfuil an tuismitheoir a bhásaigh pósta agus/nó má tá a
    c(h)éile básaithe cheana. </li>
</ul><p>Níl na páistí i dteideal ach aon trian den eastát roinnte go cothrom
eatarthu:</p>
<ul><li>muna bhfuil aon uacht ann nó muna bhfuil an uacht bhailí, agus </li>
  <li>má tá an tuismitheoir a bhásaigh pósta agus má tá a c(h)éile fós
    beo. </li>
</ul></div>
</div>
</html>
