<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Do theaghlach breithe a lorg
</title>
    
    <meta name="description" content="Tá cur síos sa cháipéis seo ar an mbealach le do theaghlach     breithe a lorg más uchtleanbh a bhí ionat nó má bhí tú ar altramacht ar feadh     tréimhse fada.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Do theaghlach breithe a lorg</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Próiseas atá i do theaghlach breithe a rianú a d’fhéadfadh bheith
deacair agus pianmhar, amanna, má uchtaíodh thú nó má altramaíodh thú in
Éirinn, agus d’fhéadfadh sé bheith deacair fios a bheith agat cár cheart
duit tús a chur le cuardach a dhéanamh. D’fhéadfadh an próiseas a bheith
chomh deacair agus chomh mothúchánach céanna ar mháthair nó athair breithe
a mbíonn leanbh uchtaithe á rianú acu. Tá bealaí ar leith ann, áfach, is
féidir leat a úsáid chun iarracht a dhéanamh chun do theaghlach nó do
leanbh a aimsiú, agus tá go leor eagraíochtaí tacaíochta ann ar féidir
leo comhairle agus comhairleoireacht phraiticiúil a thabhairt duit i
gcaitheamh an phróisis. Tá na bealaí agus na tacaíochtaí céanna ar fáil
do gach duine muinteartha de theaghlach breithe linbh uchtaithe.</p>

<p>Níl aon láthair lárnach ann do chomhaid uchtála sa tír seo, mar sin,
b’fhéidir go mbeidh ort iarratas a dhéanamh ar roinnt eagraíochtaí
éagsúla chun an fhaisnéis a fháil atá á cuardach agat. Ba cheart go
ndéanfá teagmháil leis an ngníomhaireacht uchtála, ar dtús, atá
freagrach as tú féin a chur i gcúram altrama/uchtála nó do leanbh a chur i
gcúram altrama/uchtála. Cumann cláraithe uchtála nó <a href="../../health/health_service_agencies/health_boards.html">Feidhmeannacht
na Seirbhíse Sláinte (FSS)</a> a bheidh i gceist leo seo.</p>

<p>In 2005, cuireadh Feidhmeannacht na Seirbhíse Sláinte (FSS) in ionad gach
‘boird sláinte’ in Éirinn. Tá taifid ‘bhord sláinte’ fós á
gcoimeád ag FSS. (Roimhe seo, láimhseáil na boird sláinte uchtáil). Ba
cheart go mbeadh comhad ag an ngníomhaireacht uchtála ar an uchtáil ina
bhféadfadh roinnt faisnéise bheith ar fáil ar do bhunús nó ar cén áit ar
cuireadh do leanbh i gcúram altrama/uchtála.</p>

<p>Mura bhfuil ainm na gníomhaireachta agat nó mura gcuimhníonn tú air, ba
cheart duit scríobh chuig an <a href="https://www.aai.gov.ie/">Údarás
Uchtála</a>. Comhlacht neamhspleách reachtúil atá san Údarás ar féidir
leis iarratais ar orduithe uchtála a dheonú nó a dhiúltú maidir le
huchtáil Éireannach. Tá an tÚdarás, freagrach, chomh maith, as
gníomhaireachtaí agus cumainn uchtála in Éirinn a chlárú agus a
mhaoirsiú. Más duine uchtaithe thú, ba cheart duit d’ainm, dáta breithe,
ainmneacha do thuismitheoirí uchtála agus an seoladh a bhí agat ag tráth do
chuir i gcúram altrama/uchtála a chur san áireamh i do litir. Tá sonraí ag
an Údarás ar gach uchtáil chláraithe ó 1952 i leith agus ba cheart go
mbeidís in ann ainm na gníomhaireachta a thabhairt duit a dhéileáil le do
chás.</p>

<p>Nuair a bhíonn teagmháil déanta agat le cumann uchtála nó le d’Oifig
Sláinte Áitiúil in FSS, faoi do theaghlach breithe nó do leanbh a aimsiú,
iarrfar ort foirm a chomhlíonadh ina dtugtar roinnt sonraí bunúsacha fút
féin. Tá liostaí fada feithimh ag an gcuid is mó de na gníomhaireachtaí
de dhaoine a bhfuil iarrachtaí á ndéanamh acu chun a dteaghlaigh bhreithe a
aimsiú, mar sin, tá ort foighne a bheith agat. Nuair a thagann do bhabhta
aníos, déanfaidh oibrí sóisialta ón ngníomhaireacht teagmháil leat agus
iarrfar ort teacht isteach le haghaidh cruinniú. Ar do chéad chuairt, ba
cheart duit fiafraí faoi bheartas na gníomhaireachta maidir le cuardach a
dhéanamh ar theaghlaigh bhreithe nó ar leanaí uchtaithe. Ba cheart duit a
dheimhniú cé chomh fada a ghlacfaidh cuardach a dhéanamh agus cén saghas
tacaíochta a chuirfidh an ghníomhaireacht ar fáil duit. Níor cheart duit
bheith ag súil leis go soláthrófar an-chuid faisnéise duit i dtosach
báire. Go ginearálta, ní thabharfaidh na gníomhaireachtaí duit ach é sin
ar a dtugtar faisnéis neamhaitheantais (ní thabharfaidh siad ainmneacha nó
seoltaí iomlána), murach go bhfuarthas toiliú na bpáirtithe go léir.</p>

<p>Má dúnadh an cumann uchtála a dhéileáil le do chás ó rinneadh thú a
chur i gcúram altrama/uchtála, beidh do thaifid aistrithe chuig FSS. Más
amhlaidh an cás, ba cheart duit an nós imeachta céanna a leanúint a
d’úsáidfeá don chumann uchtála. Is é sin, déan teagmháil le d’Oifig
Sláinte Áitiúil in FSS agus cuir ar an eolas iad go bhfuil iarracht á
déanamh agat do theaghlach breithe nó do leanbh á rianú agat.</p>

<p>Is féidir leat do theaghlach breithe nó do leanbh a rianú tú féin le
cabhair nó gan cabhair ó bhleachtaire príobháideach agus déanann roinnt
daoine an cinneadh chun dul i muinín na rogha seo. Ní mholann na húdaráis
uchtála dul i muinín na rogha seo, áfach. Molann siad go dtugtar faoi
chuardaigh ar bhealach rialaithe lena chinntiú nach gcuirtear brú ar
cheachtar páirtí rud éigin a dhéanamh nach bhfuil siad toiliúil a
dhéanamh nó nach bhfuil siad in ann déileáil leis.</p>

<h3>Uchtáil</h3>

<p>Má tá tú uchtaithe, ciallaíonn sé go gcailleann do theaghlach breithe
gach ceart dlíthiúil ort, agus nach bhfuil siad freagrach a thuilleadh as do
leas. Aistrítear an fhreagracht seo chuig do theaghlach uchtála.
Iontráiltear d’ainm uchtála isteach i gClár na Leanaí Uchtaithe agus
eisítear cóip dheimhnithe den iontráil i gClár na Leanaí Uchtaithe duit.
Ní cheadaítear go dlíthiúil ach do chumainn chláraithe uchtála agus do
FSS leanaí a chur i gcúram uchtála.</p>

<p>An 3 Bealtaine 2005, sheol an Bord Uchtála (ar a dtugtar anois an tÚdarás
Uchtála) Clár um Rogha Teagmhála Náisiúnta Uchtála. Is é cuspóir an
Chláir chun teagmháil idir daoine uchtaithe agus a dteaghlaigh bhreithe a
éascú. Tá rannpháirtíocht deonach agus ní chuirfear tús le teagmháil
tríd an gclár ach nuair a chláraíonn an dá pháirtí. Ligeann an Clár
duit a roghnú cén leibhéal teagmhála is mian leat a bheith agat. Tá <a href="http://www.aai.gov.ie/index.php/tracing/contact-preference-register.html">breis
faisnéise ar an gClár um Rogha Teagmhála Náisiúnta Uchtála</a> ar
láithreán gréasáin an Údaráis Uchtála.</p>

<h3>Altramú</h3>

<p>B’fhéidir gur cuireadh thú i gcúram teaghlach fadtéarmach altrama mar
gheall, ar chúiseanna éagsúla, nach raibh tú in ann cónaí le do
theaghlach féin. Tá leanaí altrama fós mar chuid dá dteaghlach féin, i
dtaobh cúrsaí dlíthiúla, áfach, agus tá FSS freagrach astu fad a bhíonn
siad i gcúram altrama. Ba cheart go mbeadh sonraí acu faoi do chur i gcúram
altrama agus do theaghlach féin. Má cuireadh i gcúram altrama thú roinnt
blianta ó shin, d’fhéadfadh nach bhfuil na taifid ar an gcaighdeán céanna
a theastaíonn inniu. Anuas air sin, murar lean do theaghlach féin le
teagmháil a dhéanamh leat féin, le do theaghlach altrama nó le FSS,
d’fhéadfadh go mbeadh sé deacair do theaghlach a rianú i ndiaidh roinnt
blianta.</p>

<h3>Uchtáil Neamhdhleathach</h3>

<p>Mura ndearnadh thú a uchtáil go dlíthiúil, molann an tÚdarás Uchtála
go ndéanann tú iarratas ar an Oifig Sláinte Áitiúil in FSS sa réigiún
inar chónaigh tú agus tú i do leanbh. D’fhéadfadh sé cabhrú leat do
theaghlach breithe a rianú mar gheall gur rí-dhóchúil go raibh baint acu le
thú a chur i gcúram uchtála nó go raibh roinnt eolais acu air.
D’fhéadfadh go bhfuil do bhunteastas breithe agat, a thugann sonraí faoin
áit ar rugadh thú. D’fhéadfadh seo roinnt cabhrach a thabhairt duit, chomh
maith, mar gheall go gcoimeádann roinnt ospidéal taifid ó thréimhse do
bhreithe. Chun teacht ar bhreis faisnéise chun iarracht a dhéanamh do
theaghlach breithe a rianú mura ndearnadh thú a uchtáil go dlíthiúil riamh
nó más tú féin tuismitheoir breithe linbh a uchtaíodh go
neamhdhlíthiúil, féadfaidh tú teagmháil a dhéanamh leis an Údarás
Uchtála nó le cuid de na heagraíochtaí tacaíochta uchtála a liostaítear
thíos.</p>

<h3>D’athair breithe a rianú</h3>

<p>Má dhéanann tú an cinneadh chun d’athair breithe a rianú, is gnách go
mbeidh ort teagmháil a dhéanamh le do mháthair bhreithe ar dtús. Is minic
nach liostaítear ainm an athar breithe ar theastas breithe agus is í do
mháthair bhreithe an t-aon duine a bheidh in ann é a shainaithint. Má tá a
ainm liostaithe ar an teastas breithe, ba cheart duit teagmháil a dhéanamh
leis an Údarás Uchtála nó le gníomhaireacht uchtála a dhéileáil le do
chás chun comhairle a fháil faoi conas leanúint ar aghaidh. Ní mholtar go
ndéanann tú teagmháil le do theaghlach breithe gan cabhair sheachtrach agus
comhairleoireacht a fháil ó ghairmithe. Bhainfeadh seo le hathair breithe,
chomh maith, a mbeadh iarrachtaí á dhéanamh aige a leanbh uchtaithe a
rianú. Is gá bheith an-chúram go deo lena chinntiú go bhfuil an leanbh
(agus na tuismitheoirí uchtála, más cuí) réidh agus toiliúil le casadh
leis an athair breithe. Más mian leat breis faisnéise a fháil faoi do leanbh
nádúrtha a rianú, ba cheart duit teagmháil a dhéanamh leis an gcumann
uchtála nó leis an Oifig Sláinte Áitiúil de chuid FSS a shocraigh an cur i
gcúram. Mura bhfuil an fhaisnéis seo agat, beidh an tÚdarás Uchtála in ann
cabhrú leat. Beidh aon athrú is mian leat a dhéanamh ar d’ainm dlíthiúil
(mar shampla más mian leat glacadh le hainm d’athar nó do mháthar breithe)
a dhéanamh trí <a href="../problems_in_marriages_and_other_relationships/changing_your_name_by_deed_poll.html">vótáil
ghníomhais</a>.</p>

<h3>Comhairleoireacht</h3>

<p>Ní gníomh é do theaghlach breithe nó do leanbh uchtaithe a rianú a
dtugann tú faoi gan mórán machnaimh a dhéanamh i dtosach air, agus ba
cheart duit bheith ar an airdeall ar na mothúcháin a d’fhéadfadh an
próiseas seo a spreagadh. Cuireann an chuid is mó de na cumainn uchtála agus
FSS comhairleoireacht ar tairiscint dóibh siúd a bhfuil iarracht á déanamh
acu a dteaghlach breithe a rianú agus moltar go labhraíonn tú le hoibrí
sóisialta nó le comhairleoir roimh an bpróiseas agus lena linn. Tá go leor
grúpaí tacaíochta agus féinchabhrach an do dhaoine a uchtaíodh nó a chur
leanaí i gcúram uchtála. Cuireann siad go leor faisnéise agus comhairle ar
fáil ó dhaoine a raibh a chomhionann d’eispéireas acu cheana féin.
Liostaítear thíos eagraíochtaí a chuireann tacaíocht ar fáil thíos.</p>

<h3>Torthaí ó iarrachtaí rianaithe</h3>

<p>Tá roinnt torthaí féideartha ann ar aon iarracht chun do theaghlach
breithe a rianú. D’fhéadfá an mháthair/an t-athair breithe nó an leanbh
uchtaithe a aimsiú a bhí á c(h)uardach agat agus athaontú a dhéanamh leo.
Ar an taobh eile den phingin, d’fhéadfá iad a aimsiú agus a fháil amach
nár mhaith leo casadh leat. D’fhéadfadh go bhfuair siad bás sular aimsigh
tú iad nó go raibh an deis agat casadh leo. B’éard a d’fhéadfadh
tarlú, chomh maith, ná nach n-éiríonn leat riamh an duine a aimsiú atá á
chuardach agat. Is dóchúla go dtarlóidh seo má tá tú ag déileáil le
taifid ó na 1930idí, 1940idí, 1950idí nó na 1960idí mar gheall go
gcuimsítear fíor-bheagán faisnéise sna taifid siúd. Féadfaidh na torthaí
go léir seo a bhfadhbanna agus a mbuarthaí mothúchánacha féin a chruthú.
Féadann labhairt le comhairleoirí gairmiúla nó le daoine eile a ghabh
trína shamhail d’eispéireas lámh mhór chúnta a thabhairt duit chun
déileáil le do chuid mothúchán ag an tráth seo.</p>

<h3>Athaontú</h3>

<p>Má d’éirigh leat do theaghlach breithe nó do leanbh a aimsiú, agus má
chomhaontaigh gach duine chun casadh le chéile, is é an chéad chéim eile
ná chun am agus áit a shocrú. Moltar go ngníomhaíonn d’oibrí sóisialta
mar idirchaidreamh idir tú féin agus do mháthair bhreithe, mar shampla.
Féadfaidh sé bheith cabhrach chun tríú páirtí neodrach a bheith ann chun
sibh a chur in aithne agus chun an teannas a mhaolú. Ba cheart go mbeadh an
áit a gcasann sibh príobháideach agus níor cheart don chéad chasadh le
chéile maireachtáil ró-fhada, mar shampla, dhá uair an chloig.
D’fhéadfadh sé bheith cabhrach litreacha, grianghraif nó sonraí faoi bhur
saol roimh an gcasadh le chéile a bheith seolta eadraibh. Ba cheart duit
labhairt le d’oibrí sóisialta faoi seo. Níor cheart duit bheith ag súil
leis an iomarca ón gcéad chasadh le chéile. D’fhéadfadh sé bheith
deacair ar gach duine atá i gceist agus ní hé go stiúrfaidh sé an bealach
a fhorbróidh bhur gcaidreamh amach anseo.</p>

<h3>An caidreamh a choimeád</h3>

<p>Ní eascróidh caidreamh as gach athaontú agus, i gcás roinnt daoine, ní
theastaíonn uathu ach casadh le chéile i dtosach. Beidh daoine eile meáite
ar chaidreamh a fhorbairt leis an duine a ndearna siad athaontú leo.
D’fhéadfadh seo bheith ina eispéireas fiúntach ach d’fhéadfadh go leor
deacrachtaí bheith i gceist leis, chomh maith. Ba cheart duit bheith ullamh
chun déileáil leis na mothúcháin thréana a bhféadfá bheith thíos leo
agus cinntiú go dtuigeann daoine muinteartha do theaghlaigh uchtála nó
altrama an méid a bhfuil tú ag déileáil leis. D’fhéadfaidís bheith mar
fhoinse de thacaíocht mhór duit ach d’fhéadfadh gur tráth casta é dóibh
chun déileáil go hiomlán le do mhothúcháin. Cuirfidh d’oibrí sóisialta
tacaíocht ar fáil duit nó cuirfear tacaíocht ar fáil duit ó na grúpaí
tacaíochta agus féinchabhrach a liostaítear thíos.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Is é <a href="http://www.irishstatutebook.ie/2010/en/act/pub/0021/index.html">an tAcht
Uchtála, 2010</a> an reachtaíocht a bhaineann le teaghlaigh bhreithe a
rianú. Ní luaitear go sonrach san Acht gur cheart go mbeadh rochtain
uathoibríoch ag daoine ar a dteastais bhreithe. Ach faoi Chuid 10 den
reachtaíocht, áfach, ní mór don Ard-Chláraitheoir cuntas a choimeád ar
gach uchtáil. Tugtar “Clár na Leanaí Uchtaithe” air seo agus tá sé ar
fáil do mhuintir an phobail lena iniúchadh.</p>

<p>Níl aon fhoráil ann a cheanglaíonn ar an Ard-Chláraitheoir chun innéacs
a choimeád. Ceadaíonn an t-innéacs seo naisc a dhéanamh idir gach iontráil
i gClár na Leanaí Uchtaithe agus i gClár na mBreitheanna a rianú.
Ciallaíonn seo gur féidir sonraí faoi thuismitheoirí breithe linbh
uchtaithe a rianú siar chuig Clár na mBreitheanna. Mar gheall ar chineál
íogair na faisnéise seo, níl an t-innéacs seo ar fáil don phobal agus ní
mór duit iarratas a dhéanamh ar an Údarás Uchtála chun rochtain a
fháil.</p>

<p>D’fhéadfadh go raibh iarracht á déanamh agat chun cóip a fháil de do
bhunteastas breithe agus nár éirigh leat. Go ginearálta, ní féidir
scaoileadh leis an teastas ach amháin má fuarthas toiliú na máthar breithe.
Má rinne tú iarracht agus má theip ort do mháthair a aimsiú, má fuair sí
bás nó má dhiúltaíonn sí chun a toiliú a thabhairt, áfach, tá an rogha
agat iarratas a dhéanamh ar an Údarás Uchtála. Déanfaidh siad
athbhreithniú ar do chás agus an cinneadh ar cibé acu an fhaisnéis a
thabhairt nó gan í a thabhairt a theastaíonn uait chun cóip de do theastas
breithe a fháil ón Ard-Chláraitheoir.</p>

<p>Is gnách gurb é an chéad rud a dhéanann an tÚdarás Uchtála ná dul i
gcomhairle leis an gcumann uchtála nó Limistéar FSS atá freagrach as an
gcur i gcúram. Cinnteoidh an tÚdarás go ndéantar gach rud is féidir chun
do mháthair bhreithe a aimsiú, agus cuardóidh siad sonraí faoin
gcomhairleoireacht a chuir an ghníomhaireacht ort maidir lenar cheart duit a
dhéanamh leis an bhfaisnéis a chuimsítear i do theastas breithe.
D’fhéadfadh go luafar sa teastas seoladh nó sonraí áirithe aitheantais i
dtaobh do mháthar, agus tá dualgas ar an Údarás a príobháideacht a
chosaint. Ní mór don chumann uchtála nó Limistéar FSS tuarascáil a chur
le chéile ina gcuimsítear an fhaisnéis ábhartha go léir maidir le do chás
agus an tuarascáil a sheoladh ar aghaidh chuig an Údarás Uchtála. Bunaithe
ar an bhfaisnéis seo, déanfaidh an tÚdarás Uchtála a gcinneadh maidir le
cibé acu ar cheart nó nár cheart an fhaisnéis ábhartha a chur ar fáil
duit.</p>

<p>Má ghabh tú tríd an bpróiseas seo agus má dhiúltaigh an tÚdarás
Uchtála rochtain a thabhairt duit ar an bhfaisnéis a bhaineann le do chás,
féadfaidh tú iarratas a dhéanamh ar an Ard-Chúirt ar athbhreithniú
breithiúnach a dhéanamh ar chinneadh an Údaráis. Próiseas costasach atá
ann seo, áfach.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Ag brath ar an ngníomhaireacht uchtála a bhíonn i gceist, b’fhéidir go
n-iarrfar ort táille a íoc as duine muinteartha breithe a rianú. Is
éagsúil a bhíonn an táille ó ghníomhaireacht go gníomhaireacht, ach is
gnách gurb ionann í agus thart ar €50. Cuirtear an táille seo i dtreo
chostais ghlaonna gutháin, taistil srl, a thabhaítear i rith an chuardaigh.
Ní ghearrfaidh roinnt gníomhaireachtaí aon táille ach féadfaidh siad
glacadh le tabhartais. Sa chás sin, is fútsa atá sé aon rud a thabhairt.
</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Más eol duit ainm na gníomhaireachta uchtála atá freagrach as thú a
chur i gcúram, ba cheart duit teagmháil a dhéanamh leo ar dtús. Tá fáil
ar shonraí faoi iar-bhoird sláinte agus iar-chumainn uchtála ón Údarás
Uchtála. Murab eol duit ainm an iar-chumainn uchtála nó an iar-bhoird
sláinte a dhéileáil le do chás, ba cheart duit scríobh chuig an Údarás
Uchtála, do shonraí a chur faoi iamh agus iarraidh orthu ainm na
gníomhaireachta cuí a thabhairt duit. Má tá iarrachtaí á ndéanamh agat
chun do theaghlach breithe nó do leanbh a rianú, agus mura bhfuil tú sásta
leis an gcabhair atá á fáil agat ó do ghníomhaireacht uchtála, féadfaidh
tú gearán a dhéanamh leis an Údarás Uchtála.</p>

<p>Féadfaidh tú treoracha rianaithe a íoslódáil do dhaoine uchtaithe agus
do thuismitheoirí/theaghlach breithe ar <a href="http://www.adoptionrightsalliance.com/searchandreunion.htm">láithreán
gréasáin an Chomhaontais um Chearta Uchtála</a>.</p>

<p>Tá fáil ar fhaisnéis maidir le rianú a dhéanamh ar <a href="http://councilofirishadoptionagencies.com/?page_id=284">dhaoine
uchtaithe</a>, <a href="http://councilofirishadoptionagencies.com/?page_id=285">tuismitheoirí
breithe</a> agus <a href="http://councilofirishadoptionagencies.com/?page_id=287">tuismitheoirí
uchtála</a> ar fáil ar láithreán gréasáin Chomhairle Chumainn Uchtála na
hÉireann.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Údarás Uchtála na hÉireann</h3>
<p>
  

  
  Teach Shelbourne<br>Bóthar Shelbourne<br>Droichead na Dothra<br>Baile Átha Cliath 4<br>Éire
  <br>
  
</p>
<p>
  

  
  <strong>Teil:</strong>(01) 230 9300
  <br>
  

  

  

  
  <strong>Láithreán Gréasáin:</strong> <a href="https://www.aai.gov.ie/">https://www.aai.gov.ie/</a>
  <br>
  

  

  
  <strong>Contact Form:</strong> <a href="https://www.aai.gov.ie/contact-us.html">https://www.aai.gov.ie/contact-us.html</a>
  <br>
  

  
</p>
</div></div>


<p>
</p><div class="inlinesio">
<p>
</p><div>
<h3>An tSeirbhís um Chlárú Sibhialta</h3>
<p>
  

  
  Oifigí an Rialtais<br>Bóthar an Chlochair<br>Ros Comáin<br>Roscommon<br>Ireland
  <br>
  
</p>
<p>
  

  
  <strong>Teil:</strong>+353 90 663 2900
  <br>
  

  
  <strong>Lóghlao:</strong>1890 25 20 76
  <br>
  

  
  <strong>Facs:</strong>+353 90 663 2999
  <br> 
  

  
  <strong>Láithreán Gréasáin:</strong> <a href="http://www.welfare.ie/en/Pages/General-Register-Office.aspx">http://www.welfare.ie/en/Pages/General-Register-Office.aspx</a>
  <br>
  

  

  

  
  <strong>R-phost:</strong> <a href="mailto:gro@groireland.ie">gro@groireland.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Seirbhís tar éis Uchtála Barnardos</h3>
<p>
  
  <span class="field_dept address_field">Barnardos<br></span>
  

  
  Cearnóg de hÍde<br>654 An Cuarbhóthar Theas<br>Baile Átha Cliath 8<br>Éire
  <br>
  
</p>
<p>
  

  
  <strong>Teil:</strong>Helpline (01) 454 6388 10am-1pm, Tuesday &amp; Thursday
  <br>
  

  

  

  
  <strong>Láithreán Gréasáin:</strong> <a href="http://www.barnardos.ie/what-we-do/specialist-services/adoption.html">http://www.barnardos.ie/what-we-do/specialist-services/adoption.html</a>
  <br>
  

  

  

  
  <strong>R-phost:</strong> <a href="mailto:adoption@barnardos.ie">adoption@barnardos.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Comhaontas um Chearta Glacadh</h3>
<p>
  

  
  Teach an Mhuilinn<br>Bóthar Radharc an Mhuilinn<br>Mullach Íde<br>Baile Átha Cliath<br>Éire
  <br>
  
</p>
<p>
  

  
  <strong>Teil:</strong>+353 (0)86 235 9127
  <br>
  

  

  

  
  <strong>Láithreán Gréasáin:</strong> <a href="http://www.adoptionrightsalliance.com/">http://www.adoptionrightsalliance.com/</a>
  <br>
  

  

  

  
  <strong>R-phost:</strong> <a href="mailto:info@adoptionrightsalliance.com">info@adoptionrightsalliance.com</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Cumann Tuismitheoirí Páistí Uchtaithe na hÉireann</h3>
<p>
  

  
  Helen Gilmartin<br>An Tóchar<br>Bré<br>Chill Mhantáin<br>Ireland
  <br>
  
</p>
<p>
  

  
  <strong>Teil:</strong>+353 (0) 404 45184
  <br>
  

  

  
  <strong>Facs:</strong>+353 (0) 404 45700
  <br> 
  

  

  

  

  
  <strong>R-phost:</strong> <a href="mailto:apai@eircom.net">apai@eircom.net</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Natural Parents Network of Ireland</h3>
<p>
  

  
  PO Box 6714<br>Dublin 4<br>Ireland
  <br>
  
</p>
<p>
  

  
  <strong>Teil:</strong>(01) 660 0795 2pm-4pm, Sunday
  <br>
  

  

  

  
  <strong>Láithreán Gréasáin:</strong> <a href="http://www.adoptionloss.ie">http://www.adoptionloss.ie</a>
  <br>
  

  

  

  
  <strong>R-phost:</strong> <a href="mailto:info@adoptionloss.ie">info@adoptionloss.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Cumann Idirnáisiúnta Uchtála</h3>
<p>
  

  
  Bosca Phoist 5522<br>17 Rathfarnham Road<br>Terenure<br>Dublin <br>Ireland
  <br>
  
</p>
<p>
  

  
  <strong>Teil:</strong>(01) 499 2206
  <br>
  

  

  
  <strong>Facs:</strong>(01) 490 3238
  <br> 
  

  
  <strong>Láithreán Gréasáin:</strong> <a href="http://www.iaaireland.org">http://www.iaaireland.org</a>
  <br>
  

  

  

  
  <strong>R-phost:</strong> <a href="mailto:info@iaaireland.org">info@iaaireland.org</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Treoir (Comhdháil Seirbhísí do Thuismitheoirí nach bhfuil Pósta agus dá gClann)</h3>
<p>
  

  
  14 Teach Gandon<br>Sráid an Mhéara Íochtarach,<br>IFSC<br>Dublin 1<br>Ireland
  <br>
  
</p>
<p>
  

  
  <strong>Teil:</strong>+353 (0)1 670 0120
  <br>
  

  
  <strong>Lóghlao:</strong>1890 252 084
  <br>
  

  

  
  <strong>Láithreán Gréasáin:</strong> <a href="http://www.treoir.ie">http://www.treoir.ie</a>
  <br>
  

  

  
  <strong>Contact Form:</strong> <a href="http://www.treoir.ie/contact-contact.php">http://www.treoir.ie/contact-contact.php</a>
  <br>
  

  
  <strong>R-phost:</strong> <a href="mailto:info@treoir.ie">info@treoir.ie</a>
  <br>
  
</p>
</div></div>
<br><span><br></span> </div>
</div>
</html>
