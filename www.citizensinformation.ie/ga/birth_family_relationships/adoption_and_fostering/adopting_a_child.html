<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Uchtú Intíre
</title>
    
    <meta name="description" content="Cur síos ar an gcóras altamais in Éirinn. San áireamh tá an     córas a bhaineann le páiste ag thógáil ar altramas sa tír seo agus ón iasacht.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Uchtú Intíre</h1>
	
<ul class="anchorlinks"><li><a href="#l0b3fe">Eolas</a></li><li><a href="#l94472">Conas Iarratas a dhéanamh</a></li><li><a href="#la31d5">Tuilleadh eolais </a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Is é is uchtú ann ná próiseas trína n-éiríonn leanbh ina bhall de
theaghlach nua. Cruthaíonn sé gaolmhaireacht dhlíthiúil bhuan idir na
tuismitheoirí uchtála agus an leanbh.</p>

<p>Tugtar uchtú intíre ar uchtú leanbh atá ina chónaí in Éirinn. Más
rud é go bhfuil an leanbh ina chónaí thar lear, tugtar uchtú idir thíortha
ar an bpróiseas.</p>

<p>Tá máthair uchtála (nó fear atá ina uchtaitheoir aonair) i dteideal
leas a bhaint as <a href="../../employment/employment_rights_and_conditions/leave_and_holidays/adoptive_leave.html">saoire
uchtaíoch ó fhostaíocht</a>.</p>

<p>Ós rud é gur próiseas casta dlí é uchtú, tá sé ina chabhair eolas a
bheith agat ar na gnéithe bunúsacha den dlí um uchtú.</p>
<ul><li>Is é <a href="../family_support_agency.html">Tusla - an
    Ghníomhaireacht um Leanaí agus an Teaghlach</a> an t-údarás inniúil
    maidir le huchtuithe intíre a phróiseáil. Oibríonn comhlachtaí
    creidiúnaithe le Tusla i ngach réimse uchtaithe, ag tabhairt faoi na
    gníomhaíochtaí sin a bhfuil siad creidiúnaithe ina leith.</li>
  <li>Daingníonn ordú uchtaithe seasamh an linbh sa teaghlach uchtála sa
    dlí. Breithnítear sa dlí go bhfuil an leanbh ar leanbh na
    dtuismitheoirí uchtála faoi is dá mbéarfaí é/í leo. Is buan atá
    uchtú dlíthiúil.</li>
  <li>Déanann <a href="http://www.aai.gov.ie/">Údarás Uchtála na
    hÉireann</a> orduithe uchtaithe. Bunaíodh é i mí na Samhna 2010 faoin
    <a href="http://www.irishstatutebook.ie/2010/en/act/pub/0021/index.html">Acht
    Uchtaithe 2010</a>.</li>
  <li>Ceadaíonn an dlí an t-uchtú dílleachtaí agus leanaí a rugadh
    lasmuigh de phósadh (lena n-áirítear, i gcásanna áirithe, leanaí a
    bpósann a dtuismitheoirí nádúrtha a chéile ina dhiaidh sin). I
    gcásanna eisceachtúla, féadann an Ard-Chúirt an t-uchtú leanaí ar
    theip ar a dtuismitheoirí ina ndualgas cúram ina dtaobh (is féidir
    leanaí a rugadh laistigh de phósadh a chur san áireamh anseo). Féach <a href="http://www.tusla.ie/services/alternative-care/adoption-services/adoption/children-eligible-for-adoption/">láithreán
    Gréasáin Tusla</a>.</li>
</ul><h3>Cineálacha d’uchtú intíre</h3>

<p><strong>Uchtú leastuismitheora</strong></p>

<p>Tarlaíonn uchtú leastuismitheora nuair a uchtaíonn lánúin phósta
leanbh, arb é duine amháin den lánúin tuismitheoir nádúrtha an linbh (an
mháthair de ghnáth) agus nach é an duine eile tuismitheoir nádúrtha an
linbh. Ní mór don tuismitheoir nádúrtha agus don leastuismitheoir an leanbh
a uchtú le nach gcailleann an tuismitheoir nádúrtha a chearta/cearta agus a
fhreagrachtaí/freagrachtaí i leith an linbh. Más rud é gur rugadh leanbh
laistigh de phósadh roimhe sin, sá chás gur athphós an tuismitheoir
nádúrtha anois tar éis colscartha nó tar éis bhás a chéile/céile, níl
an leanbh i dteideal uchtaithe.</p>

<p><strong>Uchtú mórtheaghlaigh</strong></p>

<p>Tarlaíonn uchtú mórtheaghlaigh nuair atá an leanbh á uchtú ag ball de
theaghlach an linbh nó ag gaol. Chuirfí an mháthair bhreithe nó córas
cúram leanaí Tusla an leanbh faoina chúram.</p>

<p><strong>Uchtú intíre naín</strong></p>

<p>Is é is uchtú intíre naín ann ná cás ina gcuirtear leanbh faoi chúram
beirt tuismitheoirí eile. Ní fhéadfaidh ach seirbhís uchtála Tusla nó
cumann uchtála cláraithe an leanbh a chur faoi chúram na lánúine. Ní mór
don Údarás Uchtála an socrúchán a fhormheas sula dtarlaíonn sé.</p>

<p><strong>Uchtú cúraim altrama fhadtéarmaigh</strong></p>

<p>Tarlaíonn uchtú cúraim altrama nuair a uchtaíonn lánúin leanbh a
cuireadh faoina gcúram ar dtús i gcás cúraim altrama.</p>

<p>Tá <a href="http://aai.gov.ie/index.php/domestic-adoption/what-is-domestic-adoption.html">tuilleadh
faisnéise faoi na cineálacha éagsúla d’uchtú intíre</a> ar fáil ar
láithreán Gréasáin an Údaráis Uchtála.</p>

<h3>Cé a fhéadann uchtú?</h3>

<p>D’fhonn leanbh a uchtú, ní mór duit bheith 21 bliain d’aois ar a
laghad agus i do chónaí sa Stát. Sa chás go bhfuil an leanbh á uchtú ag
lánúin phósta agus gurb é duine amháin acu máthair nó athair nó gaol an
linbh, tá sé riachtanach go bhfuil duine amháin acu 21 bliain d’aois ar a
laghad.</p>

<p>Tá na daoine seo a leanas i dteideal uchtú:</p>
<ul><li>Lánúin phósta atá ina gcónaí le chéile</li>
  <li>Duine pósta ina aonar. Ní mór toiliú an chéile eile le huchtú a
    fháil mura bhfuil an lánúin ina gcónaí ar leithligh óna chéile agus
    idirscartha faoi fhoraithne chúirte nó faoi ghníomhas idirscartha, más
    rud é gur thréig an céile eile an tuismitheoir uchtála ionchasach nó
    go raibh iompraíocht an chéile eile ina cúis leis an tuismitheoir
    uchtála ionchasach ag fágáil an chéile eile, agus cúis chóir
    aige/aici.</li>
  <li>Máthair, athair nó gaol an linbh (ciallaíonn gaol seantuismitheoir,
    deartháir, deirfiúr, uncail nó aintín an linbh agus/nó céile aon
    duine den chineál sin, agus an ghaolmhaireacht leis an leanbh á rianú
    tríd an máthair nó tríd an athair)</li>
  <li>Baintreach nó baintreach fir</li>
  <li>Ní fhéadfaidh iarratasóir aonair nach bhfuil i gceann amháin de na
    catagóirí atá liostaithe thuas uchtú a dhéanamh ach sa chás gur
    deimhin leis an Údarás Uchtála, in imthosca ar leith an cháis, go
    bhfuil sé inmhianaithe. Ní féidir le beirt daoine neamhphósta uchtú i
    gcomhpháirt.</li>
</ul><p>Soláthraíonn an <a href="http://www.irishstatutebook.ie/2015/en/act/pub/0009/index.html">tAcht
Leanaí agus Caidrimh Teaghlaigh 2015</a> gur féidir páirtnéirí sibhialta
agus lánúineacha ag maireachtáil i bhfochair a uchtú i gcomhpháirt le
leanbh. Na hailt ábhartha den Acht nach bhfuil tagtha go fóill i bhfeidhm.</p>

<p>Níl aon uasteorainneacha aoise i bhfeidhm maidir le tuismitheoirí atá ag
uchtú. Tá <a href="http://www.tusla.ie/services/alternative-care/adoption-services/adoption/who-may-adopt/">tuilleadh
eolais faoi cé a fhéadann uchtú</a> ag Tusla.</p>

<h3>Toiliú</h3>

<p>Ceanglas dlíthiúil is ea toiliú thuismitheoirí/chaomhnóirí an linbh
leis an uchtú. Más rud é go mbeirtear an leanbh lasmuigh de phósadh agus
nach bhfuil aon chearta caomhnóireachta ag an athair, níl ach toiliú na
máthar ag teastáil, ach tá an t-athair i dteideal go dtéitear i gcomhairle
leis (más féidir). Tá toiliú an athar ag teastáil, áfach, más rud é go
bpósann sé an mháthair tar éis bhreith an linbh nó go gceaptar é mar
chaomhnóir nó go ndeonaítear caomhnóireacht an linbh dó trí ordú
cúirte.</p>

<p>Ní mór don mháthair, don athair (nuair is caomhnóir é) nó d’aon
chaomhnóir dlíthiúil eile toiliú tosaigh nó comhaontú a thabhairt leis an
leanbh a thabhairt lena uchtú ag Tusla nó ag seirbhís uchtála fhormheasta.
Ní mór dóibh ansin a dtoiliú a thabhairt le hordú uchtaithe a dhéanamh.
Féadfar an toiliú sin a tharraingt siar am ar bith sula ndéantar an t-ordú
uchtaithe.</p>

<p>Más rud é go ndiúltaíonn an mháthair toiliú nó go dtarraingíonn sí
siar toiliú a tugadh cheana, féadfaidh na tuismitheoirí atá ag uchtú
iarratas a dhéanamh ar ordú chuig an Ard-Chúirt. Más deimhin leis an
gcúirt go bhfuil sé le leas is fearr an linbh, déanfaidh sí ordú lena
dtugtar cúram an linbh do na tuismitheoirí atá ag uchtú ar feadh tréimhse
shonraithe agus lena dtugtar údarás don Údarás Uchtála toiliú na máthar
le déanamh an ordaithe uchtaithe a ligean thar ceal.</p>

<p>Más rud é go n-athraíonn máthair a hintinn faoi uchtú sula ndéantar an
t-ordú uchtaithe, ach diúltaíonn na tuismitheoirí atá ag uchtú an leanbh
a thabhairt uathu, féadfaidh sí imeachtaí dlí a thionscnamh ansin le go
dtabharfar cúram an linbh ar ais di.</p>

<h3>Clár na nAithreacha Breithe</h3>

<p>Tá athair breithe, nach bhfuil aon chearta caomhnóireachta aige, i
dteideal go dtéitear i gcomhairle leis faoi uchtú a linbh. Más rud é go
bhfuil tú buartha go bhfuil sé beartaithe ag do pháirtnéir nó ag
d’iarpháirtnéir do leanbh a chur lena uchtú gan eolas a thabhairt duit,
féadfaidh tú iarraidh ar an Údarás Uchtála fógra a thabhairt duit ach <a href="http://aai.gov.ie/images/download/Form-F3-Natural-Father-Register-Form.pdf">do
shonraí a thaifeadadh ar Chlár na nAithreacha Breithe</a>. Is féidir leat
déanamh amhlaidh sula mbeirtear do leanbh, más gá. Seiceáiltear an clár
sin in aghaidh gach iarratais ar uchtú.</p>

<h3>Measúnú</h3>

<p>Rachaidh iarratasóirí atá á mbreithniú le haghaidh uchtú faoi
mheasúnú mionsonraithe. Déanann cumann uchtála nó oibrí sóisialta de
chuid Tusla an measúnú. Áirítear leis roinnt agallamh agus cuairteanna
baile. Sa chás go mbaineann an t-iarratas le lánúin phósta, cuirfear
agallaimh aonair agus comhagallaimh araon ar siúl.</p>

<p>Pléifidh an t-oibrí sóisialta réimsí amhail caidrimh roimhe sin
agus/nó caidrimh reatha, cúiseanna le huchtú, ionchais an linbh agus an
cumas chun cabhrú leis an leanbh forbairt a dhéanamh ar a eolas/heolas agus
ar an tuiscint atá aige/aici ar a chúlra/cúlra nádúrtha. Tá ceangal ar
gach iarratasóir dul faoi scrúdú dochtúra.</p>

<p>Ullmhaíonn an t-oibrí sóisialta tuarascáil ansin a chuirtear faoi
bhráid an choiste uchtála áitiúil agus déantar moladh.</p>

<h3>Dearbhú incháilitheachta agus oiriúnachta</h3>

<p>Cuirtear d’iarratas ar mheasúnú, an tuarascáil agus moltaí an choiste
uchtála áitiúil chuig an Údarás Uchtála. Más i bhfeidhm agus ceart atá
na cáipéisí uile, agus más dearfach atá na moltaí, deonóidh an tÚdarás
Uchtála dearbhú incháilitheachta agus oiriúnachta.</p>

<p>Deonaítear an dearbhú ar feadh tréimhse 2 bhliain ón dáta ar a
n-eisítear é. Is féidir go gcuirfear san áireamh ann ráiteas a bhaineann
le haois nó le riocht sláinte an linbh a meastar thú a bheith i do
thuismitheoir oiriúnach aige/aici - tá sé sin bunaithe ar an bhfaisnéis a
chuirtear ar fáil sa tuarascáil mheasúnaithe.</p>

<h3>Ordú uchtaithe</h3>

<p>Is éagsúil ó chás go cás atá an tréimhse ama idir deonú an
dearbhaithe incháilitheachta agus oiriúnachta agus déanamh an ordaithe
uchtaithe. Braitheann sí ar chineál an iarratais uchtaithe atá á dhéanamh
agus ar thosca ar leith na n-iarratasóirí agus an linbh.</p>

<p>I gcás uchtú leastuismitheora mar a bhfuil an leanbh in situ, táthar ag
súil go ndéanfar dul chun cinn ar an iarratas ar an ordú uchtaithe le linn
thréimhse feidhme an dearbhaithe incháilitheachta agus oiriúnachta. Sá
chás gur uchtú intíre naín é, níl aon ráthaíocht go meaitseálfar
lánúin le leanbh le linn thréimhse feidhme an dearbhaithe. Sula ndéanann
tú ordú uchtaithe, ní mór gur deimhin leis an Údarás Uchtála go bhfuil
an leanbh i dteideal uchtaithe.</p>

<p>Ar láithreán Gréasáin an Údaráis, is féidir leat teacht ar <a href="http://aai.gov.ie/index.php/domestic-adoption/declaration-of-eligibility-a-suitability.html">fhaisnéis
faoi na saincheisteanna a d’fhéadfadh teacht chun cinn</a> tar éis an
dearbhú a eisiúint.</p>

<h3>Éisteacht uchtaithe</h3>

<p>Nuair atá an t-ordú uchtaithe á dhéanamh sa deireadh, téann tú os
comhair Bhord an Údaráis Uchtála leis an leanbh agus tugann tú fianaise
faoi mhionn maidir le d’aitheantas agus le d’incháilitheacht. Beidh foirm
comhlánaithe agat roimhe sin lena gcuirtear in iúl an t-ainm ba mhaith leat a
bheith ar an ordú uchtaithe i gcomhair an linbh. Is féidir é sin a athrú ag
an éisteacht uchtaithe ach is fearr é a chomhaontú ar dháta na héisteachta
nó roimhe sin.</p>

<p>Faigh <a href="http://aai.gov.ie/index.php/domestic-adoption/applying-for-an-adoption-order.html">tuilleadh
faisnéise faoin éisteacht uchtaithe anseo</a>.</p>

<h3>Teastas uchtaithe</h3>

<p>Ag an éisteacht uchtaithe, tabharfar faisnéis duit faoi conas a
dhéanfaidh tú teastas breithe nua a fháil don leanbh. De ghnáth, beidh an
teastas breithe nua (an teastas uchtaithe) ar fáil trí Oifig an
Ard-Chláraitheora laistigh de 4 seachtaine. Cé nach teastas breithe iarbhír
é, is ionann a stádas chun críocha dlí. Tugann sé dáta an ordaithe
uchtaithe agus ainmneacha agus seoltaí na dtuismitheoirí uchtála agus tá
sé cosúil le teastas breithe i ngach gné.</p>
</div>
<div class="topic base_howtoapply">
<h2 class="topic base_howtoapply_title" id="l94472">Conas Iarratas a dhéanamh</h2>

<p>Más rud é go bhfuil fiosrú agat maidir le huchtú in Éirinn, déan
teagmháil le ceann amháin de na <a href="http://www.tusla.ie/services/alternative-care/adoption-services/adoption/adoption-societies">cumainn
uchtála fhormheasta</a> nó den <a href="http://www.tusla.ie/services/alternative-care/adoption-services/adoption/adoption-offices/">tseirbhís
uchtála is cóngaraí duit de chuid Tusla</a>.</p>

<p>Tá costas €10 ar chóip dheimhnithe d’iontráil i gClár na Leanaí
Uchtaithe, rud is féidir a úsáid chun críocha dlí agus riaracháin. Tá
sí ar fáil trí Oifig an Ard-Chláraitheora. Is féidir leat <a href="http://www.welfare.ie/en/Pages/Apply-for-Certificates.aspx">foirm
iarratais a íoslódáil nó iarratas a dhéanamh ar líne anseo</a>.</p>
</div>
<div class="topic base_wheretoapply">
<h2 class="topic base_wheretoapply_title" id="la31d5">Tuilleadh eolais </h2>

<div class="inlinesio">
<p>
</p><div>
<h3>Údarás Uchtála na hÉireann</h3>
<p>
  

  
  Teach Shelbourne<br>Bóthar Shelbourne<br>Droichead na Dothra<br>Baile Átha Cliath 4<br>Éire
  <br>
  
</p>
<p>
  

  
  <strong>Teil:</strong>(01) 230 9300
  <br>
  

  

  

  
  <strong>Láithreán Gréasáin:</strong> <a href="https://www.aai.gov.ie/">https://www.aai.gov.ie/</a>
  <br>
  

  

  
  <strong>Contact Form:</strong> <a href="https://www.aai.gov.ie/contact-us.html">https://www.aai.gov.ie/contact-us.html</a>
  <br>
  

  
</p>
</div></div>

<div class="inlinesio">
<p>
</p><div>
<h3>Tusla - An Ghníomhaireacht um Leanaí agus an Teaghlach</h3>
<p>
  

  
  Brunel Tógála<br>Heuston Ráithe Theas<br>Baile Átha Cliath 8<br>Éire
  <br>
  
</p>
<p>
  

  
  <strong>Teil:</strong>(01) 771 8500
  <br>
  

  

  

  
  <strong>Láithreán Gréasáin:</strong> <a href="http://www.tusla.ie/">http://www.tusla.ie/</a>
  <br>
  

  

  

  
  <strong>R-phost:</strong> <a href="mailto:info@tusla.ie">info@tusla.ie</a>
  <br>
  
</p>
</div></div>
</div>
</div>
</html>
