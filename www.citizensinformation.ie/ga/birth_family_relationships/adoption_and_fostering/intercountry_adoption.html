<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Uchtú idir thíortha
</title>
    
    <meta name="description" content="Cur síos ar an bpóiséas a bhaineann le páistí a uchtú ó     thíortha eile agus na riachtanais nach mór do na tuismitheoirí a shásamh.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Uchtú idir thíortha</h1>
	
<ul class="anchorlinks"><li><a href="#l0b3fe">Eolas</a></li><li><a href="#l94472">Conas Iarratas a dhéanamh</a></li><li><a href="#la077a">Teagmhálacha </a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Má uchtaíonn tú leanbh atá ina chónaí i dtír lasmuigh d’Éirinn,
tugtar uchtú idir thíortha ar an bpróiseas. Tugtar <a href="adopting_a_child.html">uchtú intíre</a> ar uchtú leanbh atá ina
chónaí in Éirinn.</p>

<p>Is é is uchtú ann ná próiseas trína n-éiríonn leanbh ina bhall de
theaghlach nua. Cruthaíonn sé gaolmhaireacht dhlíthiúil bhuan idir na
tuismitheoirí uchtála agus an leanbh.</p>

<p>Ós rud é gur próiseas casta dlí é uchtú idir thíortha, tá sé ina
chabhair eolas a bheith agat ar na gnéithe bunúsacha den dlí um uchtú.</p>
<ul><li>Daingníonn ordú uchtaithe seasamh an linbh sa teaghlach uchtála sa
    dlí. Breithnítear sa dlí go bhfuil an leanbh ar leanbh na
    dtuismitheoirí uchtála faoi is dá mbéarfaí é/í leo. Is buan atá
    uchtú dlíthiúil.</li>
  <li>Déanann <a href="http://www.aai.gov.ie/">Údarás Uchtála na
    hÉireann</a> orduithe uchtaithe. Tá an chumhacht aige freisin uchtú a
    dhéantar lasmuigh den Stát a aithint. Bunaíodh é i mí na Samhna 2010
    faoin <a href="http://www.irishstatutebook.ie/2010/en/act/pub/0021/index.html">Acht
    Uchtaithe 2010</a>.</li>
  <li>Ina theannta sin, daingníodh le hAcht 2010 <a href="http://www.hcch.net/index_en.php?act=conventions.text&amp;cid=69">an
    Coinbhinsiún maidir le Cosaint Leanaí agus Comhoibriú i leith Uchtú
    idir Thíortha (‘Coinbhinsiún na Háige’)</a>. Is iad na tíortha
    amháin a aithníonn Éire le haghaidh uchtú idir thíortha na tíortha
    sin a dhaingnigh Coinbhinsiún na Háige freisin. Is é an tÚdarás
    Uchtála Údarás Láir na hÉireann faoin gCoinbhinsiún.</li>
</ul><h3>Cé a fhéadann uchtú?</h3>

<p>D’fhonn leanbh a uchtú, ní mór duit bheith 21 bliain d’aois ar a
laghad. Ní mór duit gnáthchónaí a bheith ort sa Stát nó bheith i do
chónaí sa Stát ar feadh bliain amháin ar a laghad roimh an dáta ar a
ndéantar an t-ordú uchtaithe.</p>

<p>Tá na daoine seo a leanas i dteideal uchtú:</p>
<ul><li>Lánúin phósta atá ina gcónaí le chéile</li>
  <li>Duine pósta ina aonar. Ní mór toiliú an chéile eile le huchtú a
    fháil mura bhfuil an lánúin ina gcónaí ar leithligh óna chéile agus
    idirscartha faoi fhoraithne chúirte nó faoi ghníomhas idirscartha, nó
    más rud é gur thréig an céile eile an tuismitheoir uchtála ionchasach
    nó go raibh iompraíocht an chéile eile ina cúis leis an tuismitheoir
    uchtála ionchasach ag fágáil an chéile eile, agus cúis chóir
    aige/aici.</li>
  <li>Máthair, athair nó gaol an linbh (ciallaíonn gaol seantuismitheoir,
    deartháir, deirfiúr, uncail nó aintín an linbh agus/nó céile aon
    duine den chineál sin, agus an ghaolmhaireacht leis an leanbh á rianú
    tríd an máthair nó tríd an athair)</li>
  <li>Baintreach nó baintreach fir</li>
  <li>Ní fhéadfaidh iarratasóir aonair nach bhfuil i gceann amháin de na
    catagóirí atá liostaithe thuas uchtú a dhéanamh ach sa chás gur
    deimhin leis an Údarás Uchtála, in imthosca ar leith an cháis, go
    bhfuil sé inmhianaithe. Ní féidir le beirt daoine neamhphósta uchtú i
    gcomhpháirt.</li>
</ul><p>Soláthraíonn an <a href="http://www.irishstatutebook.ie/2015/en/act/pub/0009/index.html">tAcht
Leanaí agus Caidrimh Teaghlaigh 2015</a> gur féidir páirtnéirí sibhialta
agus lánúineacha ag maireachtáil i bhfochair a uchtú i gcomhpháirt le
leanbh. Na hailt ábhartha den Acht nach bhfuil tagtha go fóill i bhfeidhm.</p>

<p>Níl aon uasteorainneacha aoise i bhfeidhm maidir le tuismitheoirí atá ag
uchtú. Tá tuilleadh <a href="http://aai.gov.ie/index.php/intercountry-adoption/introduction.html">faisnéise
faoi incháilitheacht agus oiriúnacht na ndaoine ar mian leo uchtú</a> ag an
Údarás Uchtála.</p>

<h3>Measúnú</h3>

<p>Más mian leat leanbh a uchtú ó thír eile, tá ceangal ort dul faoi
mheasúnú ar d’incháilitheacht agus ar d’oiriúnacht. Déanann oibrí
sóisialta ón <a href="http://www.tusla.ie/services/alternative-care/adoption-services/intercountry-adoption/intercountry-adoption-offices/">tseirbhís
um uchtú idir thíortha de chuid Tusla - an Ghníomhaireacht um Leanaí agus
an Teaghlach</a> nó comhlacht creidiúnaithe an measúnú sin. Ullmhaíonn an
t-oibrí sóisialta tuarascáil mheasúnaithe ar uchtú idir thíortha (ar a
dtugtar tuarascáil staidéar baile freisin) ansin a chuirtear faoi bhráid an
choiste uchtála áitiúil agus déantar moladh.</p>

<h3>Dearbhú incháilitheachta agus oiriúnachta</h3>

<p>Cuirtear d’iarratas ar mheasúnú, an tuarascáil agus moltaí an choiste
uchtála áitiúil chuig an Údarás Uchtála. Más i bhfeidhm agus ceart atá
na cáipéisí uile, agus más dearfach atá na moltaí, deonóidh an tÚdarás
Uchtála <a href="http://aai.gov.ie/index.php/intercountry-adoption/intercountry-adoption-process.html">dearbhú
incháilitheachta agus oiriúnachta</a>.</p>

<p>Is féidir go gcuirfear san áireamh sa dearbhú ráiteas a bhaineann le
haois nó le riocht sláinte an linbh a meastar thú a bheith i do
thuismitheoir oiriúnach aige/aici - tá sé sin bunaithe ar an bhfaisnéis a
chuirtear ar fáil i dtuarascáil an mheasúnaithe.</p>

<p>Deonaítear an dearbhú ar feadh tréimhse 2 bhliain ón dáta ar a
n-eisítear é. Déantar foráil sa reachtaíocht do <a href="http://aai.gov.ie/adoption/intercountry/information-for-prospective-adopters-intercountry.html">shíneadh
1 bhliain</a>, ar choinníoll nár tháinig athrú ar imthosca.</p>

<h3>Tír thionscnaimh a roghnú</h3>

<p>Mar chuid den phróiseas measúnaithe, beidh cinneadh déanta agat ar thír
ónar mian leat leanbh a uchtú. Faoin Acht Uchtaithe 2010, ní fhéadann
cónaitheoirí na hÉireann uchtú ach ó thíortha eile a dhaingnigh
Coinbhinsiún na Háige nó ó thíortha nach raibh páirteach i gCoinbhinsiún
na Háige a bhfuil comhaontú déthaobhach ag Éirinn leo (níl comhaontuithe
den chineál sin ag Éirinn faoi láthair).</p>

<p>Níl ach <a href="http://aai.gov.ie/index.php/intercountry-adoption/hague-country-advisories.html">líon
beag tíortha de Choinbhinsiún na Háige</a> lena ndéileálann Éire faoi
láthair chun críocha uchtú idir thíortha. Tá a ceanglais agus srianta
féin ag gach tír maidir le huchtaitheoirí ionchasacha. Is féidir faisnéis
shonrach faoi cheanglais tíre a fháil ó ghníomhaireachtaí Éireannacha
atá creidiúnaithe chun uchtuithe ó na tíortha sin a éascú.</p>

<h3>Próiseas</h3>

<p>Rialaítear an próiseas atá i gceist in uchtú idir thíortha le
prótacail a leagtar amach i gCoinbhinsiún na Háige. Sa chéad dul síos,
déanann an tÚdarás Uchtála, nó gníomhaireacht atá creidiúnaithe ag an
Údarás chun na críche sin, an tuarascáil mheasúnaithe ar uchtú idir
thíortha agus an dearbhú (ar a dtugtar tuarascáil Airteagal 15 i dteannta a
chéile) a chur chuig an Údarás Láir nó chuig gníomhaireacht
chreidiúnaithe sa tír ónar mian leat uchtú.</p>

<p>Déantar leanbh a mheaitseáil le d’iarratas i dtír thionscnaimh an
linbh. Nuair a dhéantar meaits, cuireann an tÚdarás Láir nó an comhlacht
creidiúnaithe i dtír thionscnaimh an linbh tuarascáil staidéar linbh
(tuarascáil Airteagal 16) chuig an Údarás Uchtála nó chuig an gcomhlacht
creidiúnaithe atá lonnaithe in Éirinn. De ghnáth, cuimseoidh an tuarascáil
tuarascáil chúlra ar an leanbh, na tuismitheoirí breithe (más eol), stair
liachta an linbh agus cruthúnas go bhfuarthas toilithe, más infheidhme, sa
mhodh agus san fhormáid a bhí ag teastáil.</p>

<p>Más rud é go bhfuil an tÚdarás Uchtála sásta le hoiriúnacht an
mheaits, eiseoidh sé toiliú le socrú an linbh leat (Airteagal 17). Tabharfar
eolas duit agus fiafrófar duit cé acu is mian leat, nó nach mian leat,
glacadh leis an leanbh. Más mian leat, féadfaidh tú taisteal chuig an tír
thionscnaimh chun an leanbh a fheiceáil sula ndéanann tú do chinneadh.
Bealach amháin nó bealach eile, is féidir leat d’intinn a athrú go dtí
an tráth a n-uchtaíonn tú an leanbh.</p>

<h3>Uchtú</h3>

<p>Cé go dtugann an chuid is mó de thíortha cead duit an leanbh a uchtú sa
tír thionscnaimh, is ann do roinnt tíortha a fhéadann caomhnóireacht a chur
ar fáil duit le go bhfaigheann tú <a href="adopting_a_child.html">uchtú
intíre</a> ar fhilleadh ar Éirinn duit.</p>

<p>Cuireann roinnt tíortha caomhnóireacht ar fáil le ceanglas go gcuireann
tú tuarascálacha iarshocrúcháin ar fáil ar feadh tréimhse fhorordaithe
sula dtugtar an t-uchtú chun críche i gcúirteanna na tíre tionscnaimh.</p>

<h3>Imréiteach Inimirce</h3>

<p>Le gur féidir leis an leanbh an stát a iontráil, ní mór imréiteach
inimirce a fháil ó Sheirbhís Eadóirseachta agus Inimirce na hÉireann
(INIS) sa Roinn Dlí agus Cirt agus Comhionannais. D’fhonn do <a href="http://www.inis.gov.ie/en/INIS/Pages/Foreign%20Adoption">Litir um
Imréiteach Inimirce</a> a fháil, ní mór duit scríobh chuig:</p>

<p><strong>An tAonad um Uchtuithe Eachtracha,</strong><br>
An Rannóg um Sheirbhísí Inimirce,<br>
Seirbhís Eadóirseachta agus Inimirce na hÉireann,<br>
An Chéad Urlár, 13/14 Cé an Bhúrcaigh, Baile Átha Cliath 2<br>
Teil: (01) 616 7700, Íosghlao: 1890 551 500 (10.00 am go 12.30 pm, Luan go
hAoine)<br>
R-phost: <a href="mailto:INISfadopt@justice.ie">INISfadopt@justice.ie</a></p>

<p>Beidh ort na nithe seo a leanas a iamh:</p>
<ul><li>Litir iarratais ina gcuirtear uimhir theagmhála am lae san áireamh</li>
  <li>Fótachóip de do phas (agus de phas do chéile)</li>
  <li>Dhá ghrianghraf de mhéid pas díot (agus dhá cheann de do chéile)</li>
  <li>Dearbhú Incháilitheachta agus Oiriúnachta (ní ghlacfar le cóip)</li>
  <li>Litir ón Údarás Uchtála ina sonraítear cá mhéad leanbh is féidir
    leat a uchtú agus na tíortha ar féidir leat iad a uchtú uathu</li>
</ul><p>Tabharfar iad sin ar ais duit mar aon le do Litir um Imréiteach Inimirce,
agus í formheasta. Beidh ort an litir a thaispeáint d’oifigeach inimirce ar
fhilleadh ar Éirinn duit.</p>

<h3>Fógra a thabhairt don Údarás Uchtála</h3>

<p>Ní mór duit fógra a thabhairt don Údarás Uchtála agus do Tusla nuair a
thugann tú an leanbh d’Éirinn leat den chéad uair tar éis uchtú sa tír
thionscnaimh. Ní mór fógra a thabhairt dó freisin más rud é go dtugann
tú an leanbh d’Éirinn leat d’fhonn <a href="http://aai.gov.ie/index.php/domestic-adoption/applying-for-an-adoption-order.html">an
leanbh a uchtú anseo</a>.</p>

<p>Ba cheart é sin a dhéanamh a luaithe is féidir agus is gá é a dhéanamh
laistigh de 3 mhí.</p>

<h3>An t-uchtú a chlárú</h3>

<p>Más rud é gur uchtaíodh an leanbh sa tír thionscnaimh, is é an chéim
dheiridh den phróiseas um uchtú idir thíortha ná clárú an uchtaithe. Is
aitheantas dlíthiúil foirmiúil é sin don uchtú a thugann an Stát
Éireannach.</p>

<p>Ní mór duit <a href="http://www.aai.gov.ie/index.php/intercountry-adoption/register-a-foreign-adoption.html">iarratas
ar chlárú an uchtaithe</a> a chur faoi bhráid an Údaráis Uchtála laistigh
de 3 mhí tar éis duit an Stát a athiontráil i ndiaidh an uchtaithe. Is
féidir leis an Údarás an t-uchtú a chlárú sa Chlár um Uchtuithe Idir
Thíortha ar bhonn theastas Airteagal 23. (Is é is teastas Airteagal 23 ann
ná teastas dearbhaithe ó thír thionscnaimh do linbh gur comhlíonadh
Coinbhinsiún na Háige agus an t-uchtú á dhéanamh.)</p>

<p>Cuimsíonn an Clár um Uchtuithe Idir Thíortha sonraí faoin leanbh
uchtaithe agus faoi na tuismitheoirí uchtála agus is cáipéis phoiblí í ar
féidir le baill den phobal í a iniúchadh. Féadfar teastais nó cóipeanna
de shleachta an Chláir a fháil ón Údarás ach an táille iomchuí a íoc
agus feidhmíonn siad chun críocha dlí mar theastas breithe i gcomhair do
linbh.</p>

<h3>Tuarascálacha tar éis uchtú</h3>

<p>Éilíonn roinnt tíortha go gcuireann tú faisnéis ar fáil faoi riocht
agus dhul chun cinn leanúnach an linbh tar éis uchtú. Cuirtear an fhaisnéis
sin ar fáil de ghnáth i dtuarascálacha ar a dtugtar tuarascálacha tar éis
uchtú. Is gnách go gcuireann oibrithe sóisialta nó gníomhaireachtaí atá
creidiúnaithe ag an Údarás Uchtála chun na seirbhísí sin a chur ar fáil
na tuarascálacha sin i dtoll a chéile.</p>
</div>
<div class="topic base_howtoapply">
<h2 class="topic base_howtoapply_title" id="l94472">Conas Iarratas a dhéanamh</h2>

<p>Más rud é go bhfuil fiosrú agat maidir le huchtú idir thíortha, déan
teagmháil leis an <a href="http://www.tusla.ie/services/alternative-care/adoption-services/intercountry-adoption/intercountry-adoption-offices/">oifig
um uchtú idir thíortha is cóngaraí duit de chuid na Gníomhaireachta um
Leanaí agus an Teaghlach</a>.</p>

<p>Tá costas €10 ar chóip dheimhnithe d’iontráil sa Chlár um Uchtuithe
Idir Thíortha, rud is féidir a úsáid chun críocha dlí agus riaracháin.
Tá sí ar fáil ón <a href="http://aai.gov.ie/index.php/intercountry-adoption/register-a-foreign-adoption.html">Údarás
Uchtála</a>. Is féidir leat <a href="http://aai.gov.ie/images/download/RICA-Extract-Application.pdf">foirm
iarratais a íoslódáil nó iarratas a dhéanamh ar líne anseo (pdf)</a>.</p>

<p>Ar a láithreán Gréasáin, tá <a href="http://aai.gov.ie/index.php/intercountry-adoption/intercountry-adoption-process.html">faisnéis
faoin bpróiseas um uchtú idir thíortha</a> mar aon le <a href="http://aai.gov.ie/index.php/intercountry-adoption/faq-intercountry-adoption.html">ceisteanna
coitianta</a> ag an Údarás Uchtála.</p>
</div>
<div class="topic base_wheretoapply">
<h2 class="topic base_wheretoapply_title" id="la077a">Teagmhálacha </h2>

<p>
</p><div class="inlinesio">
<p>
</p><div>
<h3>Údarás Uchtála na hÉireann</h3>
<p>
  

  
  Teach Shelbourne<br>Bóthar Shelbourne<br>Droichead na Dothra<br>Baile Átha Cliath 4<br>Éire
  <br>
  
</p>
<p>
  

  
  <strong>Teil:</strong>(01) 230 9300
  <br>
  

  

  

  
  <strong>Láithreán Gréasáin:</strong> <a href="https://www.aai.gov.ie/">https://www.aai.gov.ie/</a>
  <br>
  

  

  
  <strong>Contact Form:</strong> <a href="https://www.aai.gov.ie/contact-us.html">https://www.aai.gov.ie/contact-us.html</a>
  <br>
  

  
</p>
</div></div>


<p>
</p><div class="inlinesio">
<p>
</p><div>
<h3>Tusla - An Ghníomhaireacht um Leanaí agus an Teaghlach</h3>
<p>
  

  
  Brunel Tógála<br>Heuston Ráithe Theas<br>Baile Átha Cliath 8<br>Éire
  <br>
  
</p>
<p>
  

  
  <strong>Teil:</strong>(01) 771 8500
  <br>
  

  

  

  
  <strong>Láithreán Gréasáin:</strong> <a href="http://www.tusla.ie/">http://www.tusla.ie/</a>
  <br>
  

  

  

  
  <strong>R-phost:</strong> <a href="mailto:info@tusla.ie">info@tusla.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Cumann Idirnáisiúnta Uchtála</h3>
<p>
  

  
  Bosca Phoist 5522<br>17 Rathfarnham Road<br>Terenure<br>Dublin <br>Ireland
  <br>
  
</p>
<p>
  

  
  <strong>Teil:</strong>(01) 499 2206
  <br>
  

  

  
  <strong>Facs:</strong>(01) 490 3238
  <br> 
  

  
  <strong>Láithreán Gréasáin:</strong> <a href="http://www.iaaireland.org">http://www.iaaireland.org</a>
  <br>
  

  

  

  
  <strong>R-phost:</strong> <a href="mailto:info@iaaireland.org">info@iaaireland.org</a>
  <br>
  
</p>
</div></div>

</div>
</div>
</html>
