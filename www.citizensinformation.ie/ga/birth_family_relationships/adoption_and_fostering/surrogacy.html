<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Máthairionadaíocht
</title>
    
    <meta name="description" content="Bealach atá i máthairionadaíocht inar féidir le lánúin nó duine aonair gan aon leanaí chun leanbh a bheith acu. Tuilleadh faisnéise a fháil">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Máthairionadaíocht</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l38fe7">Stádas dlí</a></li><li><a href="#l34262">Comhairle dlí</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Bealach atá i máthairionadaíocht inar féidir le lánúin nó duine
aonair nach bhfuil aon leanaí acu chun leanbh a bheith acu, ina ndéanann
máthair ionaid an leanbh a iompar. Comhaontaíonn an mháthair ionaid bheith
inseamhnaithe go saorga nó go n-aistrítear an suth go dtí a broinn d’fhonn
éirí torrach. Iompraíonn sí an leanbh, ansin, ar feadh an téarma, agus é
beartaithe aici caomhnóireacht an linbh a thabhairt don duine/lánúin (ar a
dtugtar an duine/lánúin choimisiúnaithe) lena ndearna sí an comhaontú.</p>

<p>Féadfaidh máthairionadaíocht titim amach trí leas a bhaint as aon cheann
díobh seo a leanas:</p>
<ul><li>Ubháin na máthar coimisiúnaithe agus speirm an athar
  choimisiúnaithe</li>
  <li>Ubháin na máthar coimisiúnaithe agus speirm dheontóra</li>
  <li>Ubháin na máthar ionaid agus speirm an athar choimisiúnaithe</li>
  <li>Ubháin na máthar ionaid agus speirm dheontóra</li>
  <li>Ubháin deontóra agus speirm an athar choimisiúnaithe</li>
  <li>Ubháin agus speirm dheontóra, nó suth deontóra</li>
</ul><p>Féadfaidh socruithe máthairionadaíochta titim amach agus leas á bhaint
as teicnící inseamhnaithe shaorga (AI) nó toirchithe in vitro (IVF), agus is
féidir leo titim amach gan aon idirghabháil leighis. Féadtar iontráil sa
socrú máthairionadaíochta in Éirinn nó thar lear.</p>

<p>Ós rud é nach bhfuil an mháthair coimisiúnaithe ag iompar clainne, níl
sí i dteideal <a href="../../employment/employment_rights_and_conditions/leave_and_holidays/maternity_leave.html">saoire
mháithreachais</a> nó <a href="../../social_welfare/social_welfare_payments/social_welfare_payments_to_families_and_children/maternity_benefit.html">Sochar
Máithreachais</a> má tá sí fostaithe.</p>
</div>

<div class="topic base_rules">
<h2 class="topic base_rules_title" id="l38fe7">Stádas dlí</h2>

<p>Níl aon reachtaíocht Éireannach ann chun na saincheisteanna dlíthiúla a
chuimsiú a eascraíonn ó mháthairionadaíocht. I <a href="http://health.gov.ie/wp-content/uploads/2014/03/Report-of-The-Commission-on-Assisted-Human-Reproduction.pdf">dTuarascáil
an Choimisiúin um Atáirgeadh Daonna Cuidithe (2005) (pdf)</a>, rinne an
Coimisiún an moladh gur cheart glacadh leis gur leis an lánúin
choimisiúnaithe leanbh a shaolaítear trí mháthairionadaíocht. Ina theannta
sin, mhol an Coimisiún gur cheart comhlacht rialaithe a bhunú le haghaidh
atáirgeadh daonna cuidithe. Ní dhearnadh na moltaí a chorprú i ndlí na
hÉireann go fóill.</p>

<p>Go traidisiúnta, meastar gurb ionann an mháthair ionaid agus máthair
dhlíthiúil an linbh agus caomhnóir an linbh, mar gheall gur rug sí ar an
leanbh. Baineann tábhacht le máithreachas dlíthiúil ar mhaithe le clárú
breithe, forálacha sainchónaithe agus saoránachta, comharbas, forálacha
cúram linbh, uchtú, forálacha leasa shóisialaigh agus oideachais, mar
gheall go mbraitheann go leor de na seirbhísí seo ar thoiliú na máthar
dlíthiúla.</p>

<p>Má tá an mháthair ionaid pósta, meastar de réir an dlí, faoi <a href="http://www.irishstatutebook.ie/1987/en/act/pub/0026/sec0046.html#sec46">Alt
46 den Acht um Stádas Leanaí, 1987</a>, gurb ionann fear céile na máthar
ionaid agus athair an linbh, mura gcruthaítear a mhalairt. Mura bhfuil sí
pósta, is í caomhnóir aonair an linbh.</p>

<h3>Uchtú</h3>

<p>Ba ghá don duine/do na daoine coimisiúnaithe <a href="adopting_a_child.html">an leanbh a uchtú</a> d’fhonn caidreamh
dlíthiúil bheith acu leis/léi. Má tá an leanbh á uchtú, ní mór seo a
dhéanamh trí Údarás Uchtála na hÉireann, agus ní féidir a chinntiú go
leagfar leanbh máthair ionaid faoi chúram na máthar/an athar fola. Ní
cheadaítear uchtáil phríobháideach, agus cuirtear cosc ar thuismitheoir
linbh ó aon íocaíocht a fháil as an leanbh a thabhairt suas le haghaidh
uchtála.</p>

<p>Tá máthair uchtála (nó fear atá ina uchtaitheoir aonair) i dteideal
leas a bhaint as <a href="../../employment/employment_rights_and_conditions/leave_and_holidays/adoptive_leave.html">saoire
uchtaíoch ó fhostaíocht</a>. Féadfaidh siad cáiliú freisin le haghaidh <a href="../../social_welfare/social_welfare_payments/social_welfare_payments_to_families_and_children/adoptive_benefit.html">Sochar
Uchtaíoch</a>.</p>

<h3>Caomhnóireacht agus caomhnadh</h3>

<p>Mar mhalairt air sin, d’fhéadfadh fear coimisiúnaithe iarratas a
dhéanamh ar <a href="../cohabiting_couples/legal_guardianship_and_unmarried_couples.html">chaomhnóireacht
an linbh</a> faoin Acht um Chaomhnóireacht Leanaí, 1964 más é athair fola
nó géiniteach an linbh. Ní bheadh aon cheart ag a pháirtnéir, áfach, chun
an t-iarratas sin a dhéanamh.</p>

<p>Maidir le <a href="../cohabiting_couples/custody_of_children_and_unmarried_couples.html">cearta
caomhnóireachta</a>, má úsáideann an mháthair ionaid a hubháin féin chun
an leanbh a ghiniúint, is dóchúil, mar gheall gurb í an mháthair
ghéiniteach agus iompair, go gcaithfeadh cúirt Éireannach léi mar an
máthair dhlíthiúil. I gcás máthair ionaid a iompraíonn suth a gineadh ó
ubháin agus speirm na lánúine coimisiúnaithe, níl cúrsaí chomh soiléir
céanna.</p>

<h3>Socruithe máthairionadaíochta thar lear</h3>

<p>Nuair a iontráiltear i socruithe máthairionadaíochta thar lear, tagann
saincheisteanna, ar nós saoránachta agus cáipéisí taistil chun solais
chomh maith. D’fhoilsigh an Roinn Dlí agus Cirt agus Comhionannais cáipéis
a sholáthraíonn <a href="http://www.justice.ie/en/JELR/20120221%20Guidance%20Document.pdf/Files/20120221%20Guidance%20Document.pdf">comhairle
ar shaoránacht, tuismíocht, caomhnóireacht agus cáipéisí taistil</a> i
dtaca le leanaí a shaolaítear mar thoradh ar shocruithe máthairionadaíochta
inar iontráladh lasmuigh den Stát.</p>
</div>

<div class="topic base_rates">
<h2 class="topic base_rates_title" id="l34262">Comhairle dlí</h2>

<p>Ba cheart d’aon duine a dhéanann machnamh ar shocruithe
máthairionadaíochta comhairle dlí a lorg. Tá fáil ar <a href="https://www.lawsociety.ie/Find-a-Solicitor/Solicitor-Firm-Search/">fhaisnéis
teagmhála le haghaidh aturnaetha</a> ar fud na hÉireann ar láithreán
gréasáin Dhlí-Chumann na hÉireann.</p>
</div>

<!--this section produces the further information bit at the bottom of the document.
<div class="topic further_info">

<h1 class="further_info">Further information</h1>
<p>Text goes here</p>
</div>
-->
</div>
<!--this is the section that produces "Useful resources" in the box on the right-hand side. Below is an example.
	<div id="useful_resources">
      <ul>
	<li>
	  <a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
	</li>
	
      </ul>
    </div>
	-->
</html>
