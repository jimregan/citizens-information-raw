<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Roghanna i gCúram Réamhbhreithe (Roimh an mBreith)
</title>
    
    <meta name="description" content="Imlíne ar na roghanna i gcúram réamhbhreithe,     cónasctha, príobháideach, leath-phríobháideach agus poiblí.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Roghanna i gCúram Réamhbhreithe (Roimh an mBreith)</h1>
	
<ul class="anchorlinks"><li><a href="#lbdbff">Réamhrá </a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lbdbff">Réamhrá </h2>

<p>Má cheapann tú go bhfuil tú torrach, is é an chéad chéim ná cuairt a
thabhairt ar do Dhochtúir Teaghlaigh. D'fhéadfadh tástáil toirchis a bheith
déanta cheana féin agat. Déanfaidh an dochtúir roinnt tástálacha tosaigh,
mar sampla fola a thógáil, agus úsáidfidh sé/sí dáta d'fhuil mhíostúil
dheireanach leis an dáta a mbeifear ag súil le do leanbh a mheas. Pléifidh
siad ansin do phleananna do chúram réamhbhreithe. Tabharfaidh do dhochtúir
teaghlaigh "litir chur ar aghaidh" chuig ospidéal máithreachais duit más ann
is mian leat do leanbh a bheith agat. (Ní éilíonn gach ospidéal litir chur
ar aghaidh). Más mian leat do leanbh a bheith agat sa bhaile, tá tuilleadh
faisnéise inár doiciméad, <a shape="rect" href="home_birth.html">Breith
bhaile</a>. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Féadfaidh tú seirbhísí a thoghadh de réir na <span>Scéime
Máithreachais agus Linbh</span>, atá ina chóras cúraim cónasctha, roinnte
idir do ghnáthdhochtúir agus cnáimhseoir ospidéil/aonaid máithreachais. Ar
mhalairt slí, d'fhéadfá roghnú cuairt a thabhairt ar chlinic réamhbhreithe
an ospidéil, bíodh sin mar othar poiblí, leathphríobháideach nó
príobháideach. </p>

<h3>Cúram poiblí</h3>

<p>Tá gach bean toircheasach, a chónaíonn sa Stát de ghnáth, i dteideal
cúram máithreachais saor in aisce, a chumhdaíonn cuairteanna réamhbhreithe,
luí seoil agus toirbhirt agus cúram iarbhreithe. </p>

<p>Nuair a ghlaonn tú ar an ospidéal le do chéad choinne a dhéanamh,
iarrfar ort an bhfuil sé i gceist agat an chuairt a dhéanamh mar othar
poiblí, leathphríobháideach nó príobháideach.</p>

<p>Más othar poiblí tú, beidh tú ag freastal ar chlinic réamhbhreithe an
ospidéil (nó clinicí ospidéil lonnaithe sa phobal). D'fhéadfadh sé gurb
iad an dochtúir céanna a bheadh ann ag gach cuairt, nó d'fhéadfadh sé nach
é/í. Ar mhalairt slí, mura mbaineann aon deacrachtaí le do thoircheas,
d'fhéadfá cuairt ar chlinic na mban cnáimhseach a roghnú má tá ceann ag
an ospidéal. Is foireann ban cnáimhseach a bhfuil taithí acu a bhíonn ansin
agus arís, cinnteoidh siad leanúnacht cúraim duit.</p>

<p>Nuair a thagann tú isteach san ospidéal i gcomhair luí seoil agus
toirbhearta, toirbhireoidh foireann ban cnáimhseach an leanbh agus is féidir
leo gan dul chuig dochtúir nó go dtarlódh go mbeadh deacrachtaí agat.
D'fhéadfadh sé nár chas tú cheana leis na mná chabhrach ná na dochtúirí
a bheidh ag freastal ar do luí seoil agus do thoirbhirt. Tar éis bhreith do
linbh, cuifear chuig barda poiblí tú don achar a bheidh tú istigh, go
ginearálta thart ar 3 lá. Tairgeann líon beag ospidéal scéimeanna
scaoileadh luath abhaile anois, a cheadaíonn duit dul abhaile go luath ón
ospideál agus cúram leanta a fháil. I gcomhair mionsonraí, déan teagmháil
le do thoil le d'ospidéal nó féach ar Threoir Tomhaltóra Chuidiú i leith
<a shape="rect" href="http://www.bump2babe.ie/">Seirbhísí Máithreachais in
Éirinn</a>. </p>

<h3>Cúram leathphríobháideach agus príobháideach</h3>

<p>Má bhíonn tú ag freastal mar othar <span>leathphríobháideach</span>, is
féidir leat comhairleoir a fheiceáil go príobháideach, nó freastal ar
chlinic leathphríobháideach. Ritheann comhairleoir agus a fhoireann/foireann
an chlinic sin. I roinnt ospidéal d’fhéadfadh sé gur comhalta den
fhoireann a thoirbhireodh do naíonán, nó an dochtúir a bheadh ar dualgas ag
an am. Tar éis na toirbhearta, fanfaidh tú i mbarda leathphríobháideach,
ina mbeidh thart ar 3-5 máthair eile. </p>

<p>Má bhíonn tú ag freastal go <span>príobháideach</span>, tabharfar do
chomhairleoir féin duit a fheicfidh tú ag gach cuairt. Ní gá go mbeadh an
comhairleoir sin ar fáil do thoirbhirt do naíonáin. Bíonn tú i dteideal
seomra príobháideach a fháil chomh maith de bharr cúraim phríobháidigh,
ach, arís, braitheann sé sin ar fháil a bheith ar cheann. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Tabharfaidh do <a href="../../health/gp_and_hospital_services/">Dhochtúir
Teaghlaigh</a> nó <a href="../../health/health_service_agencies/health_boards.html">Feiidhmeannacht
na Seirbhíse Sláinte</a> comhairle duit maidir leis an ospidéal/na
hospidéil máithreachais is gaire duit, agus tabharfaidh sé/sí litir chur ar
aghaidh duit. Is féidir leat glaoch go díreach ar an ospidéal i gcomhair an
chéad choinne. </p>
</div>
</div>
</html>
