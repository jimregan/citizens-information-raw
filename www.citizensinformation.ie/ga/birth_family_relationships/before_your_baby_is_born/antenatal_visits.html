<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cuairteanna réamhbhreithe
</title>
    
    <meta name="description" content="I rith toirchis, déantar monatóireacht ar shláinte na máthar agus an linbh trí choinní réamhbhreithe. Cur síos ar an gcuairt áirithinte agus ar chuairteanna ina dhiaidh sin.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cuairteanna réamhbhreithe</h1>
	
<ul class="anchorlinks"></ul>
<div>

<div class="topic">

<div class="topic base_introduction">
<h2>Réamhrá</h2>

<p>Go ginearálta, beidh thart ar idir 8 agus 10 gcoinne réamhbhreithe agat le
do dhochtúir nó le do bhean chabhrach i rith do thoirchis. Féadfaidh tú
cuairt a thabhairt ar do LG, clinic réamhbhreithe nó do bhean chabhrach gach
mí go dtí 32 seachtain, gach coicís ina dhiaidh sin agus féadfaidh tú
cuairteanna seachtainiúla a thabhairt sa mhí dheireanach.</p>

<p>Tá tú i dteideal am saor le híocaíocht a ghlacadh ó d’fhostaíocht
chun freastal ar choinní réamhbhreithe (áirítear leis seo <a href="antenatal_classes.html">ranganna réamhbhreithe</a>). Tá na cearta
fostaíochta seo á gcosaint i ndlí na hÉireann trí <a href="http://www.irishstatutebook.ie/1994/en/act/pub/0034/index.html">na
hAchtanna um Chosaint Mháithreachais, 1994 agus 2004</a>, <a href="http://www.irishstatutebook.ie/1995/en/si/0018.html">na Rialacháin um
Chosaint Mháithreachais (Am Saor le haghaidh Cúraim Réamhbhreithe agus
Iarbhreithe), 1995</a>, agus <a href="http://www.irishstatutebook.ie/1995/en/si/0017.html">na Rialacháin um
Chosaint Mháithreachais (Díospóidí agus Achomhairc), 1995</a>.</p>

<h3>An chéad chuairt réamhbhreithe</h3>

<p>Is féidir le do chéad chuairt chuig an ospidéal a bheith ag aon am ó
12-20 seachtain isteach sa toircheas. Is é cuspóir na cuairte sin léargas
iomlán a fháil ar do shláinte agus ar shláinte do linbh. Is féidir leat a
bheith ag súil le labhairt le bean chnáimhsí, a chuirfidh réimse ceisteanna
cúlracha faoi do shláinte agus faoi do stair mhíochaine. Beidh deis agat
féin aon cheisteanna atá agat a chur maidir le do chúram agus an réimse
seirbhísí atá ar fáil duit. Iarrfar ort sampla fuala a thabhairt, glacfar
do bhrú fola agus déanfar tástálacha fola. Míneófar duit cén fáth a
bhfuil na tástálacha fola dhá dhéanamh. I roinnt ospidéal is féidir leat
scanadh ultrafhuaime a fháil ar do chéad chuairt, ag ospidéil eile beidh an
scanadh sin agat ag thart ar 20 seachtain. </p>

<p>Maireann an chuairt thart ar 2 uair an chloig. Más gnáth-thoircheas a
bhíonn agat, beidh na cuairteanna ina dhiaidh sin i bhfad níos giorra. Is
féidir na cuairteanna a roinnt idir an ospidéal agus do dhochtúir teaghlaigh
nó bean chnáimhsí. </p>

<h3>Cuairteanna ina dhiaidh sin</h3>

<p>Ag gach cuairt soláthróidh tú sampla fuala, glacfar do bhrú fola agus
scrúdófar tú. Má bhíonn aon cheist agat nó aon imní ort maidir le do
thoircheas ba chóir duit ceist a chur ar an mbean chnáimhsí nó ar an
dochtúir. Tá ranganna i scileanna tuismitheoireachta ar fáil i bhformhór na
n-ospidéal agus is féidir leatsa agus le do pháirtí nó cara freastal a
dhéanamh orthu i ngar go ham na breithe. Tabharfar deis duit ag na ranganna
seo foghlaim faoi <a href="../after_your_baby_is_born/breastfeeding.html">chothú cíche</a>,
beathú, stíl mhaireachtála sláintiúil a choinneáil agus déanfar tú
féin agus do theaghlach a ullmhú do bhreith an linbh. </p>

<h3>Fostaíocht agus cuairteanna réamhbhreithe</h3>

<p>Má fhaigheann tú torrach agus tú i bhfostaíocht tá tú i dteideal,
faoin dlí fostaíochta, am a thógáil saor le freastal ar choinní
réamhbhreithe. Ba chóir duit iarratas a dhéanamh i scríbhinn chuig
d'fhostóir agus fianaise mhíochaine de do thoircheas á sholáthar agat ag
insint dó/dí go dteastaíonn am saor uait le freastal ar choinní
réamhbhreithe. Ba chóir duit ar a laghad fógra coicíse a thabhairt de
dháta agus d'am do choinní.</p>

<p>Mura dtugtar fógra de bharr cúiseanna nach bhfuil aon neart agat orthu,
ansin is féidir leat do theideal a choinneáil, más rud é go scríobhann tú
chuig d'fhostóir agus míniú a thabhairt agat i dteannta leis an bhfógra.
Beidh ort é sin a dhéanamh laistigh de sheachtain den choinne.</p>

<p>D'aon chuairt tar éis na céad cuairte is féidir le d'fhostóir iarraidh
ort do chárta coinní a thaispeáint dó/di. Tá tú i dteideal cuairteanna
míochaine ar feadh 14 seachtaine tar éis na breithe, lena n-áirítear aon
tréimhse a thógtar ar <a href="../../employment/employment_rights_and_conditions/leave_and_holidays/maternity_leave.html">saoire
mháithreachais</a> tar éis na breithe. </p>

<p>D’fhéadfadh sé go mbeadh tú i dteideal roinnt ama a thógáil saor ón
obair le híocaíocht le freastal ar roinnt <a href="antenatal_classes.html">ranganna réamhbhreithe</a>. Is ceart aon uair
atá anseo do fhir a bhfuil páistí leo le teacht ar an saol freastal ar an 2
rang díreach roimh an mbreith. Do mhná atá ag súil tá sé de cheart acu
freastal ar sraith amháin ranganna (gan an 3 rang deireanach sa sraith a
bheith san áireamh) dá cuid toircheas ar fad agus iad fostaithe. </p>
</div>

</div>
</html>
