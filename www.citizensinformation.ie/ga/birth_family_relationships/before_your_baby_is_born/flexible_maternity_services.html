<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Seirbhísí máithreachais solúbtha
</title>
    
    <meta name="description" content="Imlíne ar ospidéil mháithreachais in Éirinn a thairgeann seirbhísí níos solúbtha máithreachais.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Seirbhísí máithreachais solúbtha</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l27d15">Rátaí</a></li><li><a href="#l896e2">Tuilleadh faisnéise</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tairgeann go leor ospidéal anois níos mó solúbthachta ina seirbhísí
máithreachais agus iad ag oibriú scéimeanna scaoileadh abhaile luath, <a href="home_birth.html">breith bhaile</a> agus clinicí ban cabhrach. </p>

<h3>Scéimna mBan Cabhrach Pobail </h3>

<p>Tá roinnt ospidéal ag feidhmiú Scéim na mBan Cabhrach Pobail. Leis an
scéim seo bíonn mná a mheastar 'ag riosca íseal castachta' in ann foireann
de mhná cabhrach tiomanta a fheiceáil dá gcuairteanna réamhbheirthe agus
ball den fhoireann a bheith ar fáil lena leanbh a thabhairt ar an saol.
Déantar na cuairteanna réamhbheirthe i gClinic na mBan Cabhrach Pobail nó in
ionad sláinte áitiúil. Tugtar cuairteanna breise ar theach na mná. </p>

<p>Beidh scanachán gnáthaimh ag gach bean ar suim leo an scéim thart ar
18-22 seachtain agus scrúdú fisiceach iomlán lena n-oiriúnacht don scéim a
mheasúnú. Má bhíonn fadhbanna ar bith le linn toirchis nó le linn tinneas
clainne, aistreofar tú díreach ar ais chuig cúram ospidéil iomlán. </p>

<p>Faoi Scéim na mBan Cabhrach Pobail beidh tú i dteideal tú a scaoileadh
amach luath ón ospidéal tar éis na breithe, más mian leat, agus tiocfaidh
an bhean chabhrach ar cuairt chugat sa teach ar feadh seachtaine tar éis na
breithe. I roinnt ceantar, soláthraíonn Mná Cabhrach Pobail cúram Domanó
sa chás go bhféadtar thú a aistriú abhaile 6-12 uair an chloig i ndiaidh
duit breith ar leanbh in ospidéal, a fhad agus nach bhfuil aon deacrachtaí
ann.</p>

<h3>Clinicí atá stiúrtha ag mban cabhrach </h3>

<p>Soláthraíonn clinicí atá stiúrtha ag mban cabhrach rogha do mhná
sláintiúla, nach meastar go bhfuil aon rioscaí arda ag baint leo i rith an
toirchis nó tinneas clainne, maidir leis an mbealach a fhaigheann siad
rochtain ar chúram máithreachais. Soláthraíonn foireann de mhná cabhrach a
bhfuil taithí acu an cúram. Is féidir le máithreacha linbh a thabhairt ar
an saol i seomra breithe atá deartha go speisialta - áit a ndéanfaidh bean
chabhrach cúram a thabhairt dóibh agus inar féidir leo leas a bhaint as
saoráidí cosúil le ceol, linn uisce nó áiseanna tacaíochta (liathróid
gleacaíochta, málaí suí srl.) mar is cuí. Má bhraitear fadhb ag tráth ar
bith, déanfar teagmháil fhoirmiúil leis an bhfoireann chnáimhseachais
nóphéidiatraiceach atá ar glaoch nó ar DG na mná mar is cuí. </p>

<p>Is féidir máithreacha a scaoileadh abhaile go luath agus tabharfaidh duine
d’fhoireann na mban cabhrach cuairt orthu sa bhaile go laethúil má tá gá
leis sin. </p>
</div>
<div class="topic base_rates">
<h2 class="topic base_rates_title" id="l27d15">Rátaí</h2>

<p>Tá na scéimeanna seo ar fáil saor in aisce.</p>
</div>
<div class="topic base_howtoapply">
<h2 class="topic base_howtoapply_title" id="l896e2">Tuilleadh faisnéise</h2>

<p>Ba chóir duit teagmháil a dhéanamh leis na <a shape="rect" href="/ga/health/women_s_health/maternity_and_infant_welfare_services.html">seirbhísí
máithreachais</a> i do cheantar agus fiafraigh faoi na scéimeanna a oibríonn
siad. </p>

<p>Táirgeann Cuidiú: Iontaobhas Bhreith Linbh na hÉireann suíomh <a shape="rect" href="http://www.bump2babe.ie/">Bump2babe - treoir do sheirbhísí
máithreachais in Éirinn</a> agus eolas ar na cineálacha seirbhísí
éagsúla atá ar fáil. Is grúpa tacaíochta deonach tuismitheoir le
tuismitheoir bunaithe ar an bpobal é Cuidiú. </p>
</div>
</div>
</html>
