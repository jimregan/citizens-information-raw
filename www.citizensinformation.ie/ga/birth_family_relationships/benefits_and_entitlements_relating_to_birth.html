<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Sochair agus teidlíochtaí a bhaineann le bhreith
</title>
    
    <meta name="description" content="Tá réimse sochair leasa shóisialaigh agus teidlíochtaí fostaíochta ar fáil chun tacú le mná atá ag iompar clainne. Is féidir leat léamh faoi anseo.    breith clainne   máithreachas   sochair">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Sochair agus teidlíochtaí a bhaineann le bhreith</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Má tá tú chun páiste a bheith agat in Éireann d’fhéadfá a bheith i
dteideal leas a bhaint as teidlíochtaí a bhaineann le fostaíocht agus
íocaíochtaí leasa shóisialaigh.</p>

<h3>Sláinte agus Sábháilteacht</h3>

<p>Má éiríonn tú torrach agus tú fostaithe agus má bhíonn tú nochtaithe
do phriacail áirithe san áit oibre nó má bhíonn tú ag obair san oíche
(i.e. ag caitheamh trí huaire an chloig ar a laghad/50% de do chuid oibre idir
meán oíche-7rn) d’fhéadfá a bheith i dteideal <a shape="rect" href="/ga/employment/employment_rights_and_conditions/health_and_safety/health_safety_work.html">saoire
sláinte agus sábháilteachta</a>. Má tá tú i dteideal saoire sláinte agus
sábháilteachta agus má tá dóthain ranníocaíochtaí árachas
shóisialaigh agat, d’fhéadfá a bheith i dteideal <a shape="rect" href="/ga/social_welfare/social_welfare_payments/social_welfare_payments_to_families_and_children/health_safety_benefit.html">Sochair
Sláinte agus Sábháilteachta</a> chomh maith ón Roinn Coimirce Sóisialaí
fad is atá tú ar saoire. D’fhéadfá a bheith i dteideal saoire sláinte
agus sábháilteachta agus Sochair Sláinte agus Sábháilteachta nuair a
théann tú ar ais ag obair tar éis na breithe más rud é go mbíonn tú ag
beathú ar an gcíoch.</p>

<h3>Ranganna Réamhbhreithe</h3>

<p>Roimh an bhreith tá tú i dteideal am saor a thógáil le pá chun freastal
ar aon seisiún amháin <a shape="rect" href="before_your_baby_is_born/antenatal_visits.html">ranganna
réamhbhreithe</a>. Is ceart aon uaire é seo a chlúdaíonn gach aon toircheas
le linn duit a bheith fostaithe. Féadfaidh tú am saor a thógáil atá
réasúnta chun cuairteanna leighis a dhéanamh roimh agus tar éis an bhreith
araon. Tá ceart aon uaire ag fir le haghaidh clainne freastal ar dhá rang
réamhbhreithe.</p>

<h3>Saoire Mháithreachais</h3>

<p>Tá sé de cheart ag gach bean atá fostaithe in Éireann, is cuma cén
t-achar atá siad ag obair, <a shape="rect" href="/ga/employment/employment_rights_and_conditions/leave_and_holidays/maternity_leave.html">saoire
mháithreachais</a> a ghlacadh ar feadh tréimhse bhunúsach 22 seachtaine.
Caithfear coicís ar laghad a thógáil roimh dheireadh na seachtaine a bhfuil
tú ag súil le breith do pháiste agus cheithre seachtain ar a laghad ina
dhiaidh. Féadfaidh tú leas a bhaint as saoire mháithreachais ar feadh 12
seachtaine gan pá chomh maith. Má fhaigheann máthair bás taobh istigh de 40
seachtaine ón mbreith, tá an t-athair i dteideal saoire aithreachais ón
obair.</p>

<p>D’fhéadfá a bheith i dteideal <a shape="rect" href="/ga/social_welfare/social_welfare_payments/social_welfare_payments_to_families_and_children/maternity_benefit.html">Sochair
Máithreachais</a> i rith tréimhse bhunúsach na saoire máithreachais fad is
go gcomhlíonann tú na coinníollacha ranníocaíochta árachas shóisialaigh.
</p>

<h3>Saoire atharthachta agus Sochar Atharthachta</h3>

<p>Tá teidlíochtaí nua i bhfeidhm ó 1 Meán Fómhair 2016 i leith <a shape="rect" href="/ga/employment/employment_rights_and_conditions/leave_and_holidays/paternity_leave.html">saoire
atharthachta</a>  agus <a href="../social_welfare/social_welfare_payments/social_welfare_payments_to_families_and_children/paternity_benefit.html">Sochar
Atharthachta</a>.</p>

<h3>Sochair linbh</h3>

<p>Go ginearálta, tá <a shape="rect" href="/ga/social_welfare/social_welfare_payments/social_welfare_payments_to_families_and_children/child_benefit.html">Sochar
Linbh</a> iníoctha ón gcéad lá den mhí tar éis an leanbh a rugadh.
Íoctar rátaí níos airde do Sochar Linbh nuair atá ilbhreitheanna i gceist
ar nós cúpla nó trírín. </p>

<h3>Cúnamh Sóisialta</h3>

<p>Más sealbhóir <a shape="rect" href="/ga/health/entitlement_to_health_services/medical_card.html">cárta
leighis</a> thú tá tú i dteideal Deontas Airgid Mháithreachais €10.16 ó
Fheidhmeannacht na Seirbhíse Sláinte ó breith do linbh. Déan iarratas ar
d’<a href="http://www.hse.ie/eng/services/list/1/LHO/">Oifig Sláinte
Áitiúil</a>. </p>

<p>Mura bhfuil dóthain ioncam agat faoi chomhair na gcostas a bhaineann le do
leanbh b’fhéidir go mbeifeá ábalta iarratas a dhéanamh ar <a shape="rect" href="/ga/social_welfare/social_welfare_payments/supplementary_welfare_schemes/exceptional_needs_payments.html">Íocaíocht
do Riachtanais Eisceachtúla</a> chuig an t-ionadaí Roinne Coimirce
Sóisialaí (a tugadh an tOifigeach Leasa Pobail air roimhe seo).</p>

<p>Más rud é go bhfuil tú i do thuismitheoir aonair d’fhéadfá a bheith i
dteideal <a shape="rect" href="/ga/social_welfare/social_welfare_payments/social_welfare_payments_to_families_and_children/one_parent_family_payment.html">Íocaíocht
Teaghlach Aontuismitheora</a>. Íocaíocht de réir tástála acmhainne atá
anseo atá ar fáil ón Roinn Coimirce Sóisialaí. Féadfaidh tú Sochar
Máithreachais a fháil ag ráta laghdaithe má tá tú ag fáil Íocaíocht
Teaghlach Aontuismitheora.</p>

<h3>Saoire do Thuismitheorí</h3>

<p>Nuair a théann tú ar ais ag obair d’fhéadfá a bheith ábalta leas a
bhaint as <a shape="rect" href="/ga/employment/employment_rights_and_conditions/leave_and_holidays/parental_leave.html">Saoire
do Thuismitheoirí</a>. Níl tú i dteideal pá a fháil ó d’fhostóir agus
tú ar saoire do thuismitheoirí agus níl tú i dteideal íocaíocht leasa
shóisialaigh cothrom le Sochair Máithreachais ach oiread.</p>
</div>
</div>
</html>
