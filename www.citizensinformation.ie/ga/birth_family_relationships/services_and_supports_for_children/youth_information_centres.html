<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ionaid Eolais don Óige
</title>
    
    <meta name="description" content="Cuireann Ionaid Eolais don Óige eolas saor in aisce, faoi rún ar fáil do dhaoine óga agus do dhaoine atá ag obair leis an óige. Tá eolas ar fáil uathu ar ábhair éagsúla.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ionaid Eolais don Óige</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá Ionaid Eolais don Óige lonnaithe ar fud na hÉireann agus cuireann siad
eolas saor in aisce, faoi rún ar fáil do dhaoine óga agus do dhaoine atá ag
obair leis an óige. Tá eolas ar fáil uathu ar ábhair a bhaineann le
hoideachas, fostaíocht, slíte beatha, cearta agus teidlíochtaí, spórt,
taisteal agus deiseanna Eorpacha do dhaoine óga. Tá an líonra de Ionaid
Eolais don Óige maoinithe ag an Aonad Gnóthaí Óige in <a href="https://www.dcya.gov.ie/viewdoc.asp?fn=%2Fdocuments%2Fyouthaffairs%2Fyouth-affairs-omyca.htm&amp;mn=youo4n&amp;nID=1">Oifig
an Aire Leanaí agus Gnóthaí Óige</a>.</p>

<p>I measc na n-acmhainní atá ag Ionaid Eolais don Óige tá nuachtáin,
treoirleabhair, bileoga eolais, fístéipeanna, cláracha fógraí agus
bancanna sonraí ríomhaireachta. Is féidir úsáid a bhaint as an idirlíon i
gcuid de na hIonaid Eolais, seirbhís ullmhúcháin CV a fháil ar chostas
íseal, Cártaí Eorpacha Óige agus cártaí Brúnna a fháil. Is féidir do
cheist a phlé go príobháideach leis an bhfoireann ag an Ionad Eolais don
Óige. </p>

<p>Go ginearálta, ní chuireann Ionaid Eolais don Óige a gcuid bileoga eolais
féin le chéile, ach amháin i gcás eolais áitiúil. Tagann formhór an
ábhair ó údaráis eile reachtúla agus deonacha. Bíonn an fhoireann sna
hIonaid Eolais don Óige ag comhoibriú le údaráis reachtúla agus deonacha
agus d'fhéadfadh sé go molfadh an fhoireann duit teagmháil a dhéanamh leis
na húdaráis sin muna féidir leo féin do cheist a fhreagairt. </p>

<h3>Imeachtaí for-rochtana</h3>

<p>Cuireann Ionaid Eolais don Óige réimse imeachtaí for-rochtana ar fáil
atá dírithe ar eolas a thabhairt do dhaoine óga tríd pointí eolais,
foilseacháin, ceardlanna, seimineáir, taispeántais, scoileanna agus obair
chlubanna óige chomh maith leis an raidió áitiúil agus nuachtáin. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Tá Ionaid Eolais don Óige ar fáil do gach duine óg agus do dhaoine atá
ag obair leis an óige. </p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Níl aon táille le n-íoc as eolas a fháil ó Ionaid Eolais don Óige.
Ach, d'fhéadfadh sé go mbeadh costas beag le n-íoc ar fhótachóipeanna. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Is féidir leat dul isteach in <a href="https://www.dcya.gov.ie/documents/youthaffairs/20170228YouthInfirmationCentresContactList2017.pdf">Ionad
Eolais don Óige (pdf)</a> le cúnamh a fháil maidir le ceist faoi leith nó
díreach le breathnú ar an gcineál eolais atá ar fáil ann. Is féidir
freisin glaoch gutháin nó ríomh-phost a sheoladh chuig an ionad má bhíonn
ceist bheag shimplí agat. </p>
</div>
</div>
</html>
