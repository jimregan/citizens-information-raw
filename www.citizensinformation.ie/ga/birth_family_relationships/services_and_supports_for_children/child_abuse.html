<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Mí-Úsáid Leanaí
</title>
    
    <meta name="description" content="Céard is mí-úsáid leanaí ann? Cé dó a dtuairiscím amhras maidir le mí-úsáid leanaí? Faigh amach anseo.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Mí-Úsáid Leanaí</h1>
	
<ul class="anchorlinks"><li><a href="#lc66f4">Réamhrá</a></li><li><a href="#lc44bd">Céard is mí-úsáid leanaí ann?</a></li><li><a href="#lcbc4c">Cén chaoi a n-aithníonn tú mí-úsáid
leanaí?</a></li><li><a href="#l912c6">Cén chaoi a ndéanaim tuairisiciú ar
mo imní?</a></li><li><a href="#l6d801">Dualgais eagraíochtaí</a></li><li><a href="#l50bb5">Daoine fásta a bhí thíos le
mí-úsáid in aois an pháiste</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Cé go raibh mí-úsáid leanaí ar siúl i gcónaí, ní tharlaíonn
mí-úsáid do fhormhór leanaí. Cothrom le dáta an Rialtas <a shape="rect" href="http://www.dcya.gov.ie/documents/Publications/ChildrenFirst.pdf">Children
First National Guidelines for the Protection and Welfare of Children (pdf)</a>
i 2011 [<a href="http://www.dcya.gov.ie/documents/Child_Welfare_Protection/ChildrenFirstErrata.pdf">téacs
breise 2012 (pdf)</a>]. Déanann sé an pointe go láidir go bhfuil tús áite
ag leas na leanaí. Tá sé i gceist go gcabhródh na Treoirlínte le
mí-úsáid leanaí a aithint agus a thuairisciú. Tá an Rialtas ag cur na <a href="http://www.dcya.gov.ie/viewdoc.asp?fn=%2Fdocuments%2FChildren_First%2FChildrenFirstLegislation.htm&amp;mn=chib&amp;nID=1">Treoirlínte
ar bhonn reachtúil</a> a chinntiú go gcomhlíonann gach eagraíocht a
oibríonn le leanaí.</p>
</div>
<div class="topic base_rules">
<h2 class="topic base_rules_title" id="lc44bd">Céard is mí-úsáid leanaí ann?</h2>

<p>Faoi na Treoirlínte, tá mí-úsáid leanaí roinnte i gceithre chineál.
Is féidir níos mó ná cineál amháin mí-úsáide a bheith ag tarlú do
leanbh. </p>

<p>Is iad an ceithre chineál mí-úsáide ná: </p>
<ul><li>Faillí </li>
  <li>Mí-úsáid mhothúchánach </li>
  <li>Mí-úsáid fhisiciúil </li>
  <li>Mí-úsáid ghnéasach </li>
</ul><h3>Faillí </h3>

<p>Tarlaíonn faillí nuair a tharlaíonn dochar suntasach do leanbh mar gheall
nach bhfuil nithe cosúil le bia, éadaí, sláinteachas, cúram leighis,
spreagadh intleachtúil agus maoirsiú á chur ar fáil dóibh. Is iondúil go
mbíonn an fhaillí le haithint thar thréimhse ama ar bhealaí éagsúla
seachas ag pointe ar leith. Tarlaíonn dochar suntasach nuair atá an méid sin
faillí á dhéanamh ar riachtanais an linbh go mbíonn tionchar suntasach ar
fholláine agus /nó forbairt an linbh. </p>

<h3>Mí-úsáid mhothúchánach </h3>

<p>Tarlaíonn mí-úsáid mhothúchánach nuair nach bhfuil riachtanais an
linbh maidir le cion, formheas agus slándáil á gcomhlíonadh ag
tuismitheoirí nó cúramóir an linbh. Samplaí de seo ná bearta smachta
míréasúnacha, cur i bhfeidhm freagrachta ro-luath agus teagmháil le
foréigean baile. Bíonn tionchair mhí-úsáid mhothúchánach ar leanbh le
feiceáil trí iompar, staid mothúchánach nó forbairt an linbh. </p>

<h3>Mí-úsáid fhisiciúil </h3>

<p>Tarlaíonn mí-úsáid fhisiciúil nuair a ghortaítear leanbh d’aon turas
nó nuair a ghortaítear é mar thoradh ar fhaillí d’aon turas ó thaobh an
chúramóra de chun an leanbh a chosaint. Samplaí de mhí-úsáid fhisiciúil
ná leanbh a chroitheadh, iomarca fórsa a úsáid nó baol suntasach gortaithe
do leanbh a cheadú. </p>

<h3>Mí-úsáid ghnéasach </h3>

<p>Tarlaíonn mí-úsáid ghnéasach nuair a bhíonn leanbh á úsáid ag duine
ar mhaithe lena sásamh gnéasach féin nó sásamh gnéasach duine eile. </p>
</div>
<div class="topic base_rates">
<h2 class="topic base_rates_title" id="lcbc4c">Cén chaoi a n-aithníonn tú mí-úsáid
leanaí?</h2>

<p>Ní i gcónaí a bhíonn mí-úsáid leanaí le tabhairt faoi deara go
furasta agus is minic a bhíonn do chumas é a aithint ag brath ar do
thoilteanas a ghlacadh leis go bhféadfadh a leithéid a bheith ann, agus chomh
maith leis sin ar do chuid eolais maidir le mí-úsáid leanaí. Is iondúil go
mbíonn trí chéim i gceist in aithint mhí-úsáid leanaí: </p>
<ul><li>Cuimhniú go bhféadfadh a leithéid a bheith i gceist, mar shampla,
    nuair atá gortú amhrasach ar leanbh nó nuair atá cuma trína chéile
    air/uirthi gan aon chúis atá le feiceáil agat. </li>
  <li>Comharthaí mí-úsáide a thabhairt faoi deara, mar shampla, nuair a
    chuireann leanbh rud in iúl go díreach nó go hindíreach. Is é an
    táscaire mí-úsáide is fearr ná pátrún comharthaí. </li>
  <li>Taifead aon bhreithnithe agus aon fhaisnéis ábhartha eile chun forais
    imní a chruthú. </li>
</ul><p>Sula ndéanann tú aon rud faoin imní atá ort, ní mór duit a mheas an
bhféadfadh aon mhíniú eile a bheith ar an scéal. <br>
Cuireann an Ghníomhaireacht um Leanaí agus an Teaghlach (Tusla) <a shape="rect" href="http://www.tusla.ie/services/child-protection-welfare/definitions-of-child-abuse/">faisnéis
ar fáil ar a láithreán gréasáin maidir le mí-úsáid leanaí</a>. </p>
</div>
<div class="topic base_howtoapply">
<h2 class="topic base_howtoapply_title" id="l912c6">Cén chaoi a ndéanaim tuairisiciú ar
mo imní?</h2>

<p>Tá sé de dhualgas ar aon duine a cheapann go bhfuil mí-úsáid á
dhéanamh ar leanbh, nó go bhfuil sé/sí i mbaol mí-úsáide, é seo a chur
in iúl don Tusla. Ba chóir duit an imní atá ort a chur in iúl do <a href="http://www.tusla.ie/services/child-protection-welfare/contact-a-social-worker">Seirbhísí
Leanaí agus Teaghlaigh Tusla oibre sóisialt áitiúil seirbhís dualgas</a> i
limistéar an pháiste. Tá oibrí sóisialta ar dualgas ag gach Oifig Sláinte
Áitiúil. </p>

<p>Is féidir leat d’imní a chur in iúl go pearsanta, i scríbhinn nó ar
an teileafón. Cé gur féidir leat d’imní a chur in iúl gan ainm, ní
iondúil go n-insíonn Tusla cé a thuairiscigh amhras de mhí-úsáid leanaí
mura bhfuil cead acu é sin a dhéanamh. Mura bhfuil tú cinnte faoi d’imní,
is féidir leat aon amhras atá ort a phlé leis an oibrí sóisialta sula
gcinneann tú tuairisc fhoirmiúil a dhéanamh. </p>

<p>Déanfaidh Tusla do thuairisc a mheas agus déanfaidh siad cinneadh an gá
leanúint as. Más gá, lorgóidh Tusla faisnéis ó fhoinsí eile agus
rachaidh siad i dteagmháil leis an leanbh agus le tuismitheoirí an linbh chun
a fháil amach céard atá ar siúl. Ansin gníomhóidh siad mar is gá chun an
leanbh a chosaint. </p>

<p>Más gá duit d’imní a chur in iúl taobh amuigh de ghnáthuaireanta
oifige (deireadh seachtainí agus san oíche) ba chóir duit d’imní a chur
in iúl don <a shape="rect" href="/ga/justice/law_enforcement/garda_siochana_national_police_force.html">Gharda
Síochána</a>. </p>

<p>Faoin <a shape="rect" href="http://www.irishstatutebook.ie/1998/en/act/pub/0049/index.html">Acht um
Chosaintí do Dhaoine a Thuairisceoidh Drochúsáid Leanaí 1998</a>, chomh
fada is a thuairiscíonn tú rud a chreideann tú féin a bheith fíor agus a
dhéanann tú é sin de mheon macánta, ní féidir an dlí a chur ort faoi
thuairisc bhréagach nó mailíseach a dhéanamh. </p>

<h3>An gcuirtear tuismitheoirí ar an eolas má thugtar buarthaí le fios?</h3>

<p>Más tuismitheoir linbh thú a bhfuil measúnú á dhéanamh ort i ndiaidh
buarthaí a thabhairt le fios, ba cheart go n-inseofaí duit cén fáth a
bhfuil measúnú á dhéanamh ort agus ba cheart an deis a thabhairt duit chun
freagairt a thabhairt. Ba cheart buarthaí faoi do leanbh a mhíniú duit.</p>

<p>Tá fáil ar <a href="http://www.tusla.ie/children-first/how-do-i-report-abuse/what-are-the-parents-rights">fhaisnéis
ar chearta tuismitheora</a> ar láithreán gréasáin Tusla agus ina mbileog ar
<a href="http://www.tusla.ie/uploads/content/Leaflet_for_parents-child_protection_concerns.pdf">mheasúnú
oibre sóisialta ar bhuarthaí um chosaint agus leas leanaí (pdf)</a>.</p>
</div>
<div class="topic base_wheretoapply">
<h2 class="topic base_wheretoapply_title" id="l6d801">Dualgais eagraíochtaí</h2>

<p>Ba cheart go mbeadh i ngach eagraíocht a sholáthraíonn seirbhísí do
leanaí duine éigin atá freagrach as déileáil le mí-úsáid amhrasta nó
iarbhír leanaí agus ar féidir buarthaí a thuairisciú dóibh. Tá fáil ar
fhaisnéis maidir le scoileanna inár gcáipéis ar <a href="../../education/primary_and_post_primary_education/attendance_and_discipline_in_schools/child_abuse.html">mhí-úsáid
leanaí a thuairisciú ag leibhéal na bunscoile agus na
hiar-bhunscoile</a>.</p>

<p>Féadfaidh tú teacht ar <a href="http://www.tusla.ie/children-first/roles-and-responsibilities/organisations/what-does-my-organisation-need-to-do">fhaisnéis
ar an méid is gá le heagraíochtaí a dhéanamh</a> ar láithreán gréasáin
Tusla.</p>
</div>
<div class="topic base_wheretoapply">
<h2 class="topic base_wheretoapply_title" id="l50bb5">Daoine fásta a bhí thíos le
mí-úsáid in aois an pháiste</h2>

<p>Soláthraíonn <a href="http://www.hse.ie/eng/services/list/4/Mental_Health_Services/National_Counselling_Service/">Seirbhís
Comhairleoireachta Náisiúnta FSS</a> do dhaoine fásta a bhfuil stair
mhí-úsáide leanaí acu, comhairleoireacht agus tacaíocht d’aon duine
fásta a bhí thíos le mí-úsáid in aois an pháiste. Ó bunaíodh é, ba
dhaoine fásta a bhí thíos le mí-úsáid fad a bhí siad i gcúram an stáit
mar leanaí a bhí i gceist lena phríomhchliaint. Is féidir leat tú féin a
atreorú trí ghlao ar uimhir shaorghlao. is féidir le DGanna agus le daoine
eile atreoruithe a dhéanamh, chomh maith. Tá an tseirbhís ar fáil saor in
aisce in <a href="http://www.hse.ie/eng/services/list/4/Mental_Health_Services/National_Counselling_Service/nationalcounsellingservicebranches.pdf">gach
réigiún sa tír</a>.</p>

<p>Seirbhís comhairleoireachta agus tacaíochta gutháin é <a href="http://connectcounselling.ie/">Connect</a> atá saor in aisce do dhaoine
fásta a bhí thíos le mí-úsáid, tráma nó faillí in aois an pháiste.
Seirbhís bhreise atá inti anuas ar Sheirbhís Comhairleoireachta Náisiúnta
FSS. Chun labhairt le comhairleoir, glaoigh ar:</p>
<ul><li>Poblacht na hÉireann: Saorghlao: 1800 477 477</li>
  <li>An Ríocht Aontaithe agus Tuaisceart Éireann: Saorghlao: 00800 477 477
  77</li>
  <li>Lasmuigh de Phoblacht na hÉireann agus den Ríocht Aontaithe: 00353 1
    865 7495 (Gearrtar rátaí glao idirnáisiúnta)</li>
</ul><p>Más mian leat <a href="http://www.garda.ie/Controller.aspx?Page=7979&amp;Lang=1">an mhí-úsáid
a thuairisciú do na Gardaí</a>, ba cheart duit teagmháil a dhéanamh le do
<a href="http://www.garda.ie/stations/Default.aspx">stáisiún áitiúil
Gardaí</a> i bpearsan nó trí ghlao orthu.</p>
</div>
</div>
</html>
