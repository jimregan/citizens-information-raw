<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Leanaí i gcúram
</title>
    
    <meta name="description" content="Is é an tAcht um Chúram Leanaí 1991 an phríomhreachtaíocht chun beartas chúram leanaí a rialú, rud a thug athruithe ollmhóra isteach maidir le leanaí i gcúram.   Cúram leanaí   Leas leanaí   Cúram altrama">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Leanaí i gcúram</h1>
	
<ul class="anchorlinks"><li><a href="#lc66f4">Réamhrá</a></li><li><a href="#lca001">Cúram deonach</a></li><li><a href="#l4a68f">Orduithe cúraim</a></li><li><a href="#l6649b">Comhdhálacha um leas Teaghlaigh</a></li><li><a href="#l2641d">Iarchúram</a></li><li><a href="#lf3c9d">Tuilleadh eolais</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is é an <a shape="rect" href="http://www.irishstatutebook.ie/1991/en/act/pub/0017/index.html">tAcht um
Chúram Leanaí 1991</a> an phríomhreachtaíocht chun beartas cúraim leanaí
a rialú, rud a thug athruithe ollmhóra isteach maidir le leanaí i gcúram.
Ba é go dtí go raibh mórchuid an Achta curtha i bhfeidhm sa bhliain 1995 a
bhí beartas cúraim leanaí rialaithe ag Acht na Leanaí 1908</p>

<h3>Dualgas ar Ghníomhaireacht um Leanaí agus an Teaghlach</h3>

<p>De réir an Achta um Chúram Leanaí, tá dualgas reachtúil ar <a shape="rect" href="../family_support_agency.html">Tusla - an
Ghníomhaireacht um Leanaí agus an Teaghlach</a> chun leas leanaí nach bhfuil
cúram ná cosaint leordhóthanach acu a chothú. Is é an sainmhíniú ar
leanbh ná duine atá faoi 18 mbliana d’aois nach bhfuil nó nach raibh
pósta.</p>

<p>Agus a cuid dualgas reachtúla á ndéanamh aici ba chóir go dtabharfaidh
Tusla aird ar na pointí seo a leanas:</p>
<ul><li>De ghnáth, is é chunleasa is fearr an linbh é/í a thógáil ina
    t(h)eaghlach féin </li>
  <li>Ag tabhairt airde ar chearta agus ar dhualgais na dtuismitheoirí, is é
    leas an linbh an chéadchomaoin agus an phríomhchomaoin, agus chomh mór
    agus is praiticiúil, ba chóir go gcuirfí mianta an linbh san áireamh.
  </li>
</ul><p>I measc rudaí eile tá ar Tusla:</p>
<ul><li>Leanaí nach bhfuil cúram nó cosaint acu a aithint agus faisnéis ar
    leanaí ó gach foinse a bhaineann leis a chomhordú </li>
  <li>Seirbhísí um thacaíocht teaghlaigh a chur ar fáil le haidhm cuidiú
    le tuismitheoirí chun cúram a thabhairt dá gclann agus riachtanas don
    chlann sin a chur faoi chúram a sheachaint </li>
  <li>Tuarascáil bhliantúil a ullmhú ar leordhóthanacht seirbhísí cúraim
    leanaí agus tacaíochta teaghlaigh </li>
</ul><h3>Chúram Leanaí Tionscadal Tuairiscithe faoin Dlí</h3>

<p>In Aibreán 2013 seoladh an <a href="http://www.childlawproject.ie/">Chúram
Leanaí Tionscadal Tuairiscithe faoin Dlí</a>. Bunaíodh é a scrúdú agus
tuairisc a thabhairt ar imeachtaí cúraim leanaí sna cúirteanna.</p>
</div>
<div class="topic base_rules">
<h2 class="topic base_rules_title" id="lca001">Cúram deonach</h2>

<p>Má bhíonn riachtanas cúraim agus cosanta ag leanbh agus nár dhócha é a
fháil, ba chóir go gcuirfeadh Tusla faoi chúram é/í mar atá, mar shampla,
i gcás dílleachta nó linbh thréigthe.</p>

<p>I gcásanna eile nach bhfuil tuismitheoirí in ann aghaidh a thabhairt ar a
ndualgais de dheasca tinnis nó fadhbanna eile féadfaidh siad aontú lena
gclann a chur faoi chúram. Tugtar cúram deonach ar seo. Sna cásanna seo, cé
go mbíonn na leanaí faoi chúram Tusla tá uirthi mianta na dtuismitheoirí a
chur san áireamh maidir le soláthar an chúraim sin. Tá oibleagáid ar Tusla
leas na leanaí seo a chothú fad agus atá sé sin de dhíth. </p>
</div>
<div class="topic base_rates">
<h2 class="topic base_rates_title" id="l4a68f">Orduithe cúraim</h2>

<p>Tá méid nósanna imeachta ann ar féidir le Tusla úsáid a bhaint astu
agus í ag plé le leanaí i mbaol nó leanaí a bhfuil riachtanas cúraim acu.
Is féidir le Tusla iarratas a chur isteach ar réimse cumhachtaí, agus
cinntí ar chineál cúraim agus ar fháil tuismitheoirí agus gaolta eile do
na leanaí, san áireamh:</p>
<ul><li>Ordú cúraim éigeandála – uasmhéid 8 lá faoi chúram </li>
  <li>Ordú eatramhach cúraim – uasmhéid 29 lá faoi chúram ach gur
    féidir an tréimhse a shíniú </li>
  <li>Ordú cúraim – le leanúint suas go haois 18 </li>
  <li>Ordú maoirseachta – uasmhéid 12 lá ach gur féidir athnuachan </li>
  <li>Ordú eatramhach cúraim speisialta – uasmhéid 28 lá ach gur féidir
    an tréimhse a shíniú </li>
  <li>Ordú cúraim speisialta – uasmhéid 6 mhí ach gur féidir síniú
  </li>
</ul><p>De ghnáth, bíonn an leanbh curtha faoi chúram ag Tusla i gceist leis na
horduithe éagsúla. I gcás ordú maoirseachta, áfach, tugtar cuairt ar an
leanbh agus déanann Tusla monatóireacht air sa bhaile. Féach ‘Tuilleadh
eolais’ thíos faoi na horduithe éagsúla.</p>
<strong>Ionadaíocht ar leith don leanbh</strong> 

<p>Ba chóir go ndéanfaidh an chúirt gach cinneadh ar bhonn gur
fíorthábhachtach leas an linbh. Leis an chomaoin seo a choinneáil i
gcuimhne, is féidir leis an gcúirt ordú go gceanglaítear an leanbh mar
pháirtí do nósanna imeachta an chúraim. Ciallaíonn seo go mbíonn
ionadaíocht ar leith dlí as a n-íocann Tusla. Mura mbíonn an leanbh ina
pháirtí do na nósanna imeachta, is féidir leis an chúirt caomhnóir ad
litem a cheapadh chun labhairt ar son an linbh. Is duine neamhspleách é
caomhnóir atá ceaptha ag an gcúirt chun mianta agus leasa an linbh a ionadú
i nós imeachta sonraithe na cúirte.</p>
</div>
<div class="topic base_howtoapply">
<h2 class="topic base_howtoapply_title" id="l6649b">Comhdhálacha um leas Teaghlaigh</h2>

<p>D’fhoráil <a shape="rect" href="http://www.irishstatutebook.ie/2001/en/act/pub/0024/index.html">an tAcht
um Leanaí 2001</a> go socrófaí comhdhálacha um leas teaghlaigh do leanaí i
mbaol óna n-iompraíocht féin agus cuireadh na forálacha i bhfeidhm i mí
Iúil 2004. Meicníocht is ea an chomhdháil um leas teaghlaigh le haghaidh
idirghabháil luath agus féadfaidh comhdháil a thionól i cásanna ina
bhfuil:</p>
<ul><li>Treoir tugtha do Tusla é a chomóradh ag <a shape="rect" href="http://www.courts.ie/courts.ie/library3.nsf/pagecurrent/9FEE308102F3B50A80257FBC004C0472?opendocument&amp;l=en">Cúirt
    na Leanaí</a> nó </li>
  <li>Tusla den bharúil go bhfuil cúram speisialta nó cosaint de dhíth ag
    leanbh nár dhócha a bheith ar fáil aige/aice mura ndéantar ordú
    cúraim speisialta </li>
</ul><p>Is é aidhm chomhdháil um leas teaghlaigh socrú an bhfuil cúram
speisialta nó cosaint de dhíth ag an leanbh, agus, más amhlaidh go bhfuil,
moladh do Tusla cur isteach ar ordú cúraim speisialta. Mura bhfuil,
féadfaidh an chomhdháil moltaí oiriúnacha a thabhairt do Tusla, agus, más
gá, moladh chun cur isteach ar ordú cúraim nó ar ordú maoirseachta. Ní
mór do chinntí na comhdhála bheith d’aon ghuth agus mura féidir
comhaontú a bhaint amach, ní mór don Tusla an cinneadh a dhéanamh.</p>

<p>Is féidir leis an leanbh, leis na tuismitheoirí nó le caomhnóirí; le
caomhnóir ad litem ar bith; le gaolta eile comhaontaithe ag an
chomhordaitheoir i ndiaidh dó dul i gcomhairle leis an leanbh agus na
tuismitheoirí; le hoifigigh Tusla; agus le duine ar bith eile a bhfuil
ranníocaíocht dearfach aige de bharr fhaisnéis an linbh nó an teaghlaigh
nó de bharr saineolais ar leith freastal ar an chomhdháil.</p>

<p>Nuair a fhaigheann Tusla moladh comhdhála, féadfaidh sí:</p>
<ul><li>Cur isteach ar ordú cúraim speisialta nó </li>
  <li>Cur isteach ar ordú maoirseachta nó ar ordú cúraim nó </li>
  <li>Cuidiú oiriúnach nó seirbhís don leanbh nó dá t(h)eaghlach a chur
    ar fáil </li>
</ul><p>Tá pribhléid dlí ag comhdhálacha um leas an teaghlaigh – ciallaíonn
seo nach mbeidh faisnéis ar bith, ráiteas, nó admhálacha nochta ag a
leithéid de chomhdháil, inghlactha mar fhaisnéis i gcúirt dlí.</p>

<h3>Leanaí i gcúram Tusla</h3>

<p>Agus leanbh i gcúram Tusla, tá líon dóigheanna éagsúla inar féidir
cúram a chur ar fáil. Cíbe cúram atá roghnaithe, ní mór do Tusla fáil
réasúnta a thabhairt do thuismitheoirí nó do ghaolta eile ar an leanbh atá
faoina chúram.</p>

<p><strong>Cúram altrama</strong></p>

<p>Fad agus is féidir cuireann Tusla an leanbh le tuismitheoirí altrama.
Éilítear i <a shape="rect" href="http://www.irishstatutebook.ie/1995/en/si/0260.html">Rialacha an Achta um
Chúram Leanaí (Leanaí a Fhágáil faoi Chúram Altrama) 1995</a> go
ndréachtófar plean cúraim a leagan amach, i measc rudaí eile, an tacaíocht
le cur ar fáil don leanbh agus do na tuismitheoirí altrama agus fáil don
leanbh i gcúram altrama le tuismitheoirí nó le gaolta. Má tharlaíonn go
bhfuil ganntanas tuismitheoirí ann, áfach, is féidir go bhfágfar leanaí i
gcúram cónaithe ina áit.</p>

<p><strong>Cúram Cónaithe</strong></p>

<p>Is féidir le cúram cónaithe bheith in áras á reáchtáil ag Tusla, in
ionad cónaithe um leanaí atá cláraithe faoin Acht 1991, i scoil, nó in
áit chónaithe oiriúnach eile. Luíonn <a shape="rect" href="http://www.irishstatutebook.ie/1995/en/si/0259.html">Rialacha an Achta um
Chúram Leanaí (Leanaí a Fhágáil faoi Chúram Altrama) 1995</a> na
riachtanais chun leanbh a fhágáil i gcúram cónaithe agus na caighdeáin do
hionaid chónaithe atá cláraithe le Tusla. Tá na hionaid faoi réir
cigireachta ag an <a shape="rect" href="https://www.hiqa.ie/">tÚdarás um
Fhaisnéis agus Cáilíocht Sláinte</a>.</p>

<p><strong>Aonaid Chúraim Speisialta</strong></p>

<p>Fágtar leanaí atá curtha faoi chúram faoi orduithe cúraim speisialta in
aonaid chúraim speisialta. Féadfaidh Tusla ionaid chúraim speisialta a chur
ar fáil agus a choinneáil nó socruithe a dhéanamh le comhlachta deonacha
chun iad a chur ar fáil agus a choinneáil. Tá gach ionad faoi réir
fhaomhadh an Aire Leanaí agus Gnóthaí Óige. Déanann an tAire rialacháin a
phléann le mion-oibriúcháin na n-ionad seo. Ní féidir leanaí atá
ciontaithe le cóir a chur in ionaid chúraim speisialta.</p>

<p><strong>Ag fágáil leanaí le gaolta</strong></p>

<p>Déanann na <a shape="rect" href="http://www.irishstatutebook.ie/1995/en/si/0261.html">Rialacha an Achta um
Chúram Leanaí (Leanaí a Fhágáil faoi Chúram Altrama) 1995</a> foráil do
ghaolta chun liúntas a fháil do chúram linbh atá fágtha leo ag Tusla.
Leagann na rialacháin amach comhshocraíochtaí an tsocrúcháin agus tá siad
cosúil leis na Rialacháin Chúraim Altrama go ginearálta.</p>
</div>
<div class="topic base_wheretoapply">
<h2 class="topic base_wheretoapply_title" id="l2641d">Iarchúram</h2>

<p>Tá Tusla in ann cuidiú sa bhreis a chur ar fáil do dhaoine óga suas go
21 d’aois a bhí faoi chúram. D’fhéadfadh lóistín a shocrú a bheith i
gceist leis seo, nó ag cuidiú lena gcothú le linn oideachas scoile nó
coláiste. </p>

<p>D'fhoilsigh Fócas Éire <a href="https://www.focusireland.ie/wp-content/uploads/2016/03/pathwaysfinal.pdf">Pathways
(pdf)</a>, treoir iarchúraim do dhaoine óga atá ag ullmhú le cúram a
fhágáil.</p>
</div>
<div class="topic further_info">
<h2 class="further_info" id="lf3c9d">Tuilleadh eolais</h2>

<h3>Nósanna imeachtaí an chúraim <br></h3>

<p>Faoin Acht 1991 tá méid nósanna imeachta ann ar féidir le Tusla úsáid
a bhaint astu agus í ag plé le leanaí i mbaol nó a bhfuil riachtanas
cúraim acu. Is féidir le Tusla iarratas a chur isteach ar réimse
cumhachtaí, agus cinntí ar chineál cúraim, agus ar fháil tuismitheoirí
agus gaolta eile do na leanaí, san áireamh:</p>
<ul><li>Orduithe cúraim éigeandála </li>
  <li>Orduithe cúraim </li>
  <li>Orduithe maoirseachta </li>
</ul><p>Cuireadh na horduithe seo in ionad na n-orduithe duine sláintiúla agus
áite sábháilte roimhe seo. <a shape="rect" href="http://www.irishstatutebook.ie/2001/en/act/pub/0024/index.html">Leasaigh
an tAcht um Leanaí 2001</a> an tAcht um Chúram Leanaí 1991 chun caoi a
thabhairt do chineál ordaithe eile – ordú cúraim speisialta. Is é seo do
chásanna ina bhfuil leanbh i mbaol óna iompraíocht féin.</p>

<h3>Orduithe cúraim éigeandála</h3>

<p>Má bhíonn cúis inar dóigh leis na gardaí go bhfuil baol láithreach
agus dáiríre do shláinte nó leas linbh nach féidir fanacht go dtí go
ndéantar ordú cúraim éigeandála, tá an chumhacht acu dul isteach sa teach
agus leanbh a bhaint amach, le fórsa más gá, chuig áit shábháilte. Ní
mór don leanbh bheith tabhartha isteach i gcúram Tusla chomh luath agus is
féidir. Féadfaidh Tusla idir an leanbh a fhilleadh chuig na tuismitheoirí
nó cur isteach ar an Chúirt Dúiche d'ordú cúraim éigeandála. Mura
mbíonn suí na cúirte ann taobh istigh de trí lá, ní mór go n-eagrófaí
suí speisialta.</p>

<p>Féadfaidh Tusla cur isteach ar ordú cúraim éigeandála do leanbh atá sa
bhaile go fóill nó do dhuine atá bainte amach ag na gardaí. Is féidir é
sin a dhéanamh gan é a fhógairt do na tuismitheoirí nó caomhnóirí an
linbh. Déanfar an t-ordú má cheapann an breitheamh go bhfuil baol
láithreach agus dáiríre do shláinte nó leas an linbh ar gá dó bheith
curtha, nó fágtha i gcúram Tusla. Ní mór don leanbh fanacht i gcúram
Tusla go ceann 8 lá nó tréimhse níos gairide má bhíonn sé sonraithe san
ordú.</p>

<h3>Orduithe Cúraim</h3>

<p>Ní mór do Tusla cur isteach ar ordú cúraim nó ar ordú maoirseachta
(féach thíos) má bhíonn cúram agus cosaint de dhíth ag leanbh nár
dhócha ar fáil aige/aice mura ndéantar ordú cúraim speisialta. Féadfaidh
breitheamh na Cúirte Dúiche ordú eatramhach cúraim a dhéanamh agus é ag
fanacht ar chinneadh ar ordú chúraim iomláin. Ciallaíonn é seo go
bhfágtar an leanbh i gcúram Tusla go ceann 29 lá. Féadfar é a shíniú má
chomhaontaíonn Tusla agus na tuismitheoirí. Ní mór go dtabharfaí fógra ar
ordú eatramhach cúraim do na tuismitheoirí/caomhnóirí de ghnáth.</p>

<p>Féadfar ordú cúraim a dhéanamh nuair a bhíonn an chúirt sásta:</p>
<ul><li>go raibh nó go bhfuil ionsaí á dhéanamh ar an leanbh, ainíde á
    tabhairt dó, faillí á déanamh i leanbh nó drochúsáid ghnéasach á
    tabhairt do leanbh, nó gur dócha go raibh nó go bhfuil dochar nó
    faillí déanta nó á dhéanamh ar shláinte, ar fhorbairt nó leas an
    linbh </li>
  <li>go mbíonn cúram agus cosaint de dhíth ag an leanbh nár dhócha ar
    fáil gan ordú cúraim </li>
</ul><p>Nuair a dhéantar ordú cúram fanann an leanbh i gcúram Tusla don mhéid
ama atá sonraithe san ordú nó go dtí 18 mbliana d'aois nuair nach leanbh
é/í go fóill. Tá cearta agus dualgais tuismitheora ag Tusla le linn an ama
seo.</p>

<h3>Orduithe maoirseachta</h3>

<p>Tá ordú maoirseachta mar mhalairt ar thógáil leanaí isteach i gcúram
Tusla.</p>

<p>Agus iarratas á cur isteach ar ordú cúraim is féidir leis an gcúirt
socrú nach bhfuil gá le hordú cúraim nó nach bhfuil sé oiriúnach, ach
nach mór do Tusla cuairt a thabhairt ar an leanbh go minic, agus féadfar
ordú maoirseachta dhéanamh. Is féidir é a dhéanamh in áit ordú cúraim
nó le linn dóibh fanacht ar chinneadh ar ordú cúraim. Nó, ina mhalairt dá
chás, féadfaidh Tusla cur isteach ar ordú maoirseachta in áit ordú cúraim
don chúirt.</p>

<p>Tugann ordú maoirseachta údarás do Tusla le cuairt a thabhairt ar an
leanbh agus le monatóireacht ar shláinte agus ar leas an linbh a dhéanamh
agus le comhairle riachtanach a thabhairt do na tuismitheoirí. Bíonn an
t-ordú i bhfeidhm ar feadh suas le 12 mí ach gur féidir athnuachan a
dhéanamh air.</p>

<h3>Orduithe cúraim speisialta</h3>

<p>Ní mór do Tusla cur isteach ar ordú cúraim speisialta nó ordú
eatramhach cúraim speisialta i gcásanna ina bhfuil cúram agus cosaint de
dhíth ag leanbh ach nár dhócha ar fáil gan a leithid d'ordú seo a
dhéanamh. Ní mór do Tusla comhdháil um leas teaghlaigh a thionól roimh
chur isteach ar an ordú.</p>

<p>Féadfaidh an chúirt ordú cúraim speisialta a dhéanamh nuair a bhíonn
sí sásta:</p>
<ul><li>go bhfuil iompraíocht an linbh baolach dá s(h)láinte, dá
    s(h)ábháilteacht, dá f(h)orbairt nó dá leas agus </li>
  <li>go mbíonn cúram speisialta agus cosaint de dhíth ag an leanbh nár
    dhócha ar fáil gan a leithéid d’ordú cúraim </li>
</ul><p>Ciallaíonn ordú cúraim speisialta go bhfuil an leanbh tiomanta do chúram
Tusla fad agus bhíonn sé i bhfeidhm. Údaraíonn sé Tusla cúram, oideachas
agus cóireáil oiriúnach a chur ar fáil agus, chuige sin, chun an leanbh a
choinneáil in ionad cúraim speisialta. Beidh an t-ordú i bhfeidhm ar feadh
tréimhse idir 3 agus 6 mí agus féadfar é a shíniú.</p>

<p>Is féidir leis an gcúirt orduithe cúraim a athrú ar a tionscnamh féin
nó ar iarratas Tusla. Féadfaidh an chúirt ordú maoirseachta nó ordú
cúraim a dhéanamh maidir leis an leanbh más oiriúnach.</p>

<p>Féadfar orduithe eatramhacha cúraim speisialta a dhéanamh roimh
gnáthordú cúraim speisialta a chríochnú. Ciallóidh a leithid d’orduithe
seo gur féidir an leanbh a choinneáil in ionad cúraim speisialta go ceann
suas go 28 lá.</p>
</div>
</div>
</html>
