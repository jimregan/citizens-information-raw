<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Fuadach idirnáisiúnta leanaí
</title>
    
    <meta name="description" content="Tarlaíonn fuadach idirnáisiúnta leanaí nuair a thógtar leanbh amach as tír go neamhdhleathach nó nuair a choinnítear iad i dtír go neamhdhleathach. Rialaíonn an dlí idirnáisiúnta an cheist maidir leis an leanbh a ndearnadh fuadach idirnáisiúnta air/uirthi a thabhairt ar ais abhaile.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Fuadach idirnáisiúnta leanaí</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l19e64">Cion coiriúil</a></li><li><a href="#le1726">Filleadh an linbh</a></li><li><a href="#lf9a5d">Cad ba chóir dom a dhéanamh má
cheapaim go bhfuil mo leanbh i gcontúirt a fhuadaithe?</a></li><li><a href="#l0cb08">Seoltaí úsáideacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Nuair a thógtar leanbh ón duine a bhfuil an <a shape="rect" href="../unmarried_couples/custody_of_children_and_unmarried_couples.html">ceart
dlíthiúil aige/aici ar chaomhnóireacht</a> an linbh sin gan toiliú an
duine, glaoitear fuadach leanaí air sin. Nuair a thógtar an leanbh amach as
an tír nó má choinnítear é/í i dtír eile a bhfuil sé/sé ag tabhairt
cuairte air tugtar fuadach idirnáisiúnta leanaí air sin. Tá dhá
phríomhghné ag baint le fuadach idirnáisiúnta leanaí mar seo a leanas: </p>
<ul><li>Is cion coiriúil é fuadach idirnáisiúnta leanaí in Éirinn. Is
    féidir tuismitheoir nó aon duine eile a fhuadaíonn leanbh go
    neamhdhleathach a chúiseamh as an gcion. (Féach “Cion coiriúil”
    thíos) </li>
  <li>Rialaíonn an dlí idirnáisiúnta an cheist maidir leis an leanbh a
    ndearnadh fuadach idirnáisiúnta air/uirthi a thabhairt ar ais abhaile.
    Tá Coinbhinsiúin idirnáisiúnta agus Rialachán de chuid an Aontais
    Eorpaigh (AE) ann a leagann amach na rialacha atá i bhfeidhm. Tá feidhm
    leis an Rialachán AE i gcás fuadach a dhéantar as ballstát amháin de
    chuid an AE chuig ceann eile. Baineann Coinbhinsiún idirnáisiúnta le
    cásanna nach bhfuil feidhm le Rialachán an AE iontu. (Féach “Filleadh
    an linbh” thíos) </li>
</ul><h3>Cad is fuadach leanaí ann? </h3>

<p>Is éard is fuadach leanaí ná an téarma a úsáidtear chun cur síos a
dhéanamh ar chás ina dtógtar leanbh ón duine a bhfuil an ceart dlíthiúil
aige/aici ar chaomhnóireacht agus déantar é gan toiliú an duine sin.
Tarlaíonn fuadach idirnáisiúnta leanaí nuair a tharlaíonn sé seo a leanas
don leanbh: </p>
<ul><li>Tógtar é/í amach as an tír ina bhfuil gnáthchónaí air/uirthi agus
    ar an duine a bhfuil an ceart dlíthiúil aige/aici ar a c(h)aomhnóireacht
    (tógtar an leanbh amach as tír go neamhdhleathach). </li>
  <li>Coinnítear an leanbh i dtír eile áit a bhfuil an leanbh ar cuairt
    (coinnítear an leanbh i dtír go neamhdhleathach). </li>
</ul><p>D’fhéadfadh aon duine a bheith i gceist leis an bhfuadaitheoir ach is
minic gur duine de thuismitheoirí an linbh a bhíonn i gceist. </p>

<p>Mar shampla, d’fhéadfaí leanbh a bhfuil caomhnóireacht ag a m(h)áthair
air/uirthi in Éirinn agus a dtugann a (h)athair cuairt air/uirthi anseo a
fhuadach as an tír seo agus a bheith tógtha go neamhdhleathach ag a
(h)athair. D'fhéadfaí leanbh a bhfuil caomhnóireacht ag a (h)athair
air/uirthi in Éirinn dul ar cuairt chuig a m(h)áthair i SAM agus, má
choinníonn sí é/í thar an am atá aontaithe don chuairt, tá sé/sí
fuadaithe agus á c(h)oinneáil go neamhdhleathach ag a m(h)áthair. Mar sin,
d’fhéadfadh tógáil éagórach nó coinneáil éagórach linbh a bheith i
gceist le fuadach. <br></p>
</div>
<div class="topic base_rules">
<h2 class="topic base_rules_title" id="l19e64">Cion coiriúil</h2>

<p>Déileálann <a shape="rect" href="http://www.irishstatutebook.ie/1997/en/act/pub/0026/index.html">an tAcht
um Chionta Neamh-Mharfacha in aghaidh an Duine 1997</a> leis an gcoir a
bhaineann le fuadach idirnáisiúnta leanaí. </p>

<p>Tá feidhm le hAlt 16 den Acht más tuismitheoir, caomhnóir nó duine tú a
bhfuil caomhnóireacht an linbh bronnta ort ag cúirt. Ní bhíonn feidhm leis
an alt más tuismitheoir tú nach bhfuil i do chaomhnóir ar an leanbh. Bíonn
feidhm leis an alt má chuireann tú nó má choinníonn tú leanbh faoi aois
16 go neamhdhleathach amuigh as an Stát nó más tú is cúis le leanbh a
thógáil, a chur amach nó a choinneáil go neamhdhleathach. Ciallaíonn rud a
dhéanamh go neamhdhleathach rud a dhéanamh d'ainneoin ordú cúirte nó rud a
dhéanamh gan toiliú tuismitheora nó caomhnóra. </p>

<p>Bíonn feidhm le hAlt 17 i gcás daoine nach bhfuil clúdaithe ag Alt 16
agus a choinníonn leanbh go neamhdhleathach nó atá ina chúis le leanbh a
choinneáil. <br></p>
</div>
<div class="topic base_rates">
<h2 class="topic base_rates_title" id="le1726">Filleadh an linbh</h2>

<p>Is é an príomhchúram a bhaineann le cásanna fuadaithe idirnáisiúnta
leanaí ná an leanbh a thabhairt ar ais. Tá na coinbhinsiúin idirnáisiúnta
agus an Rialachán AE a rialaíonn filleadh an linbh bunaithe ar na prionsabail
chéanna. Is iad sin ná: </p>
<ul><li>Ba chóir an leanbh a thabhairt ar ais chuig a g(h)náth-áit chónaithe
    chomh luath agus is féidir. </li>
  <li>Is iad cúirteanna na dlínse ina bhfuil gnáthchónaí ar an leanbh na
    cúirteanna cuí chun cinneadh a dhéanamh faoi cad is fearr a rachaidh
    chun leasa an linbh. Mar sin, má bhíonn aon díospóidí ann faoi, mar
    shampla, rochtain, caomhnóireacht nó cothabháil, ba chóir na
    díospóidí sin a shocrú sa tír ina bhfuil gnáthchónaí ar an leanbh.
  </li>
</ul><p>Tá Lárúdarás i ngach tír chun filleadh an linbh fhuadaithe a éascú.
</p>

<h3>Rialachán an AE um fhuadach idirnáisiúnta leanaí </h3>

<p>Tá ról teoranta ag an AE i gcúrsaí dlí teaghlaigh. Tá a chuid rialacha
féin ag gach ballstát aonair maidir le scaradh, colscaradh, cothabháil
céilí agus leanaí, caomhnóireacht agus cúrsaí dlí teaghlaigh eile. Is é
ról an AE go príomha ná a chinntiú gur féidir cinntí a dhéantar i dtír
amháin a chur i bhfeidhm i dtír eile. Tá ról freisin ag an AE ó thaobh
cinneadh a dhéanamh cén tír ag a bhfuil dlínse chun éisteacht le cás ar
leith. Is féidir leat tuilleadh a fháil amach faoi reachtaíocht an AE ar
dhlí teaghlaigh inár ndoiciméad, <a shape="rect" href="../eu_and_family_law.html">An AE agus dlí teaghlaigh</a>. </p>

<p>Tháinig <a shape="rect" href="http://eur-lex.europa.eu/LexUriServ/LexUriServ.do?uri=CELEX:32003R2201:EN:HTML">Rialachán
(CE) Uimh. 2201/2003 ón gComhairle</a> maidir le dlínse agus breithiúnais a
aithint agus a fhorfheidhmiú i gcúrsaí pósta agus cúrsaí a bhaineann le
freagracht tuismitheoirí i bhfeidhm i mí an Mhárta 2005. Clúdaíonn an
Rialachán na gnéithe seo a leanas d’fhreagracht tuismitheoirí: </p>
<ul><li>Dlínse - cén tír ar chóir an cás a éisteacht inti, cén dlíthe ar
    chóir a bheith i bhfeidhm </li>
  <li>Aitheantas agus forfheidhmiú - conas a thabharfar aitheantas agus a
    dhéanfar forfheidhmiú ar chinntí a dhéantar i dtír amháin i dtír
    eile </li>
  <li>Comhoibriú idir Lárúdaráis </li>
  <li>Rialacha sonracha ar fhuadach leanaí agus ar chearta rochtana </li>
</ul><p>Ní leagann an rialachán teorainn aoise síos - is faoin tír aonair é sin
a shocrú. Is 18 an teorainn aoise go ginearálta. </p>

<p>Baineann sé le himeachtaí sibhialta amháin, ní le cásanna coiriúla.
</p>

<p><strong>Dlínse <br></strong>Coinníonn an chúirt sa bhallstát ina raibh gnáthchónaí ar an
leanbh roimh an bhfuadach dlínse chun déileáil leis an gcás ach amháin i
gcúinsí teoranta áirithe, mar shampla, sa chás gur ghéill gach duine lena
mbaineann san fhuadach. </p>

<p><strong>Comhoibriú idir Lárúdaráis</strong> <br>
Cruthaíonn an Rialachán córas comhoibrithe idir Lárúdaráis na mballstát.
Tá sé d’oibleagáid ar na húdaráis seo cumarsáid a éascú idir
cúirteanna na dtíortha ábhartha agus caithfidh siad comhaontuithe a éascú
idir na tuismitheoirí trí idirghabháil nó trí bhealaí eile. </p>

<p><strong>Aitheantas agus forfheidhmiú</strong> <br>
Caithfear breithiúnais a thugtar i mballstát amháin a aithint agus a
fhorfheidhmiú i mballstát eile. Is féidir leis an gcúirt sa bhallstát eile
diúltú aitheantas a thabhairt don ordú ach ní féidir é sin a dhéanamh
ach ar fhorais áirithe. </p>

<p>I gcásanna ina bhfuadaítear leanbh, ní gá dul trí imeacht cúirte chun
aitheantas a fháil. Má tá caomhnóireacht agat ar leanbh agus má
fhuadaítear do leanbh chuig ballstát eile, féadfaidh tú iarratas a
dhéanamh chuig an stát sin chun an leanbh a fháil ar ais. Ní féidir le
cúirt an bhallstáit chuig a bhfuadaítear an leanbh diúltú don leanbh a
thabhairt ar ais ach i gcúinsí teoranta - mar shampla, mura bhfuil cosaintí
imleora ann lena chinntiú nach bhfuil aon riosca tromchúiseach ann go
ndéanfar dochar don leanbh sa chás go bhfillfeadh sé/sí. </p>

<p>Go ginearálta, caithfidh an chúirt ordú a thabhairt go dtabharfaí an
leanbh ar ais láithreach. </p>

<p>Faoi Choinbhinsiún na Háige (féach thíos), níl sé d’oibleagáid ar
an gcúirt ordú a thabhairt an leanbh a thabhairt ar ais sa chás go mbeadh an
leanbh i gcontúirt fhisiciúil nó shíceolaíochta, nó go gcuirfí i gcás
dofhulaingthe é/í. Éilíonn an Rialachán AE go dtabharfaí an leanbh ar ais
sa chás go bhféadfaí dochar den sórt sin a dhéanamh don leanbh, ar an
gcoinníoll go ndearna nó go bhfuil na húdaráis sa bhallstát tionscnaimh
ullmhaithe chun socruithe cuí a dhéanamh lena chinntiú go bhfaighidh an
leanbh cosaint tar éis dó/di filleadh. </p>

<p>Forálann an Rialachán go bhfuil sé de cheart ag an leanbh éisteacht a
fháil le linn an nós imeachta mura measann an breitheamh go bhfuil sé
míchuí mar gheall ar aois agus aibíocht an linbh. Ní féidir leis an
gcúirt diúltú an leanbh a thabhairt ar ais gan deis a thabhairt ar dtús don
duine a d’iarr go dtabharfaí an leanbh ar ais éisteacht a fháil. </p>

<p>Go hiondúil, caithfear an cinneadh a dhéanamh laistigh de 6 seachtaine.
</p>

<p>Tá tuilleadh eolais maidir le Rialachán an AE le fáil sa <a shape="rect" href="http://ec.europa.eu/civiljustice/parental_resp/parental_resp_ec_vdm_en.pdf">Practice
Guide for the Application of Council Regulation (EC) No. 2201/2003 (pdf)</a>.
</p>

<h3>Coinbhinsiúin Idirnáisiúnta </h3>

<p>Tá feidhm i gcónaí le <a shape="rect" href="http://www.hcch.net/index_en.php?act=conventions.text&amp;cid=24">Coinbhinsiún
na Háige an 25 Deireadh Fómhair 1980</a> maidir le gnéithe sibhialta de
fhuadach idirnáisiúnta leanaí (Coinbhinsiún na Háige 1980) agus le <a shape="rect" href="http://www.hcch.net/index_en.php?act=conventions.text&amp;cid=70">Coinbhinsiún
na Háige (1996)</a> maidir le dlínse, dlí infheidhmithe, aitheantas,
forfheidhmiú agus comhoibriú i ndáil le freagracht tuismitheoirí agus
bearta chun leanaí a chosaint i gcásanna nach bhfuil feidhm le Rialachán an
AE. </p>

<p>Tá tús áite ag Rialachán an AE ar an gCoinbhinsiún maidir leis na
gnéithe sin arna gclúdach ag an Rialachán. Tá an Coinbhinsiún agus an
Rialachán cosúil lena chéile tríd is tríd ó thaobh scóip agus rialacha
de. </p>

<p>Síníodh Coinbhinsiún na hEorpa um Aitheantas agus Forfheidhmiú ar
Chinntí Maidir le Caomhnóireacht Leanaí agus Athchóiriú Caomhnóireachta
Leanaí (<a shape="rect" href="http://conventions.coe.int/Treaty/EN/Treaties/Html/105.htm">Coinbhinsiún
Lucsamburg</a>) i 1980 agus tá feidhm leis i roinnt tíortha san Eoraip. Is
beag aitheantais atá aige anois de bhrí go gclúdaíonn Rialachán an AE nó
Coinbhinsiún na Háige na tíortha ábhartha.</p>

<p>Déileálann Coinbhinsiúin na Háige agus Lucsamburg le leanaí faoi aois
16 agus foráiltear iontu go bhfuil feidhm leis an bprionsabal tábhachta - rud
a chiallaíonn go mbeidh tábhacht ag leas an linbh thar aon ní eile. </p>

<p>Tá liosta na <a shape="rect" href="http://www.hcch.net/index_en.php?act=conventions.authorities&amp;cid=24">dtíortha
atá ag forfheidhmiú Choinbhinsiún na Háige</a> le fáil ar láithreán
gréasáin Choinbhinsiún na Háige um Dhlí Idirnáisiúnta Príobháideach.
</p>

<h3>Tíortha nár aontaigh leis na coinbhinsiúin </h3>

<p>I gcás tíortha nach bhfuil mar pháirtí ag aon cheann de na
Coinbhinsiúin idirnáisiúnta, déantar cinntí bunaithe ar an dlí
idirnáisiúnta príobháideach. Ciallaíonn sé sin, tríd is tríd, go
dtugann cúirteanna na hÉireann aitheantas d’orduithe cúirte a dhéantar i
ndlínse ina bhfuil córais dhlí den chineál céanna. Tógann na cúirteanna
san áireamh freisin riachtanais na nAchtanna um Chaomhnóireacht Naíon ionas
go ndéantar measúnú ar folláine agus ar an leas is fearr don leanbh. Tharla
sé ó am go ham gur dhiúltaigh cúirteanna na hÉireann leanbh a thabhairt ar
ais chuig dlínse sa chás go bhféadfadh sárú ceart a bheith i gceist faoi
<a shape="rect" href="/ga/government_in_ireland/irish_constitution_1/constitution_introduction.html">Bhunreacht
na hÉireann</a>. </p>

<h3>Dlí na hÉireann maidir le fuadach leanaí </h3>

<p>Tháinig <a shape="rect" href="http://www.irishstatutebook.ie/1991/en/act/pub/0006/index.html">an tAcht
um Fhuadach Leanaí agus Forghníomhú Orduithe Coimeádta 1991</a> i bhfeidhm
in Éirinn i mí Dheireadh Fómhair 1991. Rinne sé dlí de Choinbhinsiún na
Háige agus de Choinbhinsiún Lucsamburg in Éirinn. </p>

<p>Tá sé mar aidhm ag an dá Choinbhinsiún an leanbh atá fuadaithe a
thabhairt ar ais. Is féidir le Coinbhinsiún na Háige feidhmiú fiú amháin
nuair nach bhfuil aon ordú cúirte ann má tógadh an leanbh gan toiliú
tuismitheora amháin. Feidhmíonn Coinbhinsiún Lucsamburg má tá ordú
cúirte ann a shocraíonn caomhnóireacht agus foráiltear ann go mbeadh
comhaitheantas ann d’orduithe den sórt sin agus go ndéanfar forfheidhmiú
orthu sna tíortha atá mar pháirtithe ag an gCoinbhinsiún. </p>

<p>Aontaíonn na tíortha atá ina bpáirtithe ag na Coinbhinsiúin a bheith
faoi cheangal ag nósanna imeachta áirithe i gcásanna nuair a thógtar
leanaí amach as tír amháin isteach i dtír eile: </p>
<ul><li>Má thógtar leanbh (faoi 16) chuig nó amach as tír atá mar pháirtí
    ag na Coinbhinsiúin d’ainneoin ordú cúirte nó in aghaidh toil
    tuismitheora a bhfuil caomhnóireacht bronnta air/uirthi, is féidir leis
    an Lárúdarás sa tír sin cabhrú chun an leanbh a fháil ar ais. I gcás
    na hÉireann, is í an Roinn Dlí agus Cirt agus Comhionannais an <a shape="rect" href="http://www.justice.ie/en/JELR/Pages/International_child_abduction">Lárúdarás</a>.
  </li>
  <li>Má fhuadaítear leanbh isteach i dtír atá ina páirtí ar na
    Coinbhinsiúin, tógfaidh an Lárúdarás céimeanna chun an leanbh a
    aimsiú, déanfaidh sé iarracht an leanbh a fháil ar ais nó gheobhaidh
    sé rochtain ar an leanbh agus más gá, cuirfidh sé imeachtaí cúirte ar
    bun chun é sin a dhéanamh. </li>
</ul><p>Má fhuadaítear leanbh isteach go hÉirinn, féadfaidh an Roinn Dlí agus
Cirt agus Comhionannais iarraidh ar an <a shape="rect" href="/ga/justice/legal_aid_and_advice/legal_aid_board.html">mBord um Chúnamh
Dlíthiúil</a> imeachtaí a chur ar bun san <a shape="rect" href="../../justice/courts_system/high_court.html">Ard-Chúirt</a>. Beidh
cúnamh dlí ar fáil. Faoi Choinbhinsiún na Háige, is féidir
idirbheartaíocht a dhéanamh chun na ceisteanna a réiteach go deonach. </p>

<p>Má tá leanbh fuadaithe as an Stát, cuideoidh an Lárúdarás leis an
tuismitheoir iarracht a dhéanamh an leanbh a fháil ar ais agus labhairt le
Lárúdaráis eile chuige sin. </p>

<p>Tá cuntas san Acht freisin ar na himthosca nach gá an leanbh a thabhairt
ar ais agus na nósanna imeachta éagsúla a bhaineann le forfheidhmiú. </p>

<p>Tugann sé cumhacht freisin do na <a shape="rect" href="/ga/justice/law_enforcement/garda_siochana_national_police_force.html">Gardaí</a>
chun leanbh a choinneáil má tá amhras orthu go bhfuil an leanbh á thógáil
amach as an Stát agus sárú á dhéanamh ar aon ordú caomhnóireachta nó
fad is atá imeachtaí maidir le caomhnóireacht ag dul ar aghaidh. </p>

<p>Má tá fuadach idirnáisiúnta déanta ar do leanbh, ba chóir duit dul i
dteagmháil leis an Lárúdarás d’fhonn na nósanna imeachta a theastaíonn
sa tír chuig a bhfuil an leanbh fuadaithe a chur ar bun. </p>

<h3>Idirghabhálaí Pharlaimint na hEorpa um Fhuadach Idirnáisiúnta Leanaí
arna dhéanamh ag an Tuismitheoir </h3>

<p>Cruthaíodh post <a shape="rect" href="http://www.europarl.europa.eu/parliament/public/staticDisplay.do?id=154">Idirghabhálaí
Pharlaimint na hEorpa um Fhuadach Idirnáisiúnta Leanaí arna dhéanamh ag an
Tuismitheoir</a> i 1987. Níl aon bhunús reachtúil aige. Tá sé mar aidhm
aige cuidiú le leanaí a ndearna tuismitheoir amháin fuadach orthu in
imthosca áirithe áit a bhfuil náisiúntacht dhifriúil ag na tuismitheoirí
agus go bhfuil an pósadh briste. </p>

<p>Féadfaidh aon tuismitheoir acu iarraidh ar an Idirghabhálaí cabhrú leo.
Déanann an tIdirghabhálaí iarracht teacht ar shocrú deonach idir na
tuismitheoirí. Déantar é sin trí fhaisnéis agus comhairle a chur ar fáil
agus idirghabhálaithe oiriúnacha a fhostú don chás áirithe sin. Déanann
na hIdirghabhálaithe iarracht a chinntiú go bhfuil an meascán seo a leanas
d’idirghabhálaithe ann: bean amháin - fear amháin, dlíodóir amháin,
duine nach dlíodóir é/í, beirt atá in ann an dá theanga atá ag na
páirtithe sa díospóid a labhairt. Tá cúram ar an Idirghabhálaí a
chinntiú go dtugtar tús áit do leas an linbh. </p>

<p>Ní gá d’aon tuismitheoir comhoibriú leis an Idirghabhálaí. Mura
gcomhoibríonn siad agus má thagann siad ar shocrú, féadfar comhaontú atá
infheidhmithe de réir an dlí a dhéanamh den chomhaontú sin. Tarlaíonn sé
sin i gcás aon chomhaontú a dhéantar tar éis idirghabhála. <br></p>
</div>
<div class="topic base_howtoapply">
<h2 class="topic base_howtoapply_title" id="lf9a5d">Cad ba chóir dom a dhéanamh má
cheapaim go bhfuil mo leanbh i gcontúirt a fhuadaithe?</h2>

<p>Má chreideann tú go bhfuil baol ann go bhfuadófar do leanbh ba chóir
duit comhairle dlí a fháil nó dul i dteagmháil leis na Gardaí.
D’fhoilsigh Ionad na hÉireann do Leanaí arna bhFuadach ag Tuismitheoir
(ICPAC) <a href="http://www.treoir.ie/cms-assets/documents/15455-417863.icpac-booklet-jan-2011.pdf">ICPAC
Prevention Pack (pdf)</a> (Pacáiste Coiscthe) a thugann eolas ar na céimeanna
ba chóir duit a ghlacadh má tá baol ann go bhfuadófar do leanbh. Tá
comhairle sa phacáiste maidir le heolas tábhachtach a bhaineann le do leanbh
a bhailiú, rud a theastóidh uait má fhuadaítear do leanbh, chomh maith le
céimeanna eile is féidir leat a ghlacadh chun an baol a laghdú. Chomh maith
leis sin, tá <a href="http://www.reunite.org/pages/prevention.asp">treoracha
chosc fuadach leanaí</a> ar láithreán gréasáin Reunite International,
carthanas Ríocht Aontaithe.<br></p>
</div>
<div class="topic base_wheretoapply">
<h2 class="topic base_wheretoapply_title" id="l0cb08">Seoltaí úsáideacha</h2>

<p>Tá an Roinn Dlí agus Cirt agus Comhionannais an tÚdarás Lárnach in
Éirinn do fuadach idirnáisiúnta leanaí.</p>

<p>
</p><div class="inlinesio">
<p>
</p><div>
<h3>An Roinn Dlí agus Cirt agus Comhionannais</h3>
<p>
  

  
  Cearnóg an Easpaig<br>Cnoc Réamoinn<br>Baile Átha Cliath 2<br>Éire
  <br>
  
</p>
<p>
  

  
  <strong>Teil:</strong>+353 1 479 0200
  <br>
  

  
  <strong>Lóghlao:</strong>1890 555 509
  <br>
  

  
  <strong>Facs:</strong>+353 1 479 0201
  <br> 
  

  
  <strong>Láithreán Gréasáin:</strong> <a href="http://www.justice.ie/en/JELR/Pages/International_child_abduction">http://www.justice.ie/en/JELR/Pages/International_child_abduction</a>
  <br>
  

  

  

  
  <strong>R-phost:</strong> <a href="mailto:child_abduct_inbox@justice.ie">child_abduct_inbox@justice.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Idirghabhálaí de Pharlaimint na hEorpa um Thuistefuadach Idirnáisiúnta Leanaí</h3>
<p>
  

  
  60 Rue Wiertz<br>B-1047 Brussels<br>Belgium
  <br>
  
</p>
<p>
  

  

  

  

  

  

  

  
  <strong>R-phost:</strong> <a href="mailto:MediationChildAbduct@europarl.europa.eu">MediationChildAbduct@europarl.europa.eu</a>
  <br>
  
</p>
</div></div>

</div>
</div>
</html>
