<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Réamhriachtanais don Phósadh
</title>
    
    <meta name="description" content="Tá cur síos anseo ar na réamhriachtanais dleathúla nach mór don bheirt a chomhlíonadh le bheith in ann a chéile a phósadh. Muna shásaíonn siad beirt na rialacha ar fad bheadh an pósadh neamhbhailí.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Réamhriachtanais don Phósadh</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#lf3c9d">Tuilleadh eolais</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Gealltanas tábhachtach atá sa phósadh. Conradh dleathúil atá ann a
mbeidh tionchar aige ar an dá pháirtí (agus, go teoranta ar a gclann) ar
feadh a saoil agus fiú i ndiaidh a mbáis. Tá roinnt rialacha daingne a
bhaineann le pósadh. Baineann an chéad chuid le cé hiad na daoine gur
féidir agus nach féidir leo pósadh agus cé na cúinsí a bhaineann leis
sin. </p>

<p>Nuair atá na coinníollacha seo sásta agat ba cheart an cinneadh a
dhéanamh cén chaoi gur mhaith leat pósadh. Tá <a href="different_legal_ways_of_getting_married.html">roinnt bealaí eagsúla
ann le pósadh (searmanas cráifeach, saolta agus sibhialta)</a> sa chaoi go
mbeidh sé dleathúil. </p>

<p>Baineann an píosa seo leis na rialacha dleathúla amháin a bhaineann le
pósadh. Má tá tú le pósadh ag searmanas cráifeach nósaolta ba cheart a
gcuid coinníollacha a phlé le céiliúraí an phósta.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Le pósadh dleathúil a chur i gcrích in Éirinn ní mór do na
páirtithe:</p>
<ul><li>a bheith in ann a chéile a phósadh </li>
  <li>pósadh dhá ndeoin féin. D'fhéadfadh sé nach mbeadh an pósadh curtha
    i gcrích dá d(h)eoin féin má tá duine ar meisce, duine ag fulaingt
    damáiste intinne, míchumas intinne, neamhshéasmhacht intinne nó
    gealtachta agus nach dtuigeann sé/sí na himpleachtaí a bhaineann leis an
    bpósadh. Sa bhreis ar sin, má aontaíonn duine pósadh de bharr bagartha
    nó imeaglaithe, d'fhéadfadh sé go mbeadh a t(h)oil samhalta neamhbhailí
    agus mar sin nach mbeadh aon phósadh ann. </li>
  <li>cloí leis na rialacha cuí </li>
</ul><h3><span>Cumas chun pósadh </span></h3>

<p><span>Le bheith i dteideal chun pósadh go dlíthiúil, ní mór dá tú a
chomhlíonadh gach ceann de na ceanglais seo a leanas ag an am a thógann an
pósadh ar siúl. Ní mór an dá pháirtí:</span> </p>
<ul><li>Bheith os cionn 18 mbliana d’aois nó Ordú Díolúine Chúirte a
    bheith agat murab amhlaidh an cás.</li>
  <li><a href="notification_requirements_for_marriage.html">Fógra i leith
    an phósta</a> trí mhí a bheith tugtha maidir leis an bpósadh (nó Ordú
    Díolúine Chúirte a bheith agat murab amhlaidh an cás) agus Foirm
    Chlárúcháin Phósta a bheith eisithe duit ag an gCláraitheoir. Níl ar
    lánúin a raibh a bpáirtnéireacht shibhialta cláraithe in Éirinn an
    fógra 3 mhí a thabhairt.</li>
  <li>Bheith singil, ina mbaintreach/baintreach fir, <a href="../separation_and_divorce/divorce_decrees.html">colscartha</a>,
    nó ina n-iar-pháirtnéirí sibhialta i bpáirtnéireacht shibhialta ar
    cuireadh deireadh léi trí bhás nó <a href="../separation_and_divorce/dissolution_decrees.html">scaoileadh</a>,
    nó <a href="../civil_annulment/">neamhniú sibhialta</a> a bheith déanta
    ar bhur bpósadh nó páirtnéireacht shibhialta nó colscaradh nó
    scaoileadh bailí iasachta a bheith faighte agaibh. (Má tá do
    pháirtnéir á phósadh agaibh, ní gá go ndéanfar bhur
    bpáirtéirneacht shibhialta á scaoileadh sula bpósfar sibh. Scaoilfear
    í go huathoibríoch nuair a phósfar sibh.)</li>
  <li>An cumas meabhrach a bheith agaibh cineál an phósta a thuiscint.</li>
  <li>Gan gaol fola nó pósta a bheith eadraibh a dhlúithe sin a chuireann
    toirmeasc oraibh sa dlí óna chéile a phósadh. Má tá tú gaol fola nó
    pósta agat le do chéile beartaithe, ba cheart duit <a href="http://www.lawsociety.ie/Pages/Find-a-Firm/">teagmháil a dhéanamh
    le haturnae</a> lena chinntiú nach dtagann tú faoi chuimsiú na teorann
    toirmiscthe caidrimh. (Féach “Breis faisnéise” thíos maidir le
    teorainneacha toirmiscthe.</li>
</ul><p>Mura gcomhlíonann ceachtar páirtí fiú ceann amháin de na ceanglais
thuas, beidh aon searmanas pósta a dtabharfar faoi ina dhiaidh sin ar neamhní
go dlíthiúil.</p>

<p>Nóta: Ón 16 Samhain 2015, ní bhaineann an ceanglas go mbeidh
lánúineacha den ghnéas eile.</p>

<h3>Riachtanas aoise</h3>

<p>Má tá gnáthchónaí ort i Stát na hÉireann, is í an aois íosta ag ar
féidir leat pósadh 18 mbliana d’aois (mura bhfuil Ordú Díolúine Chúirte
agat). Is ionann an cás fiú má phósann tú lasmuigh d’Éirinn. Fiú mura
bhfuil gnáthchónaí ort i Stát na hÉireann, ní mór duit bheith os cionn
18 mbliana d’aois más mian leat duine a phósadh in Éirinn.</p>

<p>Níl aon riachtanas ann chun toiliú tuismitheora a fháil i leith pósta,
is cuma cén aois iad na páirtithe lena mbaineann.</p>

<p><strong>Díolúine ón riachtanas aoise</strong></p>

<p>Faoi chúinsí speisialta áirithe, d’fhéadfá bheith in ann Ordú
Díolúine Chúirte a fháil a ligfidh don phósadh leanúint ar aghaidh fiú
má tá páirtí amháin nó an bheirt pháirtithe faoi bhun 18. Iarrfaidh an
chúirt ort an méid a leanas a léiriú:</p>
<ul><li>Gurb ann do thréanchúiseanna le d’iarratas</li>
  <li>Go bhfuil deonú an Ordaithe Díolúine sin chun leasa is fearr na
    bpáirtithe don phósadh a bheartaítear</li>
</ul><p>Ba cheart duit teagmháil a dhéanamh leis an gCúirt Teaghlaigh Chuarda nó
an Ard-Chúirt chun teacht ar shonraí faoi conas leanúint ar aghaidh. Nós
imeachta neamhfhoirmiúil atá i gceist leis seo. Féadfaidh tú iarratas a
dhéanamh tú féin (gan aturnae a fhruiliú). Ní bheidh aon táille chúirte
ann le haghaidh iarratais ar Ordú Díolúine Chúirte. Má dhéanann tú
aturnae a fhruiliú le hionadaíocht a dhéanamh duit, beidh ort íoc as/aisti,
áfach.</p>

<h3>Colscaradh iasachta</h3>

<p>Ní aithnítear gach colscaradh iasachta faoi dhlí na hÉireann. Faoin <a href="http://www.irishstatutebook.ie/eli/1986/act/24/enacted/en/html">Shainchónaí
agus Aithint Colscarthaí Coigríche 1986</a>, ní aithneofar colscaradh
iasachta in Éirinn ach amháin má bhí <em>sainchónaí</em> ar a laghad
céile amháin sa stat a dheonaigh an colscaradh nuair a cuireadh tús leis na
himeachtaí. B'fhéidir go mbeidh ort fianaise a chur ar fáil lena chruthú
gurb amhlaidh a bhí an cás agus, ar an ábhar sin, go bhfuil an colscaradh
bailí faoi dhlí na hÉireann. Faoi <a href="http://eur-lex.europa.eu/legal-content/EN/TXT/?qid=1422886426094&amp;uri=URISERV:l33194">Rialachán
AE 2201/2003 ("na bis na Bruiséile II")</a>, tá sé gnáthchónaí an chéile
go gcinnfidh an ceart cúirte colscaradh a dheonú.</p>

<p>Nuair a thagann colscaradh faoi chuimsiú rialacháin an AE, is leor a
dheimhniú gur cuireadh an bheirt pháirtithe don cholscaradh ar an eolas faoi
na himeachtaí agus go raibh deis acu chun fianaise a thabhairt don chúirt a
dheonaigh an colscaradh.</p>

<p>Sa chás nár bhain rialacháin AE, ní mór faisnéis áirithe faoi áit
bhreithe, tíortha cónaithe agus fíricí ábhartha eile a chur ar fáil ar
cheistneoir a chuireann an Cláraitheoir ar fáil. Cuirtear an fhaisnéis ar
aghaidh ansin chuig an b<a href="http://www.welfare.ie/en/Pages/General-Register-Office.aspx">Príomh-Oifig
Chárúcháin</a>, nach mór a dtoiliú a fháil sular féidir le searmanas an
phósta leanúint ar aghaidh.</p>

<p>Má bhíonn an Cláraitheoir Ginearálta faoin tuairim gur bailí don
cholscaradh iasachta, féadfaidh an pósadh nua leanúint ar aghaidh. Murab
amhlaidh tuairim an Chláraitheora Ghinearálta, féadfaidh tú tuilleadh
faisnéise a chur ar fáil chun bailíocht a chruthú nó féadfaidh tú
iarratas a dhéanamh ar éisteacht os comhair na Cúirte Cuarda. Cinneadh
deiridh atá ina cheangal atá i gcinneadh na Cúirte maidir le bailíocht
cholscaradh iasachta i ndlí na hÉireann, ach féadfaidh tú, dar ndóigh,
achomharc a dhéanamh do chúirt níos airde. Má dhéanann an Chúirt an
cinneadh nach bhfuil do cholscaradh iasachta ina cheangal, is é an t-aon rogha
atá agat, más mian leat pósadh arís in Éirinn, colscaradh a fháil faoi
dlí na hÉireann.</p>

<h3>Scaoileadh iasachta</h3>

<p>Má cheadaítear scaoileadh dlíthiúil páirtnéireachta sibhialta lasmuigh
d’Éirinn, aithneofar é faoi dhlí na hÉireann, má rinne an tAire Dlí
agus Cirt ordú a aithníonn an aicme chuí den chaidreamh dlíthiúil sa tír
inar ceadaíodh an scaoileadh.</p>
</div>

<div class="topic further_info">
<h2 class="further_info" id="lf3c9d">Tuilleadh eolais</h2>

<h3>Teorainneacha toirmiscthe caidrimh</h3>

<p>Baineann toirmisc le pósadh idir daoine áirithe a bhfuil gaol fola nó
pósta eatarthu. Ní féidir le lánúin a thagann faoi chuimsiú na
dteorainneacha toirmiscthe caidrimh pósadh. Tá na toirmisc seo bunaithe ar an
méid a leanas:</p>
<ul><li>Gaol fola – caidreamh fola, caidreamh leathghaol fola (ciallaíonn
    ‘leathghaol fola’ go mbíonn tuismitheoir amháin i gcoiteann, mar
    shampla, leathdheartháir)</li>
  <li>Gaol cleamhnais – caidreamh trí phósadh</li>
</ul><p>Baineann an teorainn thoirmiscthe le réimse fairsing de chaidreamh
teaghlaigh agus áirítear léi sliocht pósta agus neamhphósta araon.</p>

<p>Tá leanbh uchtaithe laistigh de na teorainneacha toirmiscthe maidir lena
dteaghlach nádúrtha agus a dtuismitheoirí uchtaíocha. Ba dhealraitheach,
áfach, gur féidir le leanbh uchtaithe leanbh a dtuismitheoirí uchtaíocha a
phósadh.</p>

<p>Féadfaidh tú deirfiúr nó deartháir do chéile éagtha a phósadh. Is
amhlaidh a bhíonn i gceist, chomh maith, má chuireann colscaradh, seachas
bás, deireadh le do phósadh.</p>

<p>Níl aon chosc dlíthiúil ann ar phósadh col ceathracha.</p>

<p><strong>Gaol fola – caidreamh fola</strong></p>

<p>Ní féidir leat na daoine seo a leanas a phósadh:</p>
<ul><li>Seanmháthair nó seanathair</li>
  <li>Máthair nó athair</li>
  <li>Deirfiúr d’athar (d’aintín) nó deartháir d’athar
  (d’uncail)</li>
  <li>Deirfiúr do mháthar (d’aintín) nó deartháir do mháthar
    (d’uncail)</li>
  <li>Deirfiúr nó deartháir</li>
  <li>Iníon d’athar (leathdheirfiúr) nó mac d’athar
  (leathdheartháir)</li>
  <li>Iníon do mháthar (leathdheirfiúr) nó mac do mháthar
    (leathdheartháir)</li>
  <li>Iníon nó mac</li>
  <li>Iníon do mhic (gariníon) nó mac do mhic (garmhac)</li>
  <li>Iníon d’iníne (gariníon) nó mac d’iníne (garmhac)</li>
  <li>Iníon do dhearthár (neacht) nó mac do dhearthár (nia)</li>
  <li>Iníon do dheirféar (neacht) nó mac do dheirféar (nia)</li>
</ul><p><strong>Gaol cleamhnais – caidreamh trí phósadh</strong></p>

<p>Ní féidir leat na daoine seo a leanas a phósadh:</p>
<ul><li>Céile do sheanathar nó do sheanmháthar (leas-seanmháthair nó
    leas-seanathar)</li>
  <li>Céile d’athar nó do mháthar (leasmháthar nó leasathair)</li>
  <li>Céile dheartháir nó dheirfiúr d’athar</li>
  <li>Céile dheartháir nó dheirfiúr do máthar</li>
  <li>Céile do mhic nó d’iníne</li>
  <li>Céile mhac nó iníon do mhic</li>
  <li>Céile mhac nó iníon d’iníne</li>
  <li>Céile mhac nó iníon do dhearthár</li>
  <li>Céile mhac nó iníon do dheirféar</li>
  <li>Seanmháthar do chéile (seanmháthair chéile) nó seanathar do chéile
    (seanathar céile)</li>
  <li>Máthair do chéile (máthair chéile) nó athar do chéile (athair
    céile)</li>
  <li>Deirfiúr nó deartháir athair do chéile</li>
  <li>Deirfiúr nó deartháir mháthair do chéile</li>
  <li>Iníon do chéile (leasiníon) nó mac d’iníne (leasmhac)</li>
  <li>Mac nó iníon mhac do chéile</li>
  <li>Mac nó iníon dheirfiúr do chéile</li>
  <li>Mac nó iníon dheartháir do chéile</li>
  <li>Mac nó iníon dheirfiúr do chéile</li>
</ul></div>
</div>
</html>
