<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Searmanais an phósta reiligiúnacha agus saolta
</title>
    
    <meta name="description" content="Nós imeachta chun pósadh faoi dheasghnátha agus searmanais roinnt reiligiún éagsúil in Éirinn. (Eolas ar phósadh le ceadúnas, tar éis na bannaí nó le Teastas an Chláraitheora i gceist ann freisin).">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Searmanais an phósta reiligiúnacha agus saolta</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tar éis theacht i bhfeidhm <a shape="rect" href="http://www.irishstatutebook.ie/2004/en/act/pub/0003/sec0045.html#partvi">Chuid
6 den Acht um Chlárú Sibhialta 2007</a> i Samhain 2007, chun pósadh go
dleathach, tá sé de dhíth ort Foirm Chláraithe Pósta (FCP) a fháil ón
gCláraitheoir, agus caithfidh cibé duine atá ag sollúnú do phósadh a
bheith ar Chlár na Sollúnóirí. Eisíonn an Cláraitheoir an FCP nuair a
thugann tú fógra 3 mhí don Chláraitheoir. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Má tá tú ag pósadh trí shearmanas reiligiúnach nó saolta, ba chóir
duit teagmháil a dhéanamh le húdaráis an comhlacht lena mbaineann, chun
comhairle a fháil maidir leis an gceist a bhogadh ar aghaidh. Inseofar duit
céard iad na riachtanais atá ag an bhforas ionas gur féidir leat pósadh
faoina gcuid deasghnátha.<br><br>
Cé gur féidir searmanas pósta reiligiúnach nó saolta a chur ar bun de
réir nósanna agus deasghnátha an fhorais reiligiúnaigh nó saolta, tá
riachtanais áirithe ann nach mór a chomhlíonadh ionas go mbeidh an pósadh
dlíthiúil.<br></p>

<h3>Clár na Sollúnóirí</h3>

<p>Ní mór don té atá ag sollúnú an phósta a bheith ar <a shape="rect" href="https://www.welfare.ie/en/downloads/RegisterOfSolemnisers.pdf">Chlár na
Sollúnóirí (pdf)</a>, atá á choinneáil ag an bPríomh-Chláraitheoir. Tá
liosta ann de na cláraitheoirí sibhialta agus na baill de na forais
reiligiúnacha agus saolta éagsúla atá ainmnithe ag na forais mar
shollúnóirí. Is féidir é a scrúdú ag <a shape="rect" href="http://www.hse.ie/eng/services/list/1/bdm/contactus/">d'oifig
clárúcháin áitiúil</a>.<br></p>

<h3>Finnéithe <br></h3>

<p>Caithfidh an searmanas tarlú i láthair beirt fhinnéithe atá 18 bliana
d'aois nó os a chionn.<br></p>

<h3>Foirm Chláraithe Pósta </h3>

<p>Má dhéanann tú na <a shape="rect" href="notification_requirements_for_marriage.html">riachtanais fógartha 3
mhí</a> a chomhlíonadh agus nach bhfuil aon bhac pósta i gceist, eiseoidh an
Cláraitheoir Foirm Chláraithe Pósta (FCP) a thabharfaidh cead pósta duit.
Ba chóir duit an FCP a thabhairt don té a bheidh ag sollúnú an phósta
roimh an tsearmanais phósta.<br><br>
Díreach tar éis an tsearmanais phósta, caithfidh FCP a beith sínithe agat
féin, ag do chéile, ag an mbeirt fhinnéithe agus ag an té a rinne sollúnú
ar an bpósadh. Ba chóir an FCP a sheoladh ar ais chuig Cláraitheoir taobh
istigh d'aon mhí amháin, chun <a shape="rect" href="registration_of_marriage.html">go gclárófar an pósadh</a>. Ní gá é
a sheoladh ar ais chuig an gCláraitheoir a d'eisigh é.<br></p>

<h3>Searmanas an Phósta <br></h3>

<p>Cé gur féidir searmanas an phósta a cheiliúradh de réir chustaim agus
deasghnátha an fhorais reiligiúnaigh nó saolta, ní mór duit féin agus don
té atá tú ag pósadh dhá dhearbhú a dhéanamh le linn an tsearmanais:</p>
<ul><li>Nach bhfuil aon bhac pósta ar eolas agaibh </li>
  <li>Go nglacann sibh a chéile mar fhear céile agus bean chéile </li>
</ul><p>Is faoin bhforas atá an cinneadh maidir leis an ionad don tsearmanas. De
réir na reachtaíochta, ní mór don áit a bhfuil an sollúnú ar bun a
bheith oscailte don phobal. Ciallaíonn sé seo nach mór don rochtain ar an
ionad don phobal go ginearálta a bheith neamhtheoranta.<br></p>

<h3>Seirbhísí Ateangaireachta </h3>

<p>Mura bhfuil dóthain tuisceana agat féin, ag an gcéile beartaithe, nó ag
ceachtar den bheirt fhinnéithe nó ag an sollúnóir ar an teanga ina bhfuil
an searmanas á thionól ionas gur féidir leo an searmanas a thuiscint,
caithfear seirbhísí ateangaire a sholáthar. Is tusa atá freagrach as na
seirbhísí a sholáthar.<br></p>
</div>
</div>
</html>
