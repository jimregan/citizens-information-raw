<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Bealaí dlíthiúla difriúla le bheith pósta
</title>
    
    <meta name="description" content="Tá bealaí difriúla inar féidir leat pósadh go dleathach in Éirinn. Faigh amach faoi shearmanais thuata agus reiligiúnacha le héifeacht dhlíthiúil sa tír seo.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Bealaí dlíthiúla difriúla le bheith pósta</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>
Nuair atá tú cinnte go bhfuil <a shape="rect" href="legal_prerequisites_for_marriage.html">cumas pósta</a> agat, is féidir
leat cinneadh a dhéanamh cén chaoi ar mhaith leat pósadh in Éirinn.
D'fhéadfá pósadh sibhialta in Oifig Chláraithe a roghnú nó pósadh trí
shearmanas saolta nó reiligiúnach. Tá póstaí a tharlaíonn in Éirinn trí
shearmanais reiligiúnacha n saolta sonraithe nó trí shearmanas sibhialta (is
é sin, in Oifig Chláraithe nó áit cheadaithe eile) chomh bailí céanna
agus ceangailteach de réir dlí na hÉireann. <br><br>
Má chinneann tú searmanas reiligiúnach, saolta nó sibhialta a bheith agat,
beidh Foirm Chláraithe Pósta de dhíth ort, a aimseoidh tú trí na <a shape="rect" href="notification_requirements_for_marriage.html">riachtanais
fógartha</a> a chomhlíonadh. <br><br>
Sonraigh le do thoil go ndéileálann an rannóg seo le <em>riachtanais
dhlíthiúla</em> amháin maidir le pósadh atá bailí de réir dlí. Má tá
tú ag pósadh trí shearmanas reiligiúnach nó saolta, ba chóir duit a gcuid
riachtanais a phlé le ceiliúraí an phósta agat. <br><br>
Baineann na nósanna imeachta a leanas le duine ar bith atá ag pósadh in
Éirinn, cibé an saoránach na hÉireann nó náisiúnach coigríche atá i
gceist. <br></div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Má tá tú ag pósadh in Éirinn trí <a shape="rect" href="civil_marriage_ceremony.html">shearmanas sibhialta</a> in Oifig
Chláraithe nó áit cheadaithe eile, ba chóir duit teagmháil a dhéanamh le
<a shape="rect" href="http://www.hse.ie/eng/services/list/1/bdm/contactus/">Cláraitheoir na
bPóstaí Sibhialta</a> don dúiche ina bhfuil sí beartaithe agat pósadh,
chun faisnéis a fháil maidir leis an gceist a bhogadh ar aghaidh. Má tá tú
ag pósadh trí <a shape="rect" href="religious_marriage_ceremonies.html">shearmanas saolta nó
reiligiúnach</a>, ba chóir duit teagmháil a dhéanamh le húdaráis an
comhlacht lena mbaineann, chun comhairle a fháil maidir leis an gceist a
bhogadh ar aghaidh. Ón Samhain 2007, déanann <a shape="rect" href="http://www.welfare.ie/en/Pages/General-Register-Office.aspx">An
tSeirbhís um Chlárú Sibhialta</a> <a shape="rect" href="https://www.welfare.ie/en/downloads/RegisterOfSolemnisers.pdf">Clár
Sollúnóirí an Phósta (pdf)</a> a choinneáil, agus caithfidh duine ar bith
atá ina shollúnaí de phósadh sibhialta, saolta nó reiligiúnach a bheith
ar an gClár. Is féidir an Clár a scrúdú in Oifig Chláraithe ar bith. <br><br>
Is féidir pósadh atá ceangailteach de réir dlí a cheiliúradh in Éirinn,
i searmanas sibhialta, saolta nó reiligiúnach, atá aitheanta de réir an
dlí sibhialta chomh maith mar chonradh sibhialta.<br><br>
Tá an foras a bhfuil an pósadh faoina gcoimirce freagrach as feiliúnacht an
ionaid a roghnaíonn tú do shearmanas reiligiúnach nó saolta an phósta.
Déantar searmanais an phósta sibhialta a thionól in Oifig Chláraithe nó,
ón Samhain 2007, in ionad ar bith, chomh fada agus a bhfuil an t-ionad
ceadaithe ag an gCláraitheoir. Caithfidh tú teagmháil a dhéanamh leis an
gCláraitheoir ionas gur féidir an t-ionad a scrúdú. <br><br></p>

<h3>Do mhóideanna pósta a athnuachan </h3>
De réir dlí in Éirinn, ní féidir le duine pósadh in athuair má tá siad
cheana féin pósta (fiú amháin más don duine céanna é). Ciallaíonn sé
seo nach féidir leat i bhfírinne, do mhóideanna pósta a athnuachan i
searmanas sibhialta in Éirinn. <br><br>
Cibé ar bith, tá traidisiún fada de "bheannachtaí Eaglaise" in Éirinn.
Tarlaíonn sé seo nuair a bhíonn daoine Éireannacha pósta i searmanais
shibhialta thar lear, agus bíonn siad pósta i searmanas reiligiúnach an
chéad uair eile a fhilleann siad ar an mbaile. Uaireanta, faigheann daoine
atá cónaí in Éirinn an pósadh beannaithe i searmanas reiligiúnach, mar
chomóradh ar cheiliúradh nó imeacht speisialta. <br><br>
Déan teagmháil le duine oiriúnach áitiúil den chléir, agus ba chóir go
mbeidís ábalta tú a chur i dteagmháil le comhghleacaí in Éirinn. Má
chónaíonn tú in Éirinn agus más maith leat do phósadh a bheith
beannaithe, ba chóir duit teagmháil a dhéanamh le duine den chléir
áitiúil.<br></div>
</div>
</html>
