<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Riachtanais fógartha don phósadh
</title>
    
    <meta name="description" content="Tá cur síos sa chuid seo ar an bhfógra trí mhí nach mór don dá pháirtí i bpósadh a thabhairt ionas go mbeidh siad i dteideal pósadh go dlíthiúil.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Riachtanais fógartha don phósadh</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l28af6">Costas </a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Ó tháinig <a href="http://www.irishstatutebook.ie/2004/en/act/pub/0003/sec0045.html#partvi">Cuid
6 den Acht um Chlárú Sibhialta, 2004</a> i bhfeidhm i Samhain 2007, ní mór
d’aon duine atá tabhairt fógra do Chláraitheoir go bhfuil sé i gceist acu
pósadh in Éirinn, fógra 3 mhí a thabhairt go pearsanta don Chláraitheoir.
Baineann seo le gach pósadh, bíodh siad <a href="civil_marriage_ceremony.html">sollúnta ag Cláraitheoir</a> nó de
réir <a href="religious_marriage_ceremonies.html">deasghnátha agus
searmanais saolta nó reiligiúnacha</a>, mura mbeartaíonn tú do pháirtnéir
sibhialta a phósadh agus má bhí do phósadh sibhialta cláraithe in Éirinn.
Ní chaithfidh an Cláraitheoir a bheith ina Chláraitheoir don cheantar ina
bhfuil cónaí oraibh ná don cheantar ina mbeartaíonn sibh pósadh.</p>

<p>Is gá duit coinne a dhéanamh leis an gCláraitheoir d’fhonn an fógra a
thabhairt. Lena chinntiú go dtugtar an fógra ar a laghad 3 mhí roimh an
dáta a bheartaíonn tú pósadh, moltar duit an choinne a shocrú i bhfad
roimh ré.</p>

<p>Ba cheart do lánúin i bpáirtnéireacht shibhialta ar mian leo pósadh
teagmháil a dhéanamh leis an gCláraitheoir a threoróidh iad tríd an
bpróiseas.</p>

<p>Má tá sé beartaithe agat pósadh trí shearmanas sibhialta agus má
bheidh an pósadh á shollúnú ag Cláraitheoir éagsúil, ní mór duit
teagmháil a dhéanamh le hOifig an Chláraitheora don cheantar ina
mbeartaíonn tú pósadh.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Ní foláir do lánúin atá ag pósadh fógra pearsanta a thabhairt faoina
rún chun pósta chuig Cláraitheoir ar a laghad <strong>3 mhí</strong> roimh
dháta ceaptha a bpósta. Ní bhíonn feidhm leis an riachtanas chun fógra 3
mhí a thabhairt do pháirtithe sibhialta a cláraíodh an pháirtnéireacht
shibhialta in Éirinn – féach 'Páirtithe sibhialta' thíos.</p>

<p>Is féidir fógra a thabhairt chuig Cláraitheoir ar bith. Nuair a cheapann
tú coinne leis an gCláraitheoir is amhlaidh a chuirfear ar an eolas tú cad
iad an fhaisnéis agus na cáipéisí a chaithfidh tú a thabhairt leat.</p>

<p>Chomh maith le bunchóipeanna nó cóipeanna deimhnithe de na cáipéisí a
thabhairt leat, caithfidh tú fótachóipeanna de na cáipéisí úd a
thabhairt leat freisin. I gcás pas éigin, teastaíonn fótachóip den scoth,
ildaite nó grianghraf de mhéid pas.</p>

<p>Caithfear aistriúchán Béarla deimhnithe a sholáthar ó chomhlacht
aistriúcháin neamhspleách, infhíoraithe mura bhfuil cáipéis éigin
scríofa sa Bhéarla ná sa Ghaeilge.</p>

<p>Beidh ort agus ar do chéile ceaptha go hiondúil an méid seo a leanas a
thabhairt leo:</p>
<ul><li>Pas mar aitheantas</li>
  <li>Teastas Breithe – murab í an tSeirbhís Chlárúcháin Shibhialta in
    Éirinn a eisíonn é, caithfidh stampa apastaile bheith air ón ambasáid
    ábhartha (más féidir) nó ba cheart litir a sholáthar ón ambasáid sin
    mar fhianaise do bharántúlacht an teastais. Ní bhíonn feidhm leis sin
    do theastais bhreithe arna n-eisiúint ag an Danmhairg, an Iodáil, an
    Fhrainc, an Bheilg ná an Laitvia</li>
  <li>Bun-fhoraithní colscartha deiridh i ndáil le gach colscaradh roimhe sin
    más duine colscartha tú – déan teagmháil leis an gCláraitheoir i
    gcomhair treoracha dá mba cholscaradh eachtrach a bhí ann</li>
  <li>Bun-fhoraithní scaoilte i ndáil le gach páirtnéireacht shibhialta
    roimhe seo má tá scaoileadh páirtnéireachta sibhialta agat</li>
  <li>Foraithne neamhnithe deiridh agus litir ón gcúirt ábhartha lena
    ndeimhnítear nár taisceadh achomharc ar bith, má bhí tú i
    bpáirtnéireacht shibhialta nó i bpósadh ar chuir cúirt Éireannach ar
    neamhní iad.</li>
  <li>Teastas báis chéile éagtha agus teastas pósta shibhialta roimhe sin
    má tá ceachtar agaibh in bhur mbaintreach (fir)</li>
  <li>Fianaise fhaisnéiseach de stádas inimirce mura saoránach de chuid na
    hÉireann ná de bhallstát an AE atá ionat</li>
  <li><em>Litir Shaoirse chun Pósta</em> nó deimhniú faisnéiseach eile de
    stádas sibhialta ón tír bhunaidh mura saoránach d’Éirinn tú</li>
</ul><p>Beidh ort freisin eolas a sholáthar i leith an phósta cheaptha ar nós:</p>
<ul><li>An mbeidh sé ina shearmanas sibhialta, dí-eaglasta nó
  reiligiúnach</li>
  <li>Dáta agus suíomh ceaptha an phósta</li>
  <li>Mionsonraí shollúnóir molta an phósta</li>
  <li>Ainmneacha agus dátaí breithe na beirte finnéithe molta</li>
  <li>Teastaíonn <a href="../../social_welfare/irish_social_welfare_system/personal_public_service_number.html">uimhir
    PSP</a> i gcomhair gach páirtí a sheirbheálann fógra de rún chun
    pósta, ag a mbíonn seoladh reatha nó amach anseo sa Stát acu</li>
</ul><p>Ba cheart duit an <a href="http://www.hse.ie/eng/services/list/1/bdm/marriagesinireland/DATA_SET_NOTIFICATION.pdf">Fhoirm
Ghabhála Sonraí (pdf)</a> a íoslódáil agus a chomhlánú, agus í a
thabhairt leat.</p>

<p>Caithfidh tú táille fhógraithe a íoc freisin.</p>

<p>Teastaíonn seirbhísí ateangaire má tá cur amach teoranta agatsa, ag do
chéilese ceaptha, ag an bhfinné ná ag an sollúnóir ar an mBéarla.
Caitheann an t-ateangaire teacht ó chomhlacht aistriúcháin neamhspleách
infhíoraithe agus bheith i láthair don fhógra agus don phósadh araon.</p>

<p>Beidh ort dearbhú a shíniú i bhfianaise an Chláraitheora nuair a
bhuailfidh tú leis an gCláraitheoir féin, nach eol duit aon chol dlíthiúil
do do phósadh molta.</p>

<p>Eiseoidh an Cláraitheoir aitheantas daoibh beirt agus do shollúnóir molta
an phósta ina ndeimhneofar dáta fála an fhógra. Ní thugtar cead chun
pósta daoibh leis sin.</p>

<p>Tá an ceart ag an gCláraitheoir faoin Acht um Chlárú Sibhialta 2004
(arna leasú ag an <a href="http://www.irishstatutebook.ie/eli/2014/act/34/enacted/en/html">Acht um
Chlárú Sibhialta (Leasú) 2014</a>), chun imscrúdú agus cinneadh a
dhéanamh ar <a href="https://www.welfare.ie/en/pressoffice/Pages/pr180815.aspx">phósadh
áisiúlachta chun cuspóirí inimirce é</a>.</p>

<p>Má soláthraíodh gach eolas riachtanach agus nach ann d’aon chol don
phósadh, is amhlaidh a eiseoidh an Cláraitheoir Foirm Chlárúcháin Phósta
duit (féach thíos).</p>

<p>Is féidir leat <a href="http://www.hse.ie/eng/services/list/1/bdm/marriagesinireland/notificationrequirements.html">níos
mó eolais i leith na riachtanas fógraithe</a> a fháil ar láithreán
gréasáin Fheidhmeannacht na Seirbhíse Sláinte (FSS).</p>

<h3>Páirtnéirí sibhialta</h3>

<p>Má thit searmanas bhur bpáirtnéireachta sibhialta amach sa Stát agus
más mian leat do pháirtnéir sibhialta a phósadh, ní mór duit, trí
choinne, cuairt a thabhairt ar an gCláraitheoir ar a laghad 5 lá (nó faoi
mar a chinneann an Cláraitheoir) roimh dháta beartaithe an tsearmanais chun
dearbhú a shíniú ina láthair nach bhfuil aon bhac ar an bpósadh. Íocann
tú táille laghdaithe.</p>

<p>Má thit searmanas bhur bpáirtnéireachta sibhialta amach thar lear, beidh
ort fógra 3 mhí a thabhairt don Chláraitheoir go bhfuil sé ar intinn agaibh
pósadh agus na réamhriachtanais chaighdeánacha le haghaidh pósadh bailí a
chomhlánú.<br></p>

<h3>Fógra sa Phost</h3>

<p>Má tá ceachtar agaibh ag maireachtáil thar lear, nó mura bhfuil duine
agaibh in ann freastal ar Oifig Chláraithe mar gheall ar dhroch-thinneas, ba
chóir daoibh teagmháil a dhéanamh le Cláraitheoir chun cead a fháil an
fógra 3 mhí a thabhairt sa phost. Má thugtar cead daoibh, seolfaidh an
Cláraitheoir foirm chugaibh nach mór daoibh a chomhlánú agus a sheoladh ar
ais. </p>

<p>Beidh oraibh fós socruithe a dhéanamh chun bualadh leis an gCláraitheoir
ar a laghad 5 lá roimh an bpósadh chun an dearbhú a thabhairt. Teastaíonn
sé seo sular féidir Foirm Chláraithe Pósta a eisiúint.<br></p>

<h3>Ordú Díolúine Cúirte<br></h3>

<p>I gcúinsí speisialta ar leith, mar shampla, i gcás tinneas
an-tromchúiseach, b'fhéidir go mbeadh ar bhur gcumas Ordú Díolúine Cúirte
a fháil a thugann cead don phósadh dul chun cinn gan an fógra trí mhí. Ba
chóir daoibh dul i dteagmháil leis an <a shape="rect" href="http://www.courts.ie/offices.nsf/WebCOByJurisdiction?OpenView&amp;Start=1&amp;Count=30&amp;Expand=3#3">Cúirt
Chuarda Teaghlaigh</a> nó leis <a shape="rect" href="http://www.courts.ie/offices.nsf/WebCOByJurisdiction?OpenView&amp;Start=1&amp;Count=30&amp;Expand=2#2">an
Ard-Chúirt</a> sa cheantar ina bhfuil cónaí ar dhuine agaibh chun sonraí a
fháil maidir le conas dul ar aghaidh leis seo.</p>

<p>Is nós imeachta neamhfhoirmiúil é seo. Is féidir libh iarratas a
sheoladh isteach (gan aturnae a fháil). Níl aon táille cúirte i gceist ar
iarratas ar Ordú Díolúine Cúirte. Má fhaigheann tú aturnae chun
ionadaíocht a dhéanamh ort, beidh ort é/í a íoc. Ní mór duit na nithe
seo a leanas a léiriú don chúirt:</p>
<ul><li>Go bhfuil cúiseanna maithe le d'iarratas </li>
  <li>Go bhfuil deonú Ordú Díolúine den sórt seo ar son dea-leasa na
    bpáirtithe sa phósadh atá beartaithe. </li>
</ul><p>Má thugtar Ordú Díolúine Cúirte duit, beidh oraibh fós socruithe a
dhéanamh chun bualadh leis an gCláraitheoir ar a laghad 5 lá sula bpósann
sibh chun an dearbhú a dhéanamh. Teastaíonn sé seo sular féidir Foirm
Chláraithe Pósta a eisiúint.<br></p>

<h3>Foirm Chláraithe Pósta </h3>

<p>Tá Foirm Chláraithe Pósta (FCP) cosúil le teastas pósta. Tugann sé
údarú do bheirt pósadh agus teastaíonn ceann acu uaibh chun pósadh in
Éirinn. Chomh fada is nach bhfuil aon bhac ar an bpósadh, eiseoidh an
Cláraitheoir FCP daoibh. Má thugann sibh an cháipéisíocht agus an t-eolas
riachtanach ar fad libh chuig an gcruinniú leis an gCláraitheoir, b'fhéidir
go mbeadh an Cláraitheoir ábalta an FCP a eisiúint láithreach.</p>

<p>Mura dtarlaíonn an pósadh taobh istigh de 6 mhí ón dáta atá ar an FCP,
beidh gá le FCP nua má tá sé fós i gceist agaibh pósadh. Beidh oraibh dul
tríd an bpróiseas fógartha arís. <br></p>
</div>
<div class="topic base_rates">
<h2 class="topic base_rates_title" id="l28af6">Costas </h2>

<p>Is é an táille caighdeánach € 200. Is ionann an táille laghdaithe le
haghaidh páirtnéirí sibhialta ar cláraíodh a bpáirtnéireacht shibhialta
in Éirinn agus €50.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Is féidir fógra trí mhí a thabhairt do Chláraitheoir ar bith, ach ní
mór é a thabhairt go pearsanta. Ní mór do pháirtnéirí sibhialta nach
bhfuil orthu fógra 3 mhí a thabhairt cuairt a thabhairt ar an gCláraitheoir
ar a laghad 5 lá (nó faoi mar a chinneann an Cláraitheoir) roimh dháta
beartaithe an tsearmanais.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Tá fáil ar <a shape="rect" href="http://www.hse.ie/eng/services/list/1/bdm/contactus/">liosta
Cláraitheoirí</a> ar láithreán gréasáin Oifig an Ard-Chláraitheora. Is
féidir leat leabhar coinne a dhéanamh le Cláraitheoir ar líne ag <a href="http://www.crsappointments.ie/">crsappointments.ie</a>. Tá fáil ar
shonraí teagmhála i gcomhair do Chláraitheoir áitiúil ó d'Oifig Sláinte
Áitiúil <a shape="rect" href="/ga/health/how_health_is_organised/health_boards.html">i bhFeidhmeannacht na
Seirbhíse Sláinte (FSS)</a></p>
</div>
</div>
</html>
