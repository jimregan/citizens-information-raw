<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Clárú Pósta
</title>
    
    <meta name="description" content="Conas mar a chláraítear póstaí in Éirinn.  Atreoraíonn sé an léitheoir chuig na rannóga a thugann níos mó sonraí faoin ábhar seo. Treoracha maidir le cén áit agus cén chaoi a bhfaighfeá Teastas Pósta agus costais.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Clárú Pósta</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l27d15">Rátaí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Ón Samhain 2007 i leith, tar éis theacht i bhfeidhm <a shape="rect" href="http://www.irishstatutebook.ie/2004/en/act/pub/0003/sec0045.html">Cuid 6
den Acht um Chlárú Sibhialta 2004</a>, is é an nós imeachta clárúcháin
céanna atá i gceist do phósadh más ag pósadh in Oifig Chláraithe nó trí
shearmanas reiligiúnach nó saolta atá lánúin. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Má tá tú <a shape="rect" href="civil_marriage_ceremony.html">ag pósadh
trí shearmanas sibhialta</a> in Oifig Chláraithe nó áit cheadaithe eile, ba
chóir duit teagmháil a dhéanamh le Cláraitheoir na bPóstaí Sibhialta don
dúiche ina bhfuil sé beartaithe agat pósadh, chun faisnéis a fháil maidir
leis an gceist a bhogadh ar aghaidh. Má tá tú <a shape="rect" href="religious_marriage_ceremonies.html">ag pósadh trí shearmanas saolta nó
reiligiúnach</a>, ba chóir duit teagmháil a dhéanamh le húdaráis an
comhlachtlena mbaineann, chun comhairle a fháil maidir leis an gceist a
bhogadh ar aghaidh. </p>

<p>Ó Shamhain 2007 i leith, tá ar lánúin a bheidh ag pósadh fógra i
bpearsan a thabhairt go bhfuil sé beartaithe acu pósadh do Chláraitheoir ar
a laghad 3 mhí roimh dháta beartaithe a bpósta. Ba cheart do lánúin atá i
bpáirtnéireacht shibhialta ar mian leo pósadh teagmháil a dhéanamh leis an
gCláraitheoir a threoróidh tríd an bpróiseas iad. Is féidir an fógra a
thabhairt d’aon Chláraitheoir.</p>

<p>Mura bhfuil aon bhac ar do phósadh, eiseoidh an Cláraitheoir Foirm
Chláraithe Pósta (FCP) duit a thugann cead duit pósadh. <a shape="rect" href="notification_requirements_for_marriage.html">Léigh tuilleadh faoi
riachtanais fógartha anseo</a>.</p>

<p>Ba chóir duit an FCP a thabhairt do cibé a bheidh ag sollúnú bhur
bpósadh, roimh shearmanas an phósta. Díreach tar éis an tsearmanais
phósta, caithfidh FCP a beith sínithe agat féin, ag do chéile, ag an mbeirt
fhinnéithe agus ag an té atá ag sollúnú an phósta.</p>

<h3>Clárú</h3>

<p>Má phósann sibh trí shearmanas sibhialta, déanfaidh an Cláraitheoir a
rinne sollúnú ar an bpósadh an pósadh a chlárú leis an eolas ar an FCP
chomh luath agus is féidir tar éis an tsearmanais. Má phósann sibh trí
shearmanas reiligiúnach nó saolta, ba chóir an FCP a thabhairt do
Chláraitheoir taobh istigh de mhí amháin, chun go gclárófar an pósadh.
Ní gá é a sheoladh ar ais chuig an gCláraitheoir a d'eisigh é.</p>

<p>Faoi Alt 50 den Acht um Chlárú Sibhialta 2004, mura seoltar an FCP
comhlánaithe ar ais chuig Cláraitheoir taobh istigh de 56 lá den dáta
pósta beartaithe a taifeadadh ar an FCP, is féidir leis an gCláraitheoir
fógra a sheirbheáil ort ag éileamh ort an FCP a sheoladh ar ais taobh istigh
de 14 lá tar éis duit an fógra a fháil. Mura gcloíonn tú leis an
riachtanas seo, is féidir leis an gCláraitheoir fógra a sheirbheáil ort ag
éileamh ort a bheith i láthair ar dháta ar leith ag oifig an Chláraitheora
(nó in áit eile a thugtar sa bhfógra) leis an FCP comhlánaithe. Mura
féidir leat an FCP a thabhairt don Chláraitheoir nuair a bhuaileann sibh le
chéile, tá 14 lá breise agat chun é a thabhairt.</p>

<p>Ní féidir leat do theastas pósta a fháil go dtí go gcláraítear an
pósadh.</p>

<h3>Clárú póstaí taobh amuigh d'Éirinn </h3>

<p>De ghnáth tá póstaí shaoránaigh Éireannacha thar lear cláraithe sa
tír ina dtarlaíonn siad. Níl feidhm ar bith ag <a shape="rect" href="http://www.welfare.ie/en/Pages/General-Register-Office.aspx">Oifig an
Ard-Chláraitheora</a> (taisclann sibhialta lárnach do thaifid maidir le
breitheanna, básanna agus póstaí in Éirinn) i gclárú póstaí saoránach
Éireannach a tharlaíonn thar lear, ná comhairle a thabhairt maidir póstaí
den sórt sin. <em>Ní </em>chláraítear póstaí a tharlaíonn lasmuigh den
stát in Éirinn.</p>

<p>Is iondúil go nglacfar le do theastas pósta eachtrannach maidir le
cuspóirí oifigiúla in Éirinn, nuair is gá duit fianaise a léiriú go
bhfuil tú pósta. Má tá an teastas i dteanga eachtrannach, ní mór duit
aistriúchán oifigiúil a chur ar fáil, nó aistriúchán ó ghníomhaireacht
aistriúcháin aitheanta.</p>
</div>
<div class="topic base_rates">
<h2 class="topic base_rates_title" id="l27d15">Rátaí</h2>

<p>Níl aon táille a ghearrtar chun pósadh a chlárú, nó chun earráidí ar
theastas pósta a cheartú. Gearrtar táillí ar chóipeanna deimhnithe.</p>

<p>Tá deimhniú arna eisiúint chun críocha leasa shóisialaigh ar chostas
laghdaithe. Fianaise go bhfuil sé chun críocha leasa shóisialaigh ag
teastáil, mar shampla litir ón Roinn Coimirce Sóisialaí.</p>

<p>Is iad na táillí a ghearrtar ar theastas ná:</p>
<ul><li>€20 do lántheastas caighdeánach </li>
  <li>€1 do chóip chun críocha leasa shóisialaigh (litir ón Roinn
    Coimirce Sóisialaí ag teastáil)</li>
  <li>€4 do chóip neamhdheimhnithe d’iontráil isteach sa Clár </li>
  <li>€10 go bhfuil deimhniú fíordheimhnithe (ar fáil ón Oifig Chlár
    Ghinearálta amháin)</li>
</ul></div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Chun cóip a fháil de do theastas pósta, ba chóir duit dul i dteagmháil
le <a shape="rect" href="http://www.hse.ie/eng/services/list/1/bdm/contactus/">Cláraitheoir do
Bhreitheanna, Póstaí agus Básanna</a>, ag tabhairt an dáta díreach agus an
áit ar tharla an pósadh chomh maith le hainmneacha na beirte a phós.</p>

<p>Tá <a shape="rect" href="http://www.welfare.ie/en/Pages/Apply-for-Certificates.aspx">foirm
iarratais i gcomhair cóip de theastas pósta</a> ar fáil anseo.</p>

<p>Is féidir leat <a href="http://www.hse.ie/eng/services/list/1/bdm/Certificates/">cur isteach
ar-líne ar chóipeanna de theastais</a>. <br></p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Má phós tú in Éirinn (cibé an searmanas sibhialta, saolta nó
reiligiúnach a bhí ann) is féidir leat cóip de do Theastas Pósta a fháil
ó Cláraitheoir do Bhreitheanna, Póstaí agus Básanna. Is féidir leat cur
isteach ar-líne ar chóipeanna de theastais nó cóip a fháil ó: </p>

<p>
</p><div class="inlinesio">
<p>
</p><div>
<h3>An tSeirbhís um Chlárú Sibhialta</h3>
<p>
  

  
  Oifigí an Rialtais<br>Bóthar an Chlochair<br>Ros Comáin<br>Roscommon<br>Ireland
  <br>
  
</p>
<p>
  

  
  <strong>Teil:</strong>+353 90 663 2900
  <br>
  

  
  <strong>Lóghlao:</strong>1890 25 20 76
  <br>
  

  
  <strong>Facs:</strong>+353 90 663 2999
  <br> 
  

  
  <strong>Láithreán Gréasáin:</strong> <a href="http://www.welfare.ie/en/Pages/General-Register-Office.aspx">http://www.welfare.ie/en/Pages/General-Register-Office.aspx</a>
  <br>
  

  

  

  
  <strong>R-phost:</strong> <a href="mailto:gro@groireland.ie">gro@groireland.ie</a>
  <br>
  
</p>
</div></div>


<p>nó ó aon Chláraitheoir do Bhreitheanna, Póstaí agus Básanna <br></p>
</div>
</div>
</html>
