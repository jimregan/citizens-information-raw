<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ag pósadh thar lear
</title>
    
    <meta name="description" content="Eolas do shaoránach/shaoránaigh Éireannacha maidir le conas a chinntiú go bhfuil do phósadh thar lear bailí de réir an dlí in Éirinn.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ag pósadh thar lear</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Más saoránach/saoránaigh Éireannach(a) tú féin nó do pháirtí agus
go bhfuil sibh ag smaoineamh pósadh lasmuigh d'Éirinn, ba chóir go mbeadh a
fhios agat go bhfuil bailíocht dhlíthiúil an phósta rialaithe i bpáirt ag
dlíthe na tíre ina bpósann tú. Tá na foirmiúlachtaí dlíthiúla thar
lear an-difriúil ó na cinn in Éirinn ar an mórchuid, mura bhfuil agus i
ngach cás. Mar shampla, is iondúil gur searmanas reiligiúnach amháin
<em></em>gan aon éifeach<em></em>t dhlíthiúil é pósadh eaglaise thar lear.
Toisc nach bhfuil sé aitheanta de réir an dlí sa tír inar tharla sé, ní
féidir breathnú air mar phósadh dlíthiúil in Éirinn. Tá an cás amhlaidh
cé gur féidir le pósadh san eaglais nó sainchreideamh chéanna in Éirinn a
bheith ceangailtech de réir an dlí.</p>

<p>Dá réir sin, tá sé fíor-thábhachtach duit a chinntiú go sásaíonn
tú riachtanais dlíthiúla na tíre ina bhfuil tú ag pósadh. Ba chóir duit
teagmháil a dhéanamh leis an oifig chlárúcháin sibhialta sa tír sin chun
fáil amach cad atá riachtanach. </p>

<h3>Clárú na bpóstaí thar lear</h3>

<p>Cláraítear póstaí saoránach Éireannach thar lear sa tír ina
dtarlaíonn siad. <strong></strong>Níl feidhm ar bith ag <a shape="rect" href="http://www.welfare.ie/en/Pages/General-Register-Office.aspx">Oifig an
Ard-Chláraitheora</a> chun comhairle a thabhairt ar phóstaí, nó póstaí
saoránach Éireannach a tharlaíonn thar lear a chlárú. Ní chláraítear
póstaí a tharlaíonn lasmuigh den stát in Éirinn de ghnáth.</p>

<p>Is iondúil go nglacfar le do theastas pósta eachtrannach maidir le
cuspóirí oifigiúla in Éirinn, nuair is gá duit fianaise a léiriú go
bhfuil tú pósta. Má tá an teastas i dteanga eachtrannach, ní mór duit
aistriúchán oifigiúil a chur ar fáil, nó aistriúchán ó ghníomhaireacht
aistriúcháin aitheanta.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Cé go gcaithfidh tú na riachtanais eachtrannacha a shásamh
d'fhoirmiúlachtaí, tá tú fós faoi cheangal de réir dlí na hÉireann
chomh fada agus <a href="legal_prerequisites_for_marriage.html">a bhaineann
le cumas pósta.</a> Mar shampla, ní dhéanfar do phósadh thar lear a aithint
de réir dlí na hÉireann má bhí duine amháin nó an bheirt agaibh
cónaitheach in Éirinn de ghnáth, agus nach raibh duine amháin nó an bheirt
agaibh faoi 18 bliana d'aois ag am an phósta, agus nach raibh Ordú Díolúine
Cúirte agaibh.</p>

<p>D'fhéadfadh Deimhniú Saoirse le Pósadh a bheith de dhíth ort chun
pósadh i dtíortha eachtrannacha. D'fhéadfaí "Deimhniú de Coutume" nó
"Deimhniú Nulla Osta" a thabhairt air chomh maith. <br></p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Mura bhfuil tú cinnte maidir leis na riachtanais dlíthiúla a bhaineann
leis an tír ina mbeidh tú ag pósadh, ba chóir duit teagmháil a dhéanamh
leis an oifig chlárúcháin sibhialta sa tír sin chun fáil amach cad atá
riachtanach. </p>

<p>Chun iarratas a dhéanamh ar Dheimhniú Saoirse le Pósadh, ba chóir do
shaoránaigh Éireannacha atá ag cónaí thar lear teagmháil a dhéanamh le
<a href="https://www.dfa.ie/embassies/irish-embassies-abroad/">hambasáid</a>
nó <a href="https://www.dfa.ie/travel/our-services/marriage-and-civil-partnership-abroad/how-to-apply-for-certificate-of-freedom-to-marry/">iarratas
a dhéanamh ar líne</a> chuig an Roinn Gnóthaí Eachtracha agus Trádála is
gaire. </p>

<p>Ba chóir do shaoránaigh Éireannacha atá ag cónaí in Éirinn iarratas a
dhéanamh ar líne chuig an Roinn Gnóthaí Eachtracha agus Trádála. Má tá
tú ag pósadh san Iodáil mar shampla, déanfaidh an Roinn do Dheimhniú
Saoirse le Pósadh a sheoladh chuig ambasáid na hÉireann sa Róimh, agus
déanfaidh siad é a sheoladh ar aghaidh chuig an dúiche ina mbeidh tú ag
pósadh. I dtromlach na gcásanna eile, déanfaidh an Roinn an Deimhniú
Saoirse le Pósadh a eisiúint agus a sheoladh díreach chugat. </p>

<p>Más mian leat cóip de do theastas pósta eachtrannach a fháil, ba chóir
duit teagmháil a dhéanamh le hambasáid na tíre atá i gceist nó leis an
oifig chlárúcháin sibhialta.</p>

<p>Is féidir leat tuilleadh eolais a fháil ar <a href="https://www.dfa.ie/travel/our-services/marriage-and-civil-partnership-abroad/">shuíomh
gréasáin na Roinne Gnóthaí Eachtracha agus Trádála</a>.</p>
</div>
</div>
</html>
