<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Pósadh
</title>
    
    <meta name="description" content="Is céim mhór é an pósadh agus beidh tionchar suntasach aige ar a lán réimsí i do shaol. Faigh eolas ar na riachtanais agus ar na gnáthaimh dhlíthiúla a bhaineann leis an bpósadh in Éirinn agus thar lear.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Pósadh</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Is cinneadh tábhachtach é nuair a shocraíonn duine go bpósfaidh sé/sí
agus is é ceann de na heachtraí is tábhachtaí é i saol duine. Chomh maith
leis an scleondar a bhaineann le pleanáil do lae mhóir, tá rialacha agus
nósanna imeachta a chaithfidh tú a leanúint chun go mbeidh tú in ann
pósadh in Éirinn. Baineann rialacha agus nósanna imeachta leis chomh maith
má roghnaíonn tú pósadh thar lear. Anseo, tósaímid ag an tús agus
tugaimid treoir duit trí na nithe éagsúla a chaithfidh tú a bheith ar an
eolas futhu. </p>

<p>Beidh tionchar láithreach ar go leor réimsí de do shaol, taobh amuigh de
na rialacha a bhaineann le cén uair agus cén áit is féidir leat pósadh.
B’fhéidir nach bhfeasach duit é, ach ar chuid de na nithe a athróidh tá
do stádas dlíthiúil, do chearta oidhreachta agus pinsin. Athróidh réimsí
eile de do shaol chomh maith, agus déanaimid scrúdú orthu siúd agus ar
cheisteanna eile sa doiciméad seo. </p>

<h3>Riachtanais phósta</h3>

<p>Is é an aois íosta chun dul ag pósadh in Éirinn 18 bliain d'aois. Má
tá tú i do chónaí de ghnáth in Éirinn agus gur mian leat a fháil pósta
thar lear, ní mór duit a bheith d'aois ar a laghad 18. Tá roinnt
eisceachtaí i gceist, léigh faoi <a shape="rect" href="age_requirements_for_marriage.html">riachtanais aoise chun pósadh</a>.
Go bunúsach, is ionann an riail aoise is cuma má tá sé i gceist agat
pósadh le searmanas reiligúnda, saolta nó sibhialta. Chomh maith leis sin
caithfidh sé go bhfuil sé ar do chumas pósadh. Is é sin caithfidh tú
aontú gan bac leis an bpósadh agus caithfidh sé a bheith ar do chumas a
thuiscint céard a chiallaíonn pósadh. Léigh tuilleadh faoi <a shape="rect" href="legal_prerequisites_for_marriage.html">riachtanais dlíthiúla
pósta</a>. </p>

<h3>Riachtanais fhógra a bhaineann le pósadh</h3>

<p>Ó Shamhain 2007 i leith, ní mór do dhuine ar bith a phósann in Éirinn
(gan aird ar cé acu an saoránach Éireannach nó náisiúnach iasachta iad)
fógra 3-mhí a thabhairt sula bpósann siad. Ní mór duit an fógra seo a
dhéanamh i bpearsan le Cláraitheoir ar bith. Ní bhaineann an ceanglas chun
fógra 3 mhí a thabhairt le páirtnéirí sibhialta ar cláraíodh a
bpáirtnéireacht shibhialta in Éirinn.</p>

<p>Is féidir leat faisnéis a fháil ar <a href="notification_requirements_for_marriage.html">conas fógra a thabhairt
don Chláraitheoir</a> go bpósfar thú in Éirinn anseo.</p>

<h3>Bealaí éagsúla chun pósadh a dhéanamh</h3>

<p>Tá bealaí éagsúla dlíthiúla ann chun pósadh in Éirinn, trí
shearmanas reiligiúnach, searmanas saolta nó searmanas sibhialta. Tugaimid <a shape="rect" href="different_legal_ways_of_getting_married.html">treoir do na
bealaí dlíthiúla chun pósadh in Éirinn</a> amháin. Faigh amach faoi <a shape="rect" href="civil_marriage_ceremony.html">searmanais phósta shibhialta
in Éirinn</a>. Léigh eolas ginearálta faoi <a shape="rect" href="religious_marriage_ceremonies.html">searmanais reiligiúnda no saolts
phósta in Éirinn</a>. D’fhéadfadh riachtanais difriúla a bheith ag
creidimh dhifriúla nó comhlachtaí saolta, mar sin seiceáil roimh ré le
ball cuí den chléir nó comhlacht chun tuilleadh eolais a fháil. </p>

<p>Ón Samhain 2007, is cuma cén bealach a phósann tú (trí shearmanas
sibhialta, saolta nó reiligiúnach), tá an próiseas cláraithe mar an
gcéanna. Tar éis duit fógra a thabhairt, déanann an Cláraitheoir Foirm
Chláraithe Pósta (FCP) a eisiúint, a thugann údarú duit le pósadh. Tugann
tú í seo chuig an duine a bheidh ag sollúnú an phósta agat. Tar éis an
tsearmanais phósta, ba chóir an FCP comhlánaithe a thabhairt chuig an
gCláraitheoir laistigh d'aon mhí amháin, chun <a shape="rect" href="registration_of_marriage.html">go gclárófar an pósadh</a>. </p>

<h3>Ag pósadh taobh amuigh d’Éirinn</h3>

<p>Má tá sé i gceist agat pósadh thar lear, ba cheart duit a thuiscint go
mbraitheann bailíocht dlithiúil do phósta, i bpáirt, ar dhlíthe na tíre
ina bpósann tú. Sna chuid is mó de chásanna, fiú muna mbaineann sé le
chuile chás, bíonn na nósanna dlíthiúla an-éagsúil ó na cinn in
Éirinn. Tá eolas ar fáil anseo do <a shape="rect" href="getting_married_abroad.html">shaoránaigh Éireannacha atá ag pleanáil
pósta thar lear</a>.</p>

<h3>Athruithe do do stádas i ndiaidh do phósta. </h3>

<p>Bíonn tionchar ag pósadh ar go leor réimsí de do shaol. Cuimsíonn siad
árachas saoil agus pinsin, oidhreacht, <a shape="rect" href="../separation_and_divorce/presumption_of_paternity.html">ceapadh maidir
le hatharthacht,</a> agus fiú <a shape="rect" href="/ga/money_and_tax/tax/income_tax/taxation_of_married_people.html">cáin</a>.
Faigh amach <a shape="rect" href="../married_couples/how_marriage_changes_your_legal_status.html">cén
tionchar atá ag pósadh ar do stádas dlíthiúil</a>. </p>

<p>Is gealltanas tromchúiseach é pósadh. Má tá tú feasach ar na nósanna
imeachta éagsúla roimh ré ba cheart go gcabhróidh sé sin leat do phósadh
a phleanáil agus a eagrú. Chomh maith leis sin, má tá tú feasach ar na
bealaí ina mbeidh tionchar ag pósadh ar do stádas dlíthiúil, cabhróidh
sé sin leat na bealaí ina mbeidh tionchar ag an bpósadh ar do chearta agus
do theidlíochtaí i rith do shaoil, a thuiscint. </p>
</div>
</div>
</html>
