<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cruinnithe den Údarás Áitiúil
</title>
    
    <meta name="description" content="Tugann an cháipéis seo cur síos ar na cruinnithe éagsúla a reachtáileann údaráis aitiúla.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cruinnithe den Údarás Áitiúil</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Is ag cruinnithe den chomhairle uile a dhéanann na húdaráis áitiúla
mórchuid dá ngnó a reáchtáil. Bíonn na cruinnithe seo faoi réir ag
reachtaíocht dlíthiúil. (Is é sin le rá go bhfuil sainrialacha dlíthiúla
maidir le minicíocht na gcruinnithe agus modh oibre na gcruinnithe ar fáil i
gCuid 6, agus Sceideal 10 den <a href="http://www.irishstatutebook.ie/2001/en/act/pub/0037/index.html">Acht
Rialtais Áitiúil, 2001</a> agus sna rialacha gaolmhara -<a href="http://www.irishstatutebook.ie/2002/en/si/0066.html"><strong></strong>I.R.Uimh.
66 de 2002</a><strong>.</strong></p>

<p>Tá, go bunúsach, ceithre chineál cruinniú ar leith a reáchtálann an
rialtas áitiúil:</p>
<ul><li>Cruinniú cinn bliana (a reáchtáiltear i Mí Bealtaine /Meitheamh gach
    bliain) </li>
  <li>Gnáthchruinnithe (a reáchtáiltear go míosúil de ghnáth) </li>
  <li>Cruinniú buiséid (a reáchtáiltear i dtreo dheireadh na bliana de
    ghnáth) </li>
  <li>Cruinniú speisialta (a reáchtáiltear ó am go ham). </li>
</ul><p>Is féidir leis an <a shape="rect" href="cathaoirleach_of_the_council.html">gCathaoirleach </a>nó le cúigear
ball den Chomhairle cruinniú a ghlaoch.</p>

<p>Ag an gcruinniú cinn bliana (a glaoitear i Mí Bealtaine/Meitheamh gach
bliain), déanann na baill an Cathaoirleach a thoghadh. I ndiaidh toghchán
áitiúil, is ionann an cruinniú cinn bliana agus an chéad chruinniú i
ndiaidh an toghcháin). Faoi Alt 57 den <a href="http://www.irishstatutebook.ie/2014/en/act/pub/0001/index.html">Acht um
Athchóiriú an Údaráis Áitiúil 2014</a>, de ghnáth reáchtáiltear é ar
an gceathrú lá déag (14ú) tar éis lá na votála. Is ag an gcruinniú cinn
bliana seo a dhéantar na baill tofa éagsúla a cheapadh ar choistí éagsúla
den údarás áitiúil, agus ar eagraíochtaí eile. Faoin Acht 2014, leagann
an gcruinniú seo freisin an lá don chéad chruinnithe de na comhaltaí
ceantair chathrach do gach ceann de na ceantair chathrach laistigh de cheantar
an údaráis áitiúil. Ní mór dóibh tarlú laistigh de 10 lá ón
gcruinniú bliantúil. </p>

<p>Rialaíonn an Cathaoirleach cruinnithe de chuid na Comhairle. Bíonn sé de
cheart aige nó aici tairiscint a mholadh go bhfágfaidh Comhairleoir an
cruinniú mar gheall ar a m(h)í-iompar. Má chuidítear leis an tairiscint,
bíonn ar an gComhairleoir imeacht. Tá an chumhacht freisin ag an
gCathaoirleach an cruinniú a chur ar athló i ngeall ar mhí-ord ginearálta
nó má dhiúltaíonn duine an cruinniú a fhágáil tar éis iarraidh
air/uirthi imeacht. </p>

<p>Má tá sé praiticiúil, ba chóir don údarás na cruinnithe a reáchtáil
i bpríomhoifigí na Comhairle agus ba chóir socrú a dhéanamh do sceideal
rialta gnáthchruinnithe agus cloí leis seo. </p>

<p>Tugann Rannóg 45 den Acht Rialtais Áitiúil, 2001 gnáthcheart don phobal
agus don phreas freastal ar chruinnithe den rialtas áitiúil. Má tá cúis ar
leith ag an gComhairle, áfach, is féidir an cruinniú a reáchtáil go
príobháideach, má thacaíonn ar a laghad 50% de na baill uile lena leithéid
de rún. Ní mór dó a bheith ar mhaithe le leas an phobail an cruinniú a
reáchtáil go príobháideach. </p>

<p>Tá sé de cheart ag an bpobal fógra trí lá a fháil do chruinnithe
Comhairle - ní mór fáil a bheith go hoscailte ar an bhfógra i
bpríomhoifigí na Comhairle. </p>

<p>Tá sé de cheart ag an rialtas áitiúil rialacha a chur i bhfeidhm maidir
le ceart an phobail agus an phreasa freastal ar a chruinnithe. Is féidir, mar
shampla, srian a chur ar líon na ndaoine ar féidir leo freastal de réir an
spáis a bhíonn ar fáil, nó srian a chur ar ghriangrafanna a thógáil, agus
is féidir socruithe a chur i bhfeidhm chun daoine a chur amach as an
gcruinniú muna mbíonn siad á n-iompar féin mar is cóir. </p>

<p>Aontóidh gach rialtas áitiúil ar an íosmhéid ball (ar a dtugtar
'quorum') is gá a bheith i láthair chun cruinniú a thosú agus chun gnó a
reáchtáil. Is ionann an quorum agus 25% móide a haon de líon iomlán na
mball atá ar an údarás áitiúil. Mura slánuimhir í an 25% cuid den
iomlán, is ionann an quorum agus an chéad slánuimhir eile móide a haon. Má
chuirtear cruinniú ar ceal toisc nach bhfuil quorum ann, déantar na
hainmneacha de na baill atá i láthair a liostáil. </p>

<p>Ag cruinniú na Comhairle, tá sé de cheart ag gach ball den Chomhairle
vótáil i bhfábhar nó i gcoinne rún atá molta ag an gcruinniú. I formhór
na gcásanna, glactar le rún nuair a vótálann tromlach na mball atá i
láthair i bhfábhar an rúin. </p>
</div>
</div>
</html>
