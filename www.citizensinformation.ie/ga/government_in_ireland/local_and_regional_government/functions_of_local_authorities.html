<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Feidhmeanna na n-údarás áitiúil
</title>
    
    <meta name="description" content="Déanann an cháipéis seo cur síos ar fheidhmeanna na     n-údarás áitiúil.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Feidhmeanna na n-údarás áitiúil</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá údaráis áitiúla freagrach as raon fairsing seirbhísí poiblí a
sholáthar i do cheantar. Ina theannta sin, cuireann údaráis áitiúla leas
an phobail áitiúil chun cinn, lena n-áirítear forbairt shóisialta,
eacnamaíochta, chomhshaoil, caitheamh aimsire, chultúrtha, phobail nó
forbairt ghinearálta do cheantair. </p>

<h3>Na freagrachtaí atá ar údaráis áitiúla </h3>

<p>Is gnách go mbíonn siad siúd miondealaithe ina gcatagóir fairsinge seo a
leanas: </p>
<ul><li>Tithíocht </li>
  <li>Pleanáil </li>
  <li>Bóithre </li>
  <li>Dreasachtaí agus rialuithe forbartha </li>
  <li>Cosaint chomhshaoil lena n-áirítear aibhneacha, lochanna, aer agus
    torann </li>
  <li>Áiseanna agus fóntais caitheamh aimsire </li>
</ul><p>I dteannta leis na feidhmeanna atá leagtha síos thuas, ról bunúsach atá
ag an rialtas áitiúil a thoghtar go daonlathach ná ionadaíocht a dhéanamh
ar phobail áitiúla, ábhair imní áitiúla a chur in iúl agus riachtanais
áitiúla a riar. </p>

<h3>Údaráis áitiúla agus tithíocht</h3>

<p>Cuireann údaráis áitiúla tithíocht ar fáil ina gceantair agus
cothaíonn siad iad. Measann siad riachtanais tithíochta sa cheantar agus
tógann siad, ceannaíonn siad agus faigheann siad tithe cónaithe ar léas.
Freisin, cuireann siad iasachtaí ar fáil le haghaidh feabhsaithe agus
cóirithe tithe cónaithe taobh istigh den cheantar. </p>

<h3>Údaráis áitiúla agus áiseanna agus deiseanna áineasa</h3>

<p>Cuireann údaráis áitiúla áiseanna, deiseanna agus seirbhísí ealaíne
agus cultúrtha, spóirt agus cluichí, gníomhaíochtaí ginearálta
siamsúla, leabharlanna agus feabhsanna cathartha ar nós séad-comharthaí ar
fáil, agus bíonn cosaint timpeallachta agus oidhreachta, agus úsáid
phoiblí áiseanna faoina gcúram. </p>

<h3>Údaráis áitiúla agus pleanála</h3>

<p>Is é an t-údarás áitiúil an t-údarás pleanála chomh maith. Is é a
dhéanann cinneadh cead pleanála le haghaidh tógála agus forbartha a
thabhairt nó a dhiúltú. Cruthaíonn sé Plean Forbartha gach bliain a
dhéanann cur síos ar a pholasaithe pleanála. </p>

<h3>Údaráis áitiúla agus seirbhísí riachtanacha</h3>

<p>Cuireann údaráis áitiúla seirbhísí riachtanacha ar fáil ar nós
bóithre agus droichid, seirbhísí dóiteáin agus draenáil. Ó Eanáir 2014,
tá <a href="http://www.water.ie/">Uisce na hÉireann</a> freagrach le haghaidh
seirbhísí uisce agus fuíolluisce.</p>

<p>Rialaíonn siad chomh maith áiteanna agus foirgnimh dainséaracha, tithe
coscartha do bheithigh agus do sheanchapall, agus cuireann siad ar fáil agus
cothaíonn siad reiligí. </p>

<h3>Údaráis áitiúla agus cosaint chomhshaoil</h3>

<p>Tá ról tábhachtach ag an údarás áitiúil maidir le truailliú agus
ainmhithe a smachtú. Eisíonn sé ceadúnais drámhaíola agus sceithe san aer
ó mhonarcha. Bailíonn sé nó déanann siad socrú le haghaidh bailiú
brúscar teaghlaigh agus drámhaíl eile agus scrúdaíonn sé an timpeallacht
le haghaidh comharthaí truaillíochta. Chomh maith leis sin eisíonn sé
ceadúnais ghadhar agus capall ina cheantar. </p>

<p>Eisíonn an t-údarás áitiúil ceadúnais do thrádálaithe sráide chun
go mbeidh siad in ann earraí a dhíol ar an tsráid agus do thrádálaithe
teagmhasach chun go mbeidh siad in ann earraí a dhíol ag áiteanna trádála
teagmhasacha atá leagtha síos ag an gComhairle Chathrach, Chontae, Bhaile nó
Bhuirge. </p>
</div>
</div>
</html>
