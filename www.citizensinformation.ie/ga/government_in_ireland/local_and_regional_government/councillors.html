<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Comhaltaí udaráis áitiúil
</title>
    
    <meta name="description" content="Tugann an cháipéis seo cur síos ar ról na gcomhairleoirí in     údaráis aitiúla.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Comhaltaí udaráis áitiúil</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#l37c17">Conas iarratas a dhéanamh </a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>'Comhairleoirí' a thugtar ar chomhaltaí gach údaráis áitiúil. (Mar
shampla, comhairleoir contae, comhairleoir cathrach, mar is cuí). Le
reachtaíocht a shocraítear líon na gcomhaltaí ar gach údarás áitiúil.
Sé sin le rá go bhfuil líon na gcomhaltaí ar gach comhairle socraithe de
réir Sceideal a 7 den <a shape="rect" href="http://www.irishstatutebook.ie/2001/en/act/pub/0037/index.html">Acht um
Rialtas Áitiúil 2001</a> arna leasú ag <a href="http://www.irishstatutebook.ie/2014/en/act/pub/0001/sec0015.html#sec15">Alt
15 den Acht um Athchóiriú an Rialtais Áitiúil 2014</a>. </p>

<p>An pobal áitiúil a thoghann na comhaltaí díreach glan i <a shape="rect" href="../elections_and_referenda/local_elections/local_elections.html">dtoghcháin
áitiúla</a>. Braitheann líon na gcomhairleoirí ar gach údarás áitiúil
ar an daonra i gceantar an údaráis áitiúil. </p>

<h3>Téarma oifige</h3>

<p>Téann na comhaltaí i mbun a gcuid dualgas seacht lá tar éis lá na
dtoghchán. Cúig bliana a chaitheann gach comhalta in oifig, sé sin go ceann
seacht lá tar éis na dtoghchán áitiúil dar gcionn - a bhíonn ann de réir
dlí i mí Bealtaine nó Meitheamh ar lá a shocraíonn an tAire Tithíochta, Pleanála,
Pobal is Rialtais Áitiúil. Bítear ag súil leis go mbeidh gach comhalta tofa
i láthair go rialta ag ollchruinnithe na comhairle agus na <a shape="rect" href="local_authority_committees.html">gcoistí rialtais áitiúil</a> a bhfuil
siad ina mbaill díobh, ach glactar leis go bhféadfadh sé tarlú nach mbeadh
comhalta in ann a gcuid dualgas a chomhlíonadh de bharr tinnis, mar
shampla.</p>

<p>Féadfaidh comhairleoir éirí as ach fógra scríofa a thabhairt. Glactar
leis go bhfuil sé éirithe as mura mbíonn sé i láthair ag cruinniú den
chomhairle ar feadh sé mhí as a chéile (ach amháin i gcás tinnis nó ar
údar maith eile) </p>

<p>Ach sula mbíonn na sé mhí istigh d'fhéadfadh údarás áitiúil glacadh
le rún ag ceadú sé mhí breise i gcás tinnis nó ar údar maith eile. Níl
ach tréimhse amháin eile den chineál sin ceadaithe, gan níos mó ná ocht
mí dhéag de neamhláithreacht leantach.</p>

<p>Má fhaigheann comhairleoir bás, nó má éiríonn sé as, nó má
dhícháiltear é mar chomhairleoir, líontar an folúntas trí
"chomhthoghadh". An páirtí polaitíochta a chéad-ainmnigh an té faoi deara
an fholúntais, is iad a ainmníonn an comhalta nua agus ansin ritheann an
chomhairle rún á cheapadh.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Níl cead ag comhairleoirí bheith ina gcomhaltaí ar níos mó ná aon
údaráis áitiúil amháin. </p>

<h3>Eitic agus cóid iompair</h3>

<p>In Eanáir na bliana 2003 cuireadh creatlach nua eitice i bhfeidhm le heitic
agus cóid iompair comhaltaí na n-údarás áitiúil a rialú. I gcoitinne,
leagtar síos sa chreatlach go bhfuil sé de dhualgas ar gach comhalta agus
fostaí d'údarás áitiúil caighdeáin chearta ionracais agus iompair a
chleachtadh agus leas an phobail a dhéanamh le dúthracht. Chomh maith leis
sin, ordaítear do gach comhalta dearbhú bliantúil a dhéanamh ar fhoinsí a
leasa, aon bhuntáiste a d'fhéadfadh sé a bhaint as beartais an údaráis a
fhógairt agus foinsí a leasa a liostáil i gclárleabhar poiblí.</p>

<p>Tá na foinsí leasa ba chóir a fhógairt go bliantúil liostáilte i <a shape="rect" href="http://www.irishstatutebook.ie/2001/en/act/pub/0037/sec0175.html#partxv-sec175">Mír
175</a> de Acht na bliana 2001 agus i rialacháin ghaolmhara. (I gcoitinne, is
éard tá i gceist ná úinéireacht talún nó maoine,
scairshealbhóireachtaí, stiúrthóireachtaí, conarthaí le húdarás
áitiúil. Bíonn ar gach comhalta foirm a líonadh gach bliain ag liostáil
foinsí a leasa agus í a sheoladh ar ais ag an údarás).</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Le blianta beaga anuas tá creatlach tacaíocht airgeadais do
chomhairleoirí a leagann amach:</p>
<ul><li>Íocaíocht comhalta (.i. iocaíocht de chineál tuarastail) </li>
  <li>Liúntas bliantúil (chun íoc as freastal ar chruinnithe agus costais
    eile) </li>
  <li>Costais ad hoc (.i. freastal ar chomhdhálacha agus imeachtaí eile) </li>
  <li>Airgead Scoir (.i. cnapshuim scoir) </li>
</ul><p>Faigheann <a href="cathaoirleach_of_the_council.html">cathaoirleach na
comhairle</a> agus cathaoirleach ceann de choistí an údaráis áitiúil (an
Coiste Beartas Speisialta) liúntas breise.</p>
</div>
<div class="topic base_howtoapply">
<h2 class="topic base_howtoapply_title" id="l37c17">Conas iarratas a dhéanamh </h2>

<p>Le bheith i do chomhalta ar údarás ní mór go dtoghfaidh muintir na
háite thú. Roimhe sin ní mór go n-ainmneofaí thú don toghchán. <a shape="rect" href="../elections_and_referenda/local_elections/nomination_of_candidates_in_local_authority_elections.html">Tá
tuilleadh eolais faoi ainmniú iarrthóirí do thoghcháin áitiúla anseo</a>.
</p>

<p>Tá tuilleadh eolais faoi bhallraíocht agus sonraí teagmhála de bhall
d'údarás áitiúil ar fáil go díreach ó <a shape="rect" href="local_authorities.html">d'údarás áitiúil</a>.</p>
</div>
</div>
</html>
