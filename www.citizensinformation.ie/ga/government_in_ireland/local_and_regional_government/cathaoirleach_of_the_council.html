<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cathaoirleach na Comhairle
</title>
    
    <meta name="description" content="Déanann an cháipéis seo cur síos ar ról agus feidhmeanna     Cathaoirligh na n-údarás áitiúil.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cathaoirleach na Comhairle</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#l94472">Conas Iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Gach bliain, toghann gach údarás áitiúil duine dá gcomhaltaí féin mar
Chathaoirleach agus duine eile mar Leas-Cathaoirleach ar feadh tréimhse
bliana. Toghann na comhaltaí tofa le haghaidh gach ceantar bardasach
Cathaoirleach agus Leas-Chathaoirleach dá ngrúpáil.</p>

<p>Déanann an Cathaoirleach cathaoirleacht ar chruinnithe an údaráis
áitiúil nó an cheantair bhardasaigh. Déanann an Leas-Chathaoirleach
cathaoirleacht ar chruinnithe nuair nach mbíonn an Cathaoirleach i
láthair.</p>

<h3>Teidil eile</h3>

<p>Féadtar teidil eile seachas an Cathaoirleach agus an Leas-Chathaoirleach a
úsáid i roinnt cásanna. Tá Comhairlí Cathrach Chorcaí agus Bhaile Átha
Cliath i dteideal teidil eile, ar nós Ard-Mhéara agus Leas-Ard-Mhéara a
úsáid. Féadfaidh Comhairle Cathrach agus Contae Luimnigh, Comhairle Cathrach
agus Contae Phort Láirge agus Comhairle Cathrach na Gaillimhe na teidil Méara
agus Leas-Mhéara a úsáid.</p>

<p>Féadfaidh na ceantair bhardasacha a leanas na teidil Méara agus
Leas-Mhéara a úsáid:</p>
<ul><li>Na ceantair bhardasacha a bhíodh Comhairle Cathrach Luimnigh agus
    Comhairle Cathrach Phort Láirge roimhe seo</li>
  <li>Na ceantair bhardasacha a bhíodh comhairlí buirge roimhe seo – Cluain
    Meala, Droichead Átha, Cill Chainnigh, Sligeach agus Loch Garman</li>
  <li>Ceantair bhardasacha ina bhfuil baile ina bhfuil daonra ar a laghad
    20,000 duine</li>
</ul><p>Níl comhairlí contae i dteideal na teidil Méara nó Leas-Mhéara a
úsáid.</p>

<h3>Ról agus freagrachtaí an Chathaoirligh</h3>

<p>Déanann an Cathaoirleach cathaoirleacht ar chruinnithe an údaráis
áitiúil nó an cheantair bhardasaigh (nó bíonn sé/sí i gceannas orthu).
Sa chás go mbíonn comhdheighilt vótaí ar shaincheist, féadfaidh siad an
dara vóta nó an vóta réitigh a fheidhmiú (seachas nuair a bhíonn
Cathaoirleach nua á thoghadh).</p>

<p>Bíonn an Cathaoirleach freagrach as riaradh gnó agus as ord a choimeád ar
na cruinnithe agus is féidir leis cruinniú speisialta de chuid na comhairle a
ghlaoch (nó a ordú) agus faisnéis a fháil ón bpríomhfheidhmeannach ar na
hábhair iomchuí.</p>

<h3>Toghadh an Chathaoirligh</h3>

<p>Ní mór do gach údarás áitiúil nó ceantar bardasach ceann dá
gcomhaltaí a roghnú mar Chathaoirleach ar feadh tréimhse bhliana, go dtí go
dtoghtar comharba ag an gcéad chruinniú bliantúil eile. Is féidir an duine
céanna a thoghadh do dhá thréimhse as a chéile. Toghtar an Cathaoirleach ag
an gcruinniú bliantúil agus is é céad chúram an chruinnithe é. Tá
rialacha speisialta ann maidir le toghadh an Chathaoirligh agus leagtar iad seo
amach in <a href="http://www.irishstatutebook.ie/2001/en/act/pub/0037/sec0037.html#sec37">Alt
37</a> den <a href="http://www.irishstatutebook.ie/2001/en/act/pub/0037/index.html">Acht um
Rialtas Áitiúil, 2001</a>.</p>

<p>Má tharlaíonn corrfholúntas in oifig an Chathaoirligh, (mar shampla, i
gcás báis nó éirí as oifig don Chathaoirleach) toghann comhaltaí an
údaráis áitiúil nó an cheantair bhardasaigh duine dá gcomhaltaí chun
glacadh leis an gcúram don chuid eile den tréimhse.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Ní sheirbheálann Cathaoirleach an údaráis áitiúil nó an cheantair
bhardasaigh ach ar feadh bliain amháin. Féadtar duine a thoghadh arís,
áfach, le haghaidh na tréimhse ina diaidh sin.</p>

<p>I gcás údaráis áitiúla, déanann an Cathaoirleach cathaoirleacht ar an
nGrúpa Beartais Chorparáidigh (GBC), coiste a sholáthraíonn fóram chun
breithniú a dhéanamh ar shaincheisteanna a imríonn tionchar ar an gComhairle
iomlán. <a href="local_authority_committees.html">Is féidir leat níos mó
a léamh faoi choistí údaráis áitiúil anseo</a>.</p>

<p>Tá ról ionadaíoch ag oifig an Chathaoirligh, chomh maith, thar ceann an
údaráis áitiúil. Ciallaíonn seo go ndéanann an Cathaoirleach ionadaíocht
don údarás áitiúil ag imeachtaí cathartha, poiblí agus searmanais.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Íoctar liúntas bliantúil le duine a ghníomhaíonn mar Chathaoirleach a
shocraíonn an t-údarás áitiúil.</p>
</div>
<div class="topic base_howtoapply">
<h2 class="topic base_howtoapply_title" id="l94472">Conas Iarratas a dhéanamh</h2>

<p>Chun seirbheáil mar Chathaoirleach ar údarás áitiúil nó ceantar
bardasach, is gá duit bheith i do chomhalta tofa den údarás. Tá tuilleadh
faisnéise ar fáil ar <a href="../elections_and_referenda/local_elections/nomination_of_candidates_in_local_authority_elections.html">ainmniú
iarrthóirí le haghaidh toghcháin údaráis áitiúil anseo</a>. Tá fáil ar
fhaisnéis ar <a href="../elections_and_referenda/local_elections/">thoghcháin
áitiúla anseo</a>.</p>
</div>
</div>
</html>
