<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Coistí údaráis áitiúil
</title>
    
    <meta name="description" content="Tugann an Cháipéis seo cur síos ar fheidhmeanna coistí údaráis áitiúil.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Coistí údaráis áitiúil</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>I roinnt réimse de ghníomhaíocht rialtais áitiúil, is féidir plé,
díospóireacht agus breithniúchán níos doimhne a bheith ann ag leibhéal
coiste, seachas ag cruinnithe na comhairle iomláine. I ndiaidh phlépháipéar
1996 an Rialtais 'Better Local Government', tugadh isteach córas coiste nua
agus níos struchtúrtha le haghaidh túdaráis áitiúla. Cuireadh an córas
nua in áit cuid de na coistí ad-hoc a tháinig chun cinn thar na blianta.</p>

<h3>Coiste údaráis áitiúil a chruthú </h3>

<p>Chun coiste a bhunú, glacann an Chomhairle rún ag cruinniú Comhairle. Ní
foláir do thriúr bhall den Chomhairle ar a laghad a bheith ar an gcoiste. Ní
fhéadfá a bheith i do bhall de choiste údaráis áitiúil muna bhfuil tú i
do bhall den Chomhairle ach amháin má tá eolas, cáilíochtaí, nó taithí
agat a bhaineann le feidhmiú an choiste. </p>

<p>D'fhéadfadh an Chomhairle cuid dá dualgais a thiomnú do choiste trí rún
má ghlacann ar a laghad leath de bhaill na Comhairle leis an rún. Ní
fhéadfadh sí, áfach, glacadh buiséad bliantúil an údaráis áitiúil a
thiomnú. Ní fhéadfadh sí, ach oiread, an chumhacht chun Plean Forbartha a
chruthú, rátaí a leagann síos, nó airgead a fháil ar iasacht a thiomnú.
</p>

<p>Ní foláir don Chomhairle coistí polasaí stráitéiseach (CPSs) a bhunú
chun polasaithe a bhaineann le feidhmiú na Comhairle a chur in eagar, a
fhorbairt agus maoirseacht agus athbhreithniú a dhéanamh orthu. Caithfidh na
CPSs comhairle pholasaí a thabhairt don údarás áitiúil. </p>

<p>D'fhéadfadh dhá údarás ar a laghad "Comhchoistí" a bhunú chun dualgais
na n-údarás áitiúil a chomhlíonadh. <br></p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Ní mór do gach ball den údarás áitiúil freastal ar SPC amháin ar a
laghad. D’eisigh an tAire Tithíochta, Pleanála, Pobal agus Rialtais Áitiúil na
treoirlínte seo maidir leis na coistí seo agus tá siad leagtha síos i <a shape="rect" href="http://www.irishstatutebook.ie/2001/en/act/pub/0037/sec0048.html#partvii">gCuid
7, Rannóga 48-54 den Acht Rialtais Áitiúil 2001</a>. Leagann an
reachtaíocht seo amach na socruithe a bhaineann le bunú na gcoistí seo. </p>

<p>Is baill tofa iad beagnach dhá thrian de bhallríocht na gcoistí seo.
Ionadaithe leasanna earnála is ea an trian atá fágtha. Mar shampla,
ionadaithe ó leasanna pobail, comhshaoil, gnó, ceardchumainn,
feirmeoireachta. </p>

<p>Ní mór do chathaoirleach gach coiste a bheith ina bhall tofa den
chomhairle. Ceapann an chomhairle cathaoirligh gach coiste ar feadh tréimhse
nach faide ná trí bliana. <br></p>
</div>
</div>
</html>
