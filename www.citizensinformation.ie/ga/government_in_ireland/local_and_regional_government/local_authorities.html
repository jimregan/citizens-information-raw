<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Na húdaráis áitiúla
</title>
    
    <meta name="description" content="Tugann an cháipéis seo cur síos ar na cineálacha éagsúla údarás aitiúla.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Na húdaráis áitiúla</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Ó thoghcháin áitiúla 2014, tá 31 údarás áitiúil ann ina bhfuil 949
comhalta, ar an iomlán, ar a dtugtar comhairlí. Faoin <a href="http://www.irishstatutebook.ie/2014/en/act/pub/0001/index.html">Acht um
Athchóiriú Rialtais Áitiúil, 2014</a>, cuireadh córas de 95 ceantar
bardasach in ionad na n-údarás baile, a rinne rialachas baile agus contae a
chomhdhlúthú, agus rinneadh roinnt údaráis áitiúla a chónascadh.</p>

<p>Tá 26 comhairle contae ann agus tá siad freagrach as an rialtas áitiúil
in 24 contae tíreolaíoch, lena n-áirítear contae Bhaile Átha Cliath. Tá 3
chomhairle contae i gcontae Bhaile Átha Cliath – <a href="http://www.sdcc.ie/services">Comhairle Contae Bhaile Átha Cliath
Theas</a>, <a href="http://www.dlrcoco.ie/">Comhairle Contae Dhún
Laoghaire-Ráth an Dúin</a> agus <a href="http://www.fingalcoco.ie/">Comhairle
Contae Fhine Gall</a>.</p>

<p>Tá dhá chomhairle cathrach agus contae. Tá siad freagrach as rialtas
áitiúil i Luimneach (<a href="http://www.limerick.ie/council">Comhairle
Cathrach agus Contae Luimnigh</a>) agus i bPort Láirge (<a href="http://www.waterfordcouncil.ie/en/">Comhairle Cathrach agus Contae Phort
Láirge</a>).</p>

<p>Tá 3 chomhairle cathrach ann agus tá siad freagrach as rialtas áitiúil i
gcathracha Bhaile Átha Cliath, Chorcaí agus na Gaillimhe.</p>

<p>Braitheann an líon comhaltaí is féidir a thoghadh le comhairle ar mhéid
dhaonra an chontae. Mar shampla, tá 55 comhalta i gComhairle Contae Chorcaí
agus níl ach 18 gcomhalta ag Comhairle Contae Cheatharlach. Leagtar amach an
líon comhaltaí i ngach comhairle in <a href="http://www.irishstatutebook.ie/2014/en/act/pub/0001/sec0015.html#sec15">Alt
15 d’Acht 2014</a>.</p>

<p>Tá dlínse nó rialú ag an gcomhairle ar fud a gceantair riaracháin.</p>

<p>Tá <a href="county_or_city_manager.html">príomhfheidhmeannach</a> ag
gach comhairle, ar ar tugadh bainisteoir cathrach nó contae roimhe seo, a
fheidhmíonn mar bhainisteoir an údaráis áitiúil.</p>

<p>Féadfaidh tú <a href="http://www.lgcsb.ie/en/irish-local-government">teacht ar shonraí faoi
d’údarás áitiúil</a> ar láithreán gréasáin na Gníomhaireachta
Bainistíochta Rialtais Áitiúil (GBRA).</p>

<h3>Ceantair bhardasacha</h3>

<p>Faoi Acht 2014, tá córas de cheantair bhardasacha ag gach ceantar
riaracháin chomhairle, seachas ó na 3 chomhairle contae i mBaile Átha Cliath
agus na 3 chomhairle cathrach, atá bunaithe ar thoghcheantair. Tá ar a laghad
dhá cheantar bhardasacha ag gach comhairle. Mar shampla, tá <a href="http://www.kilkennycoco.ie/eng/Your_Council/Municipal-Districts/">3
cheantar bhardasacha</a> ag Comhairle Contae Chill Chainnigh.</p>

<p>Déanann na comhaltaí údaráis áitiúil a thoghtar ó na ceantair
bhardasacha seo roinnt cinntí maidir leis na ceantair. D’fhéadfaí ceantair
chathrach nó ceantair bhuirge a thabhairt ar roinnt ceantair bhardasacha.</p>

<p>Féadfaidh na comhairlí i mBaile Átha Cliath agus na comhairlí cathrach
coistí ceantair a bhunú, ach ní bhíonn an fheidhm chéanna acu a bhíonn ag
ceantair bhardasacha.</p>
</div>
</div>
</html>
