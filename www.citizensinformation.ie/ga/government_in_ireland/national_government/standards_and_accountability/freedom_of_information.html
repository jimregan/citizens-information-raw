<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Saoráil Faisnéise in Eirinn
</title>
    
    <meta name="description" content="Cur síos ar na dualgais atá ar údaráis phoiblí faoin Acht um Shaoráil Faisnéise agus do chearta teacht ar eolas pearsanta  fút féin atá ag údaráis phoiblí.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Saoráil Faisnéise in Eirinn</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Leag <a href="http://www.irishstatutebook.ie/1997/en/act/pub/0013/index.html">an tAcht
um Shaoráil Faisnéise, 1997</a> (SF) arna leasú ag <a href="http://www.irishstatutebook.ie/2003/en/act/pub/0009/index.html">an Acht
um Shaoráil Faisnéise (Leasú), 2003</a> an dualgas ar ranna rialtais,
Feidhmeannacht na Seirbhíse Sláinte (FSS), údaráis áitiúla agus réimse
comhlachtaí poiblí eile chun faisnéis a fhoilsiú faoina ngníomhaíochtaí
agus chun an fhaisnéis a bhí á coimeád acu, faisnéis phearsanta san
áireamh, a chur ar fáil do shaoránaigh.</p>

<p>An 14 Deireadh Fómhair 2014, tháinig <a href="http://www.irishstatutebook.ie/2014/en/act/pub/0030/index.html">an tAcht
um Shaoráil Faisnéise, 2014</a> i bhfeidhm agus rinne sé Achtanna 1997 agus
2003 a aisghairm. Thug an tAcht nua líon athruithe isteach ar an scéim um
Shaoráil Faisnéise agus leathnaigh sé an réimse comhlachtaí lena mbaineann
an reachtaíocht um shaoráil faisnéise go dtí gach comhlacht poiblí, mura
bhfuil siad díolmhaithe go sonrach. Ceadaíonn an tAcht, chomh maith, go
bhforordaíonn (nó go n-ainmníonn) an Rialtas comhlachtaí eile a fhaigheann
cistí suntasacha poiblí, ionas go mbaineann an reachtaíocht leo chomh
maith.</p>

<p>Leanann an tseanreachtaíocht a bheith i gceist go fóill le haon iarratas
ar shaoráil faisnéise a rinneadh sular tháinig an reachtaíocht nua i
bhfeidhm. Anuas air sin, beidh an tseanreachtaíocht fós i bhfeidhm i dtaobh
aon athbhreithnithe nó achomhairc a dhéanfar ina dhiaidh seo.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Forálann an tAcht um Shaoráil Faisnéise, 2014, do na cearta reachtúla a
leanas:</p>
<ul><li>Ceart dlíthiúil do gach duine chun rochtain a fháil ar fhaisnéis atá
    á coimeád ag comhlachtaí poiblí lena mbaineann an reachtaíocht um
    shaoráil faisnéise</li>
  <li>Ceart dlíthiúil do gach duine go gceartaítear faisnéis oifigiúil a
    bhaineann leis/léi féin sa chás go bhfuil sí neamhiomlán, mícheart
    nó míthreorach</li>
  <li>Ceart dlíthiúil chun cúiseanna a fháil a bhí le cinntí a d’imir
    tionchar ar dhuine.</li>
</ul><h3>Scéim foilsithe</h3>

<p>Ceanglaítear in Alt 8 den Acht ar chomhlachtaí um Shaoráil Faisnéise
chun scéim foilseacháin a ullmhú chun faisnéis a fhoilsiú ag an gcomhlacht
i gcomhlíonadh <a href="http://foi.gov.ie/download/model-publication-scheme-october-2015/">scéim
foilsithe samhla</a> agus <a href="http://foi.gov.ie/download/model-publication-scheme-guidance-october-2015/">treoirlínte</a>.
Déanann seo foráil d’fhaisnéis a fhoilsiú ar láithreán gréasáin
chomhlacht um Shaoráil Faisnéise lasmuigh de Shaoráil Faisnéise.
Ceanglaítear an méid a leanas ar chomhlacht um Shaoráil Faisnéise:</p>
<ul><li>Faisnéis a fhoilsiú chun cabhrú le baill an phobail leis an tuiscint
    atá acu ar an gcomhlacht agus ar fheidhmeanna an chomhlachta</li>
  <li>An fhaisnéis atá acu a fhoilsiú atá grúpáilte faoi na teidil
    faisnéise a leagtar amach sa scéim foilsithe samhla</li>
  <li>Na nósanna imeachta a mhíniú chun rochtain a fháil ar fhaisnéis nó
    lena dheimhniú cén fhaisnéis atá á coimeád ag an gcomhlacht</li>
</ul><p>Tháinig an ceanglas chun scéim foilsithe comhlacht um shaoráil faisnéise
i bhfeidhm an 14 Aibreán 2016.</p>

<h3>Iarratais ar fhaisnéis</h3>

<p>Féadfaidh tú iarraidh ar na taifid a leanas:</p>
<ul><li>Aon taifid a bhaineann leat féin go pearsanta, pé uair a cruthaíodh
  iad</li>
  <li>Gach taifead eile a cruthaíodh i ndiaidh dáta áirithe 
    <p>- An 21 Deireadh Fómhair 1998 i dtaobh FSS agus údaráis áitiúla</p>
    <p>- An 21 Aibreán 1998 i dtaobh comhlachtaí poiblí a bhí cuimsithe ag
    an tseanreachtaíocht um shaoráil faisnéise</p>
    <p>- An 21 Aibreán 2008 i dtaobh comhlachtaí poiblí nach raibh cuimsithe
    faoin tseanreachtaíocht um shaoráil faisnéise</p>
    <p>- dáta an ordaithe forordaithe (nó dáta sonraithe) le haghaidh
    comhlachtaí forordaithe</p>
  </li>
</ul><p>Féadfaidh cáipéis pháipéir nó faisnéis a choimeádtar ar ríomhaire
bheith i gceist le taifead. Áirítear leis seo, mar shampla, asphriontaí,
léarscáileanna, pleananna, micreascannáin, ábhar closamhairc, dioscaí agus
téipeanna.</p>
</div>

<div class="topic base_rates">
<h2 class="topic base_rates_title" id="l1e7b8">Rataí</h2>

<p>Forálann Alt 27 den Acht um Shaoráil Faisnéise, 2014 do tháillí agus
muirir. Ní bhíonn aon táillí i gcás ina mbaineann an t-iarratas le
rochtain ar do thaifid phearsanta. </p>

<p>Is iad na táillí reatha d'iarratais neamhphearsanta:</p>

<table border="1"><caption></caption>
  <col><col><col><tbody><tr><td><strong>Saghas na hIarrata nó an Iarratais</strong></td>
      <td><strong>Táille Chaighdeánach*</strong></td>
      <td><strong>Táille Laghdaithe**</strong></td>
    </tr><tr><td>Buniarraidh ar thaifead</td>
      <td>Saor in aisce (bhíodh an táille €15)</td>
      <td>Saor in aisce (bhíodh an táille €10)</td>
    </tr><tr><td>Athbhreithniú inmheánach:</td>
      <td>€30 (bhíodh an táille €75)</td>
      <td>€10 (bhíodh an táille €25)</td>
    </tr><tr><td>Athbhreithniú ag an gCoimisinéir Faisnéise</td>
      <td>€50 (bhíodh an táille €150)</td>
      <td>€15 (bhíodh an táille €50)</td>
    </tr><tr><td>Iarratas ar leasú ina bhfuil an fhaisnéis mhícheart</td>
      <td>Saor in aisce</td>
      <td>Saor in aisce</td>
    </tr><tr><td>Iarratas ar chúiseanna a bhí le cinneadh a rinne difear do dhuine
        aonair</td>
      <td>Saor in aisce</td>
      <td>Saor in aisce</td>
    </tr></tbody></table><p>* Ní ghearrtar aon táillí nuair a dhéanann tú achomharc ar chinneadh
chun táillí nó éarlais, nó táille nó éarlais de shuim ar leith a
ghearradh, faoi Alt 47 den Acht.</p>

<p>**Bainfidh táillí laghdaithe maidir le sealbhóirí cárta leighis agus le
tríú páirtithe a dhéanann cinneadh a achomharc chun a bhfaisnéis a
scaoileadh ar fhorais leasa phoiblí.</p>

<h3>Muirir ar thaifid a chuardach, a aisghabháil agus a chóipeáil</h3>

<p>Féadfaidh an comhlacht muirir a ghearradh as an am a chaitear le taifid a
aimsiú agus a aisghabháil, agus as aon chostais chóipeála a thabhaíonn
siad fad a sholáthraíonn siad an t-ábhar duit a d’iarr tú. Ní dóchúil
go ngearrfar aon mhuirir maidir le taifid phearsanta, seachas sa chás go
bhfuil líon mór taifead i gceist.</p>

<p>Más ionann costas cuardaigh, aisghabhála agus cóipeála €100 nó níos
lú, ní ghearrtar aon mhuirear. Má sháraíonn an muirear €100, beidh
táillí iomlána le híoc. Ní féidir breis agus €500 a ghearradh ort.</p>

<p>Más ionann costas measta cuardaigh, aisghabhála agus cóipeála agus os
cionn €700, féadfaidh an comhlacht a dhiúltú chun d’iarratas a
phróiseáil, mura ndéanann tú d’iarratas a bheachtú chun an cuardach,
aisghabháil agus cóipeáil a thabhairt faoi bhun na teorann seo.</p>

<table border="1"><caption></caption>
  <col><col><tbody><tr><td>Saghas an Mhuirir</td>
      <td>Muirear Caighdeánach</td>
    </tr><tr><td>Taifid a chuardach agus a aisghabháil</td>
      <td>€20 in aghaidh na huaire</td>
    </tr><tr><td>Fótachóipeáil</td>
      <td>4 cent an leathanach</td>
    </tr><tr><td>CD-ROM ina bhfuil cóip de na cáipéisí</td>
      <td>€10</td>
    </tr><tr><td>Radagraf (X-ghathú) ina bhfuil cóip de na cáipéisí</td>
      <td>€6</td>
    </tr></tbody></table></div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Tá sé tábhachtach a thabhairt faoi deara go dtarlódh nach mbeadh sé
riachtanach iarratas a dhéanamh ar fhaisnéis faoin Acht um Shaoráil
Faisnéis ar chomhlacht. Tá go leor ábhair ar fáil don phobal cheana féin
trí láithreáin ghréasáin, bileoga faisnéise, foilseacháin agus mar
fhreagairt d’fhiosrúcháin ó bhéil agus scríofa. Tá mír thiomanta
faisnéise ag an gcuid is mó d’eagraíochtaí, atá ar fáil chun cabhrú
leat le fiosrúcháin ghinearálta, iarratais ar fhaisnéis agus
foilseacháin.</p>

<p>Mura bhfuil fáil gan stró ar an bhfaisnéis a theastaíonn uait, ní mór
duit d’iarratas a dhéanamh i scríbhinn chuig Aonad um Shaoráil Faisnéise
an chomhlachta agus ba cheart do dtagródh d’iarratas don Acht um Shaoráil
Faisnéise. Mura luaitear an tAcht i d’iarratas ar fhaisnéis, déileálfar
le d’iarratas mar ghnáthiarratas ar fhaisnéis. Má theastaíonn faisnéis i
bhfoirm ar leith (mar shampla, fótachóip nó diosca ríomhaire), ba cheart
seo a shonrú san iarratas.</p>

<p>Déan iarracht bheith chomh sonrach agus is féidir leat lena chur ar chumas
na heagraíochta an fhaisnéis a theastaíonn uait a shainaithint. Sa chás gur
féidir, déan iarracht an tréimhse ama a thabhairt le fios ar mian leat
taifid a rochtain di (mar shampla, taifid a cruthaíodh idir Bealtaine 2012
agus Nollaig 2012).</p>

<p>Is féidir teacht ar bhreis faisnéise faoi <a href="http://foi.gov.ie/how-do-i-make-an-foi-request/">iarratas a dhéanamh
faoin Acht um Shaoráil Faisnéise</a> ar láithreán gréasáin um shaoráil
faisnéise na Roinne Caiteachais Phoiblí agus Athchóirithe.</p>

<p>Faoin Acht, ní mór iarratas ar thaifid a aithint laistigh de 2 sheachtain
agus, i dtromlach na gcásanna, ní mór freagairt dó laistigh de 4
seachtaine. Má tá baint ag tríú páirt, d’fhéadfadh sé 3 seachtaine
breise a ghlacadh sula n-eiseofar freagairt.</p>

<h3>Nósanna imeachta athbhreithnithe um shaoráil faisnéise</h3>

<p>Mura bhfuil tú sásta le freagairt an chomhlachta d’aon ghné de
d’iarratas ar fhaisnéis (mar shampla, diúltú faisnéise, foirm rochtana,
muirir), féadfaidh tú a lorg go ndéanfar athscrúdú ar an gcinneadh. Anuas
air sin, mura bhfuair tú freagairt laistigh de 4 seachtaine tar éis
d’iarratas tosaigh a dhéanamh (meastar gurb ionann seo agus diúltú
d’iarratais), féadfaidh tú a lorg go ndéanfar athscrúdú ar an
gcinneadh.</p>

<p>Tugann comhlachtaí níos sinsearaí foirne laistigh den chomhlacht faoin
athbhreithniú inmheánach ar chinneadh um shaoráil faisnéise agus ní mór
an t-athbhreithniú seo a dhéanamh laistigh de 3 seachtaine. Ba cheart
iarratas ar athbhreithniú a dhéanamh ar chinneadh a sheoladh chuig Aonad um
Shaoráil Faisnéise an chomhlachta atá i gceist.</p>

<h3>Achomhairc um Shaoráil Faisnéise</h3>

<p>Mura bhfuil tú sásta go fóill leis an gcinneadh, tá an ceart agat an
cinneadh a achomharc leis an gCoimisinéir Faisnéise. Imscrúdaíonn an
Coimisinéir Faisnéise gearáin i leith neamhchomhlíonta na reachtaíochta um
shaoráil faisnéise agus cuireann sé/sí cultúr um shaoráil faisnéise chun
cinn sa tseirbhís phoiblí.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Ba cheart iarratais um shaoráil faisnéise a sheoladh chuig Aonad um
Shaoráil Faisnéise an chomhlachta a choimeádann na taifid.</p>

<p>Tá fáil ar fhaisnéis ar an Acht um Shaoráil Faisnéise ó:</p>

<p>
</p><div class="inlinesio">
<p>
</p><div>
<h3>Láraonad Beartas Saorála Faisnéise</h3>
<p>
  
  <span class="field_dept address_field">An Roinn Caiteachais Phoiblí agus Athchóirithe<br></span>
  

  
  7-9 Rae Mhuirfean<br>Baile Átha Cliath 2<br>Éire
  <br>
  
</p>
<p>
  

  
  <strong>Teil:</strong>+353 (0)1 631 8258 
  <br>
  

  

  
  <strong>Facs:</strong>+353 (0)1 604 5750
  <br> 
  

  
  <strong>Láithreán Gréasáin:</strong> <a href="http://foi.gov.ie/">http://foi.gov.ie/</a>
  <br>
  

  

  

  
  <strong>R-phost:</strong> <a href="mailto:cpu@per.gov.ie">cpu@per.gov.ie</a>
  <br>
  
</p>
</div></div>
<br><p>Ba cheart iarratas ar athbhreithniú a dhéanamh ar chinneadh a sheoladh
chuig Aonad um Shaoráil Faisnéise an chomhlachta a rinne an cinneadh.</p>

<p>Ba cheart achomhairc bhreise a sheoladh chuig:</p>

<p>
</p><div class="inlinesio">
<p>
</p><div>
<h3>Oifig an Choimisinéara Faisnéise</h3>
<p>
  

  
  18 Sráid Líosain Íochtarach<br>Baile Átha Cliath 2<br>Éire
  <br>
  
</p>
<p>
  

  
  <strong>Teil:</strong>+353 (0)1 639 5689
  <br>
  

  
  <strong>Lóghlao:</strong>1890 253 238
  <br>
  

  
  <strong>Facs:</strong>+353 (0)1 639 5674
  <br> 
  

  
  <strong>Láithreán Gréasáin:</strong> <a href="http://www.oic.gov.ie">http://www.oic.gov.ie</a>
  <br>
  

  

  

  
  <strong>R-phost:</strong> <a href="mailto:info@oic.gov.ie">info@oic.gov.ie</a>
  <br>
  
</p>
</div></div>

</div>
</div>
</html>
