<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Rialúchán na brústocaireachta
</title>
    
    <meta name="description" content="Is é an Coimisiún um Chaighdeáin in Oifigí Poiblí a chothabhálann an Clár Brústocaireachta. Faigh amach na dreamanna nach foláir dóibh clárú.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Rialúchán na brústocaireachta</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l1c5f6">An Bhrústocaireacht</a></li><li><a href="#l13e60">Clárú</a></li><li><a href="#lf3c9d">Tuilleadh eolais</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is iondúil go mbaineann cur in iúl dearcthaí leis an mbrústocaireacht do
pholaiteoirí agus do sheirbhísigh phoiblí i leith dlíthe, beartas agus
cleachtas; agus b’fhéidir féachaint chun na dlíthe, beartais agus
cleachtais úd a athrú. Is iomaí cineál stocaireachta ann. D’fhéadfá do
dhearcthaí mar shaoránach príobháideach a chur in iúl i leith
saincheisteanna a théann i bhfeidhm go díreach ort nó d’fhéadfá bheith
ag déanamh aighneachtaí nó láithreoireachtaí a théann i bhfeidhm ar go
leor daoine. D’fhéadfá bheith ag brústocaireacht go pearsanta nó
d’fhéadfá duine éigin eile a fháil chun stocaireacht ar do shonsa.
D’fhéadfá an bhrústocaireacht a dhéanamh i scríbhinn nó ón mbéal.</p>

<p>Tháinig <a href="http://www.irishstatutebook.ie/eli/2015/act/5/enacted/en/html">An tAcht
um Brústocaireacht a Rialáil 2015</a> i bhfeidhm an 1 Meán Fómhair 2015
agus is ann a fhoráitlear go gcaitheann daoine áirithe a bhíonn i mbun
gníomhaíochtaí brústocaireachta clárú leis <a href="http://www.sipo.gov.ie/en/">An Coimisiún um Chaighdeáin in Oifigí
Poiblí</a>. Ní foláir dóibh faisnéis a sholáthar i leith a
ngníomhaíochtaí brústocaireachta freisin.</p>

<p>Bíonn <a href="https://www.lobbying.ie/app/Organisation/Search?currentPage=0&amp;pageSize=10&amp;queryText=&amp;subjectMatters=&amp;subjectMatterAreas=&amp;lobbyingActivities=&amp;period=&amp;returnDateFrom=&amp;returnDateTo=&amp;client=">An
Clár Brústocaireachta</a> inrochtana don phobal, arb é an Coimisiún a
chothabhálann é, ag <a href="https://www.lobbying.ie/">lobbying.ie</a>.</p>
</div>
<div class="topic base_rules">
<h2 class="topic base_rules_title" id="l1c5f6">An Bhrústocaireacht</h2>

<p>Is iad na daoine a chaitheann clárú de ghnáth ná:</p>
<ul><li>Brústocairí gairmiúla a íoctar chun brústocaireacht a dhéanamh ar
    son daoine eile</li>
  <li>Daoine aonair agus eagrais tráchtála le níos mó ná 10 bhfostaí
    lánaimseartha a bhíonn ag brústocaireacht ar a sonsan</li>
  <li>Comhlachtaí ionadaíocha le fostaí lánaimseartha amháin ar a laghad
    agus gurb é fostaí íoctha nó sealbhóir oifige a dhéanann an
    bhrústocaireacht</li>
  <li>Grúpaí abhcóideacha, eagrais neamhrialtasacha agus cumainn charthanais
    le fostaí lánaimseartha amháin ar a laghad agus a chuireann chun cinn
    leasanna nó cúiseanna faoi leith, gurb é fostaí íoctha nó sealbhóir
    oifige a dhéanann an bhrústocaireacht</li>
</ul><p>D’fhéadfaí go gcaithfeadh daoine aonair eile clárú má bhíonn siad
páirteach sa bhrústocaireachta i ndáil le forbairt nó le criosú talún.
Féach ‘Forbairt agus criosú talún’ thíos.</p>

<p>Caithfidh tú clárú má:</p>
<ul><li>Má bhíonn tú i mbun gníomhaíochtaí brústocaireachta</li>
  <li>Más <em>oifigeach poiblí ainmnithe é</em> an duine a bhfuil tú á
    bhrústocaireacht</li>
  <li>Má tá tú ag déanamh <em>cumarsáide</em> ábhartha</li>
  <li>Má bhaineann an chumarsáid le <em>gné ábhartha</em> agus ní
    <em>cumarsáid eisceachtúil</em> í</li>
</ul><h3>Oifigeach poiblí ainmnithe</h3>

<p>Caitheann an chumarsáide bheith le hoifigeach poiblí ainmnithe. Is iad na
hOifigigh phoiblí ainmnithe:</p>
<ul><li>Airí Rialtais agus Airí Stáit</li>
  <li>Baill eile de Dháil Éireann agus Seanad Éireann</li>
  <li>Feisirí Pharlaimint na hEorpa i leith na dtoghcheantar sa Stát</li>
  <li>Baill na nÚdarás Áitiúil</li>
  <li>Comhairleoirí speisialta</li>
  <li><a href="http://www.irishstatutebook.ie/eli/2015/si/367/made/en/print">Seirbhísigh
    phoiblí agus sealbhóirí oifige forordaithe</a></li>
</ul><p>Ní mór do chomhlachtaí poiblí faisnéis faoina bhfostóirí a fhoilsiú
ar oifigigh phoiblí ainmnithe iad.</p>

<h3>An Chumarsáid</h3>

<p>Caitheann tú bheith ag déanamh cumarsáide ábhartha. Ciallaíonn
cumarsáid ábhartha cumarsáid scríofa nó béil a dhéantar go pearsanta (go
díreach nó go hindíreach) le hoifigeach poiblí ainmnithe i ndáil leis an
ngné ábhartha. Ní áirítear léi cineálacha cumarsáide áirithe. Féach
‘Cumarsáidí Eisceachtúla’ thíos.</p>

<p>Ciallaíonn gné ábhartha aon ghné a bhaineann le:</p>
<ul><li>Tionscnamh, forbairt nó modhnú aon bheartais phoiblí nó aon chláir
    phoiblí,</li>
  <li>Ullmhú nó leasú aon dlí</li>
  <li>Deonú aon deontais, iasachta nó tacaíochta airgeadais eile, conartha
    nó comhaontaithe eile, nó d’aon cheadúnas nó údarú eile lena
    mbaineann cistí poiblí</li>
</ul><p>Ní áirítear léi aon ghné nach mbaineann ach amháin le forfheidhmiú
aon bheartais, cláir, achtacháin nó deonaithe mar é, de chineál
teicniúil.</p>

<p><strong>Cumarsáid eiscthe</strong></p>

<p>Ní cheaptar cineálacha cumarsáide áirithe, ar a dtugtar cumarsáid
eiscthe, de bheith ina mbrústocaireacht de réir na reachtaíochta. Áirítear
leo siúd:</p>
<ul><li>Cumarsáid leis an duine nó ar a sonsan maidir lena ngnóthaí
    príobháideacha i leith aon ghné seachas forbairt nó criosú talún</li>
  <li>Cumarsáid ina bhfiafraítear faisnéis fhíorasach nó ina dtugtar
    faisnéis fhíorasach mar fhreagra d’iarratas ar fhaisnéis</li>
  <li>Cumarsáid arna hiarraidh ag comhlacht seirbhíse poiblí agus arna
    foisliú aige</li>
</ul><p>Is féidir leat teacht ar <a href="https://www.lobbying.ie/help-resources/information-for-lobbyists/guidelines-for-people-carrying-on-lobbying-activities/are-you-affected-by-the-legislation/#E.">a
thuilleadh faisnéise i leith cumarsáide eiscthe</a> ar <a href="https://www.lobbying.ie/">lobbying.ie</a>.</p>

<h3>Forbairt agus criosú talún</h3>

<p>Ceaptar tú de bheith ag brústocaireacht má dhéanann tú cumarsáid
ábhartha faoin bhforbairt nó criosú talún faoi na hAchtanna um Pleanáil
agus Forbairt 2000 chuig 2014.</p>

<p>Meastar cumarsáid maidir le cead pleanála a fháil chun d’áit
chónaitheach phríobháideach phríomha a thógáil nó a shíneadh de bheith
ina cumarsáid eiscthe, agus gan bheith ina brústocaireacht dá réir. De
réir na reachtaíochta, is ionann d’áit chónaithe phríobháideach
phríomha agus áit chónaithe nó cuid d’áit chónaithe ina gcónaíonn tú
mar do phríomháit chónaithe nó an t-aon áit chónaithe agat. Áirítear
léi gairdín agus tailte d’áite cónaithe, suas le 1 acra amháin cé is
moite den teach, a bhfuil agat do shaothar nó do thaitneamh.</p>

<p>Ní cheaptar cur in iúl do dhearcthaí d’údarás áitiúil bheith ina
bhrústocaireachta más cuid de phróiseas foirmiúil comhairliúcháin
phoiblí é agus má bhaineann sé le plean forbartha nó le plean limistéir
áitiúil nó le togra chun tailte faoi leith a chriosú nó a athchriosú. Má
dhéanann tú cumarsáid le hoifigeach poiblí ainmnithe lasmuigh den
phróiseas foirmiúil comhairliúcháin phoiblí áfach, is amhlaidh a
chaitheann tú do ghníomhaíocht brústocaireachta a chlárú.</p>

<p>Ní hiad an bhrústocaireacht iad na hiarratais ar chead pleanála agus
aighneachtaí i ndáil le hiarratas ar chead pleanála. Féadfar féachaint ar
chumarsáid, áfach, le hoifigeach poiblí ainmnithe maidir le hiarratas
pleanála a thagann lasmuigh den phróiseas pleanála foirmiúil, mar
chumarsáid brústocaireachta.</p>

<p>Is féidir leat teacht ar a thuilleadh eolais i <a href="https://www.lobbying.ie/help-resources/information-for-lobbyists/guidelines-in-relation-to-development-and-zoning-of-land/">dTreoirlínte
an Choimisiúin don bhrústocaireacht i ndáil le forbairt agus criosú
talún</a>.</p>
</div>
<div class="topic base_rates">
<h2 class="topic base_rates_title" id="l13e60">Clárú</h2>

<p>Caithfidh tú clárú ag <a href="https://www.lobbying.ie/">lobbying.ie</a>
ó 1 Meán Fómhair 2015 má bhíonn tú i mbun gníomhaíochtaí
brústocaireachta. Má thosaíonn tú ag brústocaireacht idir:</p>
<ul><li>1 Meán Fómhair agus 31 Nollaig, ní foláir duit clárú faoi 21
  Eanáir</li>
  <li>1 Eanáir agus 30 Aibreán, ní foláir duit clárú faoi 21
  Bealtaine</li>
  <li>1 Bealtaine agus 31 Lúnasa, ní foláir duit clárú faoi 21 Meán
    Fómhair</li>
</ul><p>Caitheann tú an fhaisnéis seo a leanas a sholáthar nuair a
chláraítear:</p>
<ul><li>D’ainm</li>
  <li>An seoladh (nó an príomhsheoladh) ag a mbíonn tú i mbun gnó nó
    (murab ann don seoladh úd) an seoladh ag a ngnáthchónaíonn tú</li>
  <li>Do ghnó nó príomhghníomhaíochtaí</li>
  <li>Aon seoladh ríomhphoist, uimhir ghutháin nó seoladh láithreáin
    ghréasáin a bhaineann le do ghnó nó príomhghníomhaíochtaí</li>
  <li>Aon uimhir chlárúcháin a eisítear leat ón Oifig um Chlárú
    Cuideachtaí</li>
  <li>Más cuideachta í, d’oifig chláraithe</li>
</ul><p>Caithfidh tú tuairisceáin i leith do ghníomhaíochtaí brústocaireachta
a dhéanamh freisin i rith gach aon cheann de na tréimhsí thuas laistigh de
21 lá ó dheireadh na tréimhse. Caithfidh tú an méid seo a leanas a
sholáthar:</p>
<ul><li>An áit a ndearnadh an bhrústocaireacht ar son duine éigin eile,
    faisnéis faoin duine sin</li>
  <li>Na hoifigigh phoiblí ainmnithe a ndearnadh brústocaireacht orthu agus
    an comhlacht poiblí lena bhfostaítear iad nó ina bhfuil oifig nó post
    éigin eile acu</li>
  <li>Ábhar na brústocaireachta agus an toradh a bhíothas ag ceapadh a
  fháil</li>
  <li>Cineál agus méid na ngníomhaíochtaí brústocaireachta a rinneadh</li>
  <li>Ainm an duine aonair ag a raibh príomhfhreagracht as stiúradh na
    ngníomhaíochtaí brústocaireachta</li>
  <li>Ainm gach aon duine ar(bh) oifigeach poiblí ainmnithe iad a fhostaíonn
    tú nó a sholáthraíonn seirbhísí duit, agus a bhí i mbun na
    ngníomhaíochtaí brústocaireachta</li>
  <li>Aon athrú a tharla le linn na tréimhse i leith na faisnéise a
    soláthraíodh chun críocha clárúcháin</li>
</ul><p>Caithfear sloinneadh i do thuairisceán mura ndearadh aon ghníomhaíocht
brústocaireachta i rith na tréimhse. Ní chaitheann tú tuairisceán a
dhéanamh má thásctar le d’iontráil sa Chlár gur tháinig do
ghníomhaíochtaí brústocaireachta chur críche go buan.</p>

<h3>Amharc ar an gClár</h3>

<p>Bíonn <a href="https://www.lobbying.ie/app/Organisation/Search?currentPage=0&amp;pageSize=10&amp;queryText=&amp;subjectMatters=&amp;subjectMatterAreas=&amp;lobbyingActivities=&amp;period=&amp;returnDateFrom=&amp;returnDateTo=&amp;client=">An
Clár Brústocaireachta</a> ar fáil le hamharc air saor in aisce ar
láithreán gréasáin lobbying.ie. Gheofar faisnéis sna tuairisceáin
ghníomhaíochta brústocaireachta nuair a dhéantar iad faoi:</p>
<ul><li>Na dreamanna atá i mbun brústocaireachta agus na dreamanna a ndéantar
    brústocaireacht ar a sonsan</li>
  <li>Na dreamanna a bhfuiltear á mbrústocaireacht</li>
  <li>Na saincheisteanna lena mbaineann agus toradh ceaptha na
  brústocaireachta</li>
</ul></div>
<div class="topic base_howtoapply">
<h2 class="topic base_howtoapply_title" id="lf3c9d">Tuilleadh eolais</h2>

<p>Tá <a href="https://www.lobbying.ie/help-resources/information-for-the-public/">faisnéis
don phobal</a> chomh maith le <a href="https://www.lobbying.ie/help-resources/information-for-lobbyists/">faisnéis
do bhrústocairí</a> ag an gCoimisiún ar a láithreán gréasáin.</p>
</div>

<!--this section produces the further information bit at the bottom of the document.
<div class="topic further_info">

<h1 class="further_info">Further information</h1>
<p>Text goes here</p>
</div>
-->
</div>
<!--this is the section that produces "Useful resources" in the box on the right-hand side. Below is an example.
	<div id="useful_resources">
      <ul>
	<li>
	  <a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
	</li>
	
      </ul>
    </div>
	-->
</html>
