<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An Coimisinéir Cosanta Sonraí
</title>
    
    <meta name="description" content="Ról an Choimisinéara Cosanta Sonraí cearta príobháideachais dhaoine in Éirinn a chosaint faoi na hAchtanna um Chosaint Sonraí.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An Coimisinéir Cosanta Sonraí</h1>
	
<ul class="anchorlinks"><li><a href="#lc66f4">Réamhrá</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá Oifig an Choimisinéara Cosanta Sonraí freagrach as cearta
príobháideachta gach duine a chosaint maidir le próiseáil a sonraí
pearsanta.</p>

<p>Cuimsítear na cearta seo sna <a href="http://www.dataprotection.ie/documents/legal/CompendiumAct.pdf">hAchtanna
um Chosaint Sonraí, 1988 agus 2003 (pdf)</a>. Luaitear sna hAchtanna nach mór
go bhfuil faisnéis fút cruinn, nach mór go gcuirtear faisnéis faoi dhaoine
ar fáil ach dóibh siúd ar cheart dóibh an fhaisnéis a bheith acu agus nár
cheart an fhaisnéis a úsáid ach chun críocha sonraithe. Tá an ceart agat
chun faisnéis phearsanta a bhaineann leat a rochtain agus go gceartófar aon
earráidí nó, i roinnt cásanna, go scriostar an fhaisnéis.</p>

<p>Má tá d’fhaisnéis á coimeád ar mhaithe le margaíocht dhíreach,
féadfaidh tú iarraidh go mbainfear do shonraí.</p>

<p>Baineann cearta um chosaint sonraí le faisnéis a choimeádtar ar
ríomhaire nó i lámhleabhar nó i gcomhaid pháipéir.</p>

<p>Tá an Coimisinéir ceaptha ag an Rialtas agus bíonn sé/sí neamhspleách
i bhfeidhmiú a f(h)eidhmeanna. Féadfaidh daoine aonair a bhraitheann go
bhfuil a gcearta á sárú gearán a dhéanamh leis an gCoimisinéir. Tá na
cumhachtaí aige/aici chun forálacha an Achta a fhorfheidhmiú.</p>

<p>Má bhíonn tú thíos le díobháil thromchúiseach mar gheall gur
sáraíodh do chearta um chosaint sonraí, féadfaidh tú agairt a dhéanamh le
haghaidh damáistí trí na cúirteanna.</p>

<p>Coimeádann an Coimisinéir clár, chomh maith, atá ar fáil le haghaidh
imscrúdú poiblí, a thugann sonraí ginearálta faoi chleachtais láimhseála
sonraí go leor rialtóirí tábhachtacha sonraí, ar nós ranna rialtais agus
comhlachtaí earnáil an Stáit, institiúidí airgeadais, agus aon duine nó
eagraíocht a choimeádann saghsanna íogair de shonraí pearsanta.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Chun faisnéis a bhaineann leat a rochtain, seol litir nó ríomhphost chuig
an eagraíocht nó an duine a choimeádann do chuid sonraí pearsanta agus iarr
orthu cóip den fhaisnéis a thabhairt duit. Ba cheart go bhfaighfeá an chóip
laistigh de 40 lá féilire tar éis d’iarratas. B’fhéidir go mbeidh ort
táille bheag €6.35 a íoc.</p>

<p>Má thugann tú faoi deara go bhfuil sonraí fút ag eagraíocht nó ag
duine nach bhfuil i gceart go fíriciúil, féadfaidh tú iarraidh orthu iad a
athrú nó, i roinnt cásanna, na sonraí a bhaint. Má bhraitheann tú nach
bhfuil cúis bhailí acu do shonraí pearsanta a choimeád nó gur ghlac siad
na sonraí seo ar bhealach éagórach, féadfaidh tú iarraidh orthu na sonraí
seo a athrú nó a bhaint. Chomh maith leis sin, féadfaidh tú iarraidh orthu
gan do shonraí pearsanta a úsáid ar chuspóirí eile seachas dá
bpríomhchuspóir.</p>

<p>Scríobh chuig an eagraíocht nó chuig an duine, mínigh do bhuarthaí nó
tabhair cuntas ar cén sonraí atá mícheart. Laistigh de 40 lá, caithfidh
siad an méid a d’iarr tú orthu a dhéanamh nó a mhíniú cén fáth nach
ndéanfaidh siad amhlaidh.</p>

<p>Tá fáil ar bhreis <a href="http://www.dataprotection.ie/ViewDoc.asp?fn=/documents/rights/RightsPlainEnglish.htm&amp;CatID=16&amp;m=r">faisnéise
ar do chearta</a> agus ar conas iad a fháil ar láithreán gréasáin an
Choimisinéara.</p>

<p>Chun gearán a dhéanamh leis an gCoimisinéir Cosanta Sonraí, ní gá ach
ríomhphost a sheoladh nó scríobh chuig an gCoimisinéir agus do chás a
mhíniú. Ba cheart duit na sonraí a leanas a chur san áireamh:</p>
<ul><li>Ainm na heagraíochta nó an duine a bhfuil tú ag gearán fúthu</li>
  <li>Na bearta a ghlac tú go ndéileálfar le do bhuarthaí</li>
  <li>Sonraí faoi aon fhreagairt a fuair tú</li>
</ul><p>Ba cheart duit cóipeanna d’aon litreacha nó ríomhphoist a seoladh idir
tú féin agus an eagraíocht nó an duine a sholáthar.</p>

<p>Má chomhaontaíonn an Coimisinéir le do ghearán, déanfaidh sí iarracht
a chinntiú go gcloíonn an eagraíocht nó an duine leis an dlí agus go
gcuireann siad na ceisteanna ina gceart. Mura nglacann an Coimisinéir Cosanta
Sonraí le do ghearán, féadfaidh tú achomharc a dhéanamh leis an gCúirt
Chuarda i leith a cinnidh laistigh de 21 lá.</p>

<p>Féadfaidh tú breis faisnéise a léamh faoi <a href="http://www.dataprotection.ie/ViewDoc.asp?fn=/documents/rights/2f.htm&amp;CatID=21&amp;m=r">ghearán
a dhéanamh leis an gCoimisinéir Cosanta Sonraí</a> ar láithreán gréasáin
an Choimisinéra.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<div class="inlinesio">
<p>
</p><div>
<h3>An Coimisinéir Cosanta Sonraí</h3>
<p>
  

  
  Teach na Canála<br>Bóthar an Stáisiúin<br>Cúil an tSúdaire<br>Laois <br>Éire
  <br>
  
</p>
<p>
  
  <strong>Uaireanta Oscailte:</strong>09:15-17:30
  <br>
  

  
  <strong>Teil:</strong>+353 57 868 4800
  <br>
  

  
  <strong>Lóghlao:</strong>1890 252231
  <br>
  

  
  <strong>Facs:</strong>+353 57 868 4757
  <br> 
  

  
  <strong>Láithreán Gréasáin:</strong> <a href="http://www.dataprotection.ie">http://www.dataprotection.ie</a>
  <br>
  

  

  

  
  <strong>R-phost:</strong> <a href="mailto:info@dataprotection.ie">info@dataprotection.ie</a>
  <br>
  
</p>
</div></div>
<br></div>
</div>
</html>
