<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Reachtaíocht Mhíbhunreachtúil
</title>
    
    <meta name="description" content="Tá sé de chumhacht ag an Ard-Chúirt aon dlí nó cuid de dhlí nach bhfuil ag luí leis an mBunreacht a chur ar ceal. Plé maidir le reachtaíocht mhíbhunreachtúil agus conas a thugadh breithiúnas ar reachtaíocht mhíbhunreachtúil.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Reachtaíocht Mhíbhunreachtúil</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá foráil in Airteagal 15 de <a shape="rect" href="../../irish_constitution_1/constitution_introduction.html">Bhunreacht na
hÉireann</a> nach n-achtóidh an t<a shape="rect" href="../houses_of_the_oireachtas/">Oireachtas</a> aon dlí nach bhfuil ag luí
leis an mBunreacht. Lena chois sin, más rud é nach bhfuil dlí nó cuid de
dhlí ag luí leis an mBunreacht tá an dlí sin nó cuid de neamhbhailí.
Glactar leis go bhfuil dlí a ritheann an tOireachtas ag luí leis an
mBunreacht go dtí go gcruthaítear a mhalairt. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Cumhacht an Uachtaráin </h3>

<p>Is mar bhillí a ritheann dhá theach an Oireachtais (Parlaimint na
hÉireann) a chuirtear tús le Reachtaíocht. <a shape="rect" href="../../the_president/president_of_ireland_and_legislation.html">Ní mór
d’Uachtarán na hÉireann gach bille a shíniú</a> sula mbíonn sé ina
dhlí in Éirinn. Nuair a ritheann dhá Theach an Oireachtas bille cuirtear
faoi bhráid an Uachtaráin é lena shíniú. </p>

<p>Má tá amhras ann nach bhfuil bille ag luí leis an mBunreacht tá sé de
chumhacht ag an Uachtarán de bhun Airteagal 26 an Bhunreachta an bille a chur
ar aghaidh go dtí an <a shape="rect" href="/ga/justice/courts_system/supreme_court.html">Chúirt Uachtarach</a> sula
síníonn sé nó sí é. Caithfidh an tUachtarán dul i gcomhairle leis an
gComhairle Stáit ar dtús ach is é an tUachtarán féin a dhéanann an
cinneadh faoin mbille a chur ar aghaidh. </p>

<p>Ní mór don Chúirt Uachtarach cinneadh a dhéanamh an luíonn an bille
leis an mBunreacht nó nach luíonn. Má chinneann an Chúirt Uachtarach go
bhfuil an bille míbhunreachtúil ní féidir leis an Uachtarán é a shíniú
le dlí a dhéanamh de. Faoin Airteagal 34 Bunreacht, má chuirtear an Bille ar
aghaidh ag an Uachtarán, agus cinneann an Chúirt Uachtarach go bhfuil an
Bille ag luí leis an mBunreacht, ní féidir dúshlán faoi bhunreachtúlacht
na reachtaíochta seo a chur.</p>

<h3>Imeachtaí breithiúnacha </h3>

<p>Tá sé de chumhacht nó de “dhlínse” ag an <a shape="rect" href="/ga/justice/courts_system/high_court.html">Ard-Chúirt</a> aon dlí nó cuid
de dhlí nach bhfuil ag luí leis an mBunreacht a chur ar ceal. Ciallaíonn sé
sin gur féidir imeachtaí a thionscnamh san Ard-Chúirt má chreideann tú go
sáraíonn dlí an Bunreacht nó go sáraíonn sé do chearta bunúsacha.
Féadfar dúshlán a thabhairt d’Acht nár tugadh feidhm fós dó más rud é
gur féidir ordú a dhéanamh uair ar bith le feidhm a thabhairt dó. Caithfear
fógra faoi na himeachtaí a sheirbheáil ar an <a shape="rect" href="../the_irish_government/the_attorney_general.html">Ard-Aighne</a>. </p>

<p>Má tá tú chun dúshlán na reachtaíochta a thabhairt ar an ábhar nach
luíonn sí leis an mBunreacht ní mór duit a léiriú go bhfuil “dóthain
leasa” agat sna himeachtaí, .i. go bhfuil tionchar ag an reachtaíocht ort
ar bhealach éigin. Ní mór duit a chruthú freisin go bhfuil cás inargóinte
agat, is é sin, go bhfuil bunús le do chás. </p>

<p>Déanfaidh an Ard-Chúirt an reachtaíocht atá i gceist a scrúdú agus
tabharfaidh sí breith an luíonn sí leis an mBunreacht nó nach luíonn. Má
chinneann sí nach bhfuil an reachtaíocht ag luí leis an mBunreacht
féadfaidh sí an dlí nó an chuid de nach bhfuil ag luí leis an mBunreacht a
neamhniú nó a chealú. </p>

<p>Féadfar achomharc a dhéanamh chun na Cúirte Uachtaraí faoi chinneadh na
hArd-Chúirte. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Más mian leat imeachtaí breithiúnacha a thionscnamh, ba chóir duit
teagmháil a dhéanamh le <a shape="rect" href="/ga/justice/courtroom/solicitors.html">haturnae</a> a chuirfidh mionteagasc
ar a uain chuig abhcóide chun páipéir a ullmhú don chás. Is féidir leat
ionadaíocht a dhéanamh ort féin freisin más mian leat do chostais dlí a
choinneáil íseal. </p>

<p>Níl aon ráta seasta muirear ann le haghaidh táillí dlí agus mar sin ba
cheart duit roinnt meastachán a fháil sula gcinneann tú ionadaíocht dlí a
fháil. Ní mór do d’aturnae tú a chur ar an eolas i scríbhinn faoi na
táillí a ghearrfar ort as a c(h)uid seirbhísí. Murar féidir suim chinnte a
thabhairt duit, ní mór dó/di an tsuim a mheas nó ar a laghad cur síos a
dhéanamh ar an mbunús a ndéanfar muirir nó táillí a ríomh air.</p>
</div>
</div>
</html>
