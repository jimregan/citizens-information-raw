<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Binsí Ceart
</title>
    
    <meta name="description" content="Pléann an cháipéis seo binsí a dhéanann socruithe daingne i     dtaobh cearta pobal in Éirinn.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Binsí Ceart</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá go leor binsí sa Stát a dhéanann socruithe daingne maidir le cearta
daoine. Feidhmíonn binse cearta ar nós cúirte; míníonn sé an dlí agus
cuireann sé é i bhfeidhm chun socruithe daingne a dhéanamh faoi chonspóidí
idir pháirtithe difriúla. </p>

<p>Cuirtear binse cearta ar bun nuair a ghlacann an tOireachtas (an Dáil agus
an Seanad araon) le bille a chuireann an rialtas faoina bhráid. De ghnáth
bunaítear binse cearta chun rogha éasca, neamhfhoirmeálta agus saor ar
chóras na gcúirteanna a thabhairt i réimse ar leith den dlí, mar shampla
dlí fostaíochta. Déileálann binsí ceart le réimse leathan aighneas
éagsúla. </p>

<p>Socraíonn an reachtaíocht a chuireann an binse ar bun an líon ball a
bhéas ann agus cé acu a bheidh mar bhaill, breithimh, dlíodóirí,
státseirbhísigh nó ionadaithe ón rannóg tionscail. Socraíonn an
reachtaíocht chomh maith cumachtaí an bhinse agus an modh oibre a chuirfear i
bhfeidhm. </p>

<p>Socróidh téarmaí na reachtaíochta an féidir achomharc iomlán a
dhéanamh ar chinneadh an bhinse sna cúirteanna. Mar shampla, is féidir
achomharc a dhéanamh ar chinneadh an Bhinse Achomhairc Fostaíochta go dtí an
Chúirt Chuarda. </p>

<p>D'fhéadfadh an reachtaíocht leagan síos, áfach, nach féidir achomharc a
dhéanamh go dtí an Chúirt ach amháin trí <a shape="rect" href="judicial_review_public_decisions.html">athbhreithniú dlíthiúil
</a>san Ard-Chúirt. Ní chuirfidh an Chúirt a breithiúnas féin in áit
cinnidh an bhinse, ach déanfaidh sí cinnte go raibh an cinneadh déanta go
cothrom. Má rinneadh cinneadh an bhinse gan modh oibre cothrom a leanúint,
d'fhéadfadh an Chúirt é a chur ar leataobh. </p>

<p>Íocann an Stát as costais bhinse cearta. De ghnáth, bíonn ar pháirtithe
atá os comhair binse chearta costais a n-ionadaíocht dlíthiúil féin a
íoc. </p>

<p>Seo thíos roinnt binsí ceart cáiliúil: </p>
<ul><li><a shape="rect" href="/ga/justice/victims_of_crime/victims_and_compensation.html">An Binse um
    Chúiteamh ar Dhiobháil Coiriúil</a>. Socraíonn an binse seo leibhéal
    an chúitimh a íocfar le daoine a d'fhulaing gortuithe le linn gnímh
    choiriúil. </li>
  <li><a shape="rect" href="http://www.workplacerelations.ie/en/Workplace_Relations_Bodies/Labour_Court/">An
    Chúirt Oibreachais</a>. Déanann an binse seo iniúchadh ar chonspóidí
    idir fostóirí agus oibrithe agus tugann sé moltaí. </li>
  <li><a shape="rect" href="/ga/moving_country/asylum_seekers_and_refugees/the_asylum_process_in_ireland/if_your_application_for_refugee_status_is_refused.html">An
    Binse Achomhairc i dtaobh Cosaint Idirnáisiúnta</a>. Éisteann an binse
    seo le hachomhairc ó dhaoine atá ag cuartú tearmainn in aghaidh
    socruithe gan stádas dídine a thabhairt dóibh. </li>
  <li><a shape="rect" href="/ga/housing/planning_permission/appealing_planning_permission_decision.html">An
    Bord Pleanála</a>. Éisteann an binse seo le hachomhairc i dtaobh cead
    phleánala a thug nó a dhiúltaigh údarás pleanála. </li>
  <li><a shape="rect" href="/ga/social_welfare/irish_social_welfare_system/social_welfare_appeals.html">Oifigeach
    Achomhairc na Roinne Leasa Shóisialaigh</a>. Déanann an t-oifigeach
    cinneadh faoi iarratais ar liúntais nó sochair faoin reachtaíocht leasa
    shóisialaigh. </li>
  <li><a shape="rect" href="http://www.revenue.ie/">Na Coimisinéirí Ioncaim
    </a>. Is státseirbhíseach é/í an cigire cánach in oifig na
    gCoimisinéirí Ioncaim, a dhéanann measúnú cánach. Muna bhfuil
    cáiníocóir sásta leis an measúnú, d'fhéadfadh sé/sí achomharc a
    dhéanamh chuig Coimisinéir Achomhairc. </li>
  <li><a shape="rect" href="http://www.valuationtribunal.ie/">Binse
    Luachála.</a> Éisteann an binse seo le conspóidí maidir le luach
    inrátaithe áitreabh. Is é an luach inrátaithe ná an luach a chuireann
    an t-údarás áitiuil ar áitreabh chun cinneadh a dhéanamh faoi na
    rátaí a ghearrfar air. </li>
  <li>Déanann an <a shape="rect" href="http://www.patentsoffice.ie">Rialtóir
    Paitinní, Dearaí agus Trádmharcanna cinneadh</a> an bhfuil aireagáin
    áirithe i dteideal a bheith cláraithe mar phaitinní agus an féidir
    siombailí, tarraingtí, agus cruthanna áirithe a chlarú mar
    thrádmharcanna. </li>
</ul></div>
</div>
</html>
