<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Lánscor na Dála
</title>
    
    <meta name="description" content="Tugann an cháipéis seo cur síos ar na cúinsí inar féidir     Dáil Éireann a lánscor.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Lánscor na Dála</h1>
	
<ul class="anchorlinks"></ul>
<div>

<div class="topic">

<div class="topic base_introduction">
<h2>Eolas</h2>

<p>Tá sé ráite sa Bhunreacht nár cheart a bheith de ré ag aon Dáil
Éireann ach 7 mbliana. Tá sé ráite chomh maith go bhféadfaí ré níos
giorra ná sin a shocrú le reachtaíocht. Cuireadh uasmhéid 5 bliana ar ré
na Dála faoi dlí a tháinig i bhfeidhm i 1927. Ciallaíonn sé seo go
gcaithfear toghchán a reachtáil gach 5 bliana ar a laghad. Níl íosmhéid ag
baint le ré na Dála. </p>

<p>Tá an ceart ag Uachtarán na hÉireann Dáil Éireann a lánscor sa chaoi
is go gcaithfear olltoghchán a reachtáil. Má tá tacaíocht tromlach na
dTeachtaí Dála ag an Taoiseach agus má iarrann sé/sí ar an Uachtarán an
Dáil a lánscor, ní foláir don Uachtarán é sin a dhéanamh. Muna bhfuil
tacaíocht tromlach na dTeachtaí Dála ag an Taoiseach, d'fhéadfadh an
tUachtarán lánscor na Dála a dhiúltú. </p>

<p>Tá sé ráite sa Bhunreacht go gcaithfear olltoghchán a bheith ann taobh
istigh de 30 lá ón lá a eisíonn an tUachtáran fógra go bhfuil an Dáil le
scoir. Eisíonn Cléireach na Dála eascaire chuig an gceann comhairimh i ngach
dáilcheantar á threorú nó á treorú toghchán den líon forordaithe
comhaltaí a reáchtáil.</p>

<p>Ceapann an tAire Tithíochta, Pleanála, Pobal agus Rialtais Áitiúil an lá
vótaíochta nach mór a reáchtáil idir an 18ú agus an 25ú lá tar éis aon
eascaire a eisiúint (ní bhíonn Aoine an Chéasta, Domhnaí agus Saoirí
Poiblí san áireamh). Ceapann an tAire an tréimhse vótaíochta freisin a
mhairfidh ar feadh 12 uair an chloig ar a laghad idir 7rn. agus 10.30in.</p>

<p>Tar éis don Uachtarán fógra a eisiúnt ag lánscor na Dála, eisítear
eascaire don Cheann Comhairimh i ngach dáilcheantar ag tabhairt ordú dó/dí
toghchán a reachtáil. Ina dhiaidh sin socróidh an tAire Tithíochta, Pleanála, Pobal
agus Rialtais Áitiúil lá na vótála.</p>
</div>
</div>
</html>
