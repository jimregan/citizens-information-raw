<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cathaoirleach ar Seanad Éireann
</title>
    
    <meta name="description" content="Tá cur síos anseo ar ról an Cathaoirligh sa Seanad.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cathaoirleach ar Seanad Éireann</h1>
	
<ul class="anchorlinks"></ul>
<div>

<div class="topic">

<div class="topic base_introduction">
<h2>Eolas</h2>

<p>An chéad rud a bhíonn le déanamh ag Seanad nua tar éis ollthoghcháin
Cathaoirleach nua a thoghadh i measc na Seanadóirí. Ní mór do
Chathaoirleach an tSeanaid gníomhú go neamhchlaonta. </p>

<p>Bíonn an Cathaoirleach sa chathair do chruinnithe an Tí agus is féidir
leis/léi painéal Cathaoirleach sealadach a ainmniú i measc na Seanadóirí
le cúnamh a thabhairt dó/di. Tá <a href="http://www.oireachtas.ie/parliament/tdssenators/officeholders/cathaoirleach/">faisnéis
faoin gCathaoirleach reatha</a> ar fáil.</p>

<p>Tá roinnt feidhmeanna tábhachtacha ag an gCathaoirleach:</p>
<ul><li>Cuireann sé/sí glaoch ar chomhaltaí le labhairt. Is tríd an gcathaoir
    a dhéantar gach óráid sa Seanad. Is féidir leis an gCathaoirleach rún
    a mholadh deireadh a chur le díospóireacht nuair a cheapann sé/sí go
    bhfuil dóthain plé déanta ar cheist. </li>
  <li>Ceisteanna a chur ós comhair an tSeanaid le vóta a chaitheamh,
    maoirseacht a dhéanamh ar an vótáil agus na torthaí a fhógairt. </li>
  <li>Smacht agus ord a choinneáil sa Seanad. Is féidir leis an
    gCathaoirleach ordú a thabhairt do Sheanadóirí imeacht agus moladh a
    dhéanamh go gcuirfeadh an Seanad smacht ar chomhaltaí. Má tá rí rá sa
    Teach is féidir leis an gCathaoirleach an Seanad a chur ar fhionraí nó a
    chur ar atráth. </li>
  <li>Maoirseacht a dhéanamh ar an obair sa Seanad - déanamh cinnte go bhfuil
    rúin agus leasuithe ag teacht le rialacha oibre an tSeanaid. Bíonn an
    Cathaoirleach ina C(h)athaoirleach freisin ar Choiste Modhanna agus
    Pribhléidí an tSeanaid a bhreathnaíonn ar cheisteanna a bhaineann le
    modh oibre go ginearálta agus a mholann leasuithe do na h<em>Orduithe
    Seasta</em>. Liosta rialacha don mhodh oibre iad na hOrduithe Seasta a
    chuireann an Cathaoirleach i bhfeidhm. </li>
  <li>Tá vóta réitigh ag an gCathaoirleach in aon chás go mbíonn na
    vótaí atá caite cothrom ar son nó i gcoinne ceiste. </li>
  <li>Bíonn an Cathaoirleach i láthair ag cruinnithe idirnáisiúnta
    parlaiminte ar son an tSeanaid. </li>
</ul></div>
</div>
</html>
