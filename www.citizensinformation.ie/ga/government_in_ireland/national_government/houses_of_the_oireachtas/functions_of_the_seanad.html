<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Feidhmeanna an tSeanaid
</title>
    
    <meta name="description" content="Baineann príomhfheidhm Sheanad Éireann le reachtaíocht. Cad é ról an tSeanaid agus cad iad a gcumhachtaí?">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Feidhmeanna an tSeanaid</h1>
	
<ul class="anchorlinks"></ul>
<div>

<div class="topic">

<div class="topic base_introduction">
<h2>Eolas</h2>

<p>Baineann príomhfheidhm Sheanad Éireann le <a shape="rect" href="legislation.html">reachtaíocht</a>. Is féidir Bille a thabhairt chun
tosaigh sa Dáil nó sa Seanad. Go hiondúil, is ón Rialtas a thagann tromlach
na mBillí agus déantar iad a rith ar dtús sa Dáil. Cuirtear ansin iad chuig
an Seanad le díospóireacht agus moltaí. Taobh istigh de 90 lá is féidir
leis an Seanad leasuithe a mholadh, Bille a dhiúltú nó a rith. Tá cumhacht
ag an Dáil diúltú an tSeanaid do Bhille a shárú. </p>

<p>Tá cumhachtaí an tSeanaid maidir le Billí a bhaineann le caiteachas an
Rialtais (Billí Airgid) fíor theoranta. Ní féidir tús a chur le Billí mar
seo sa Seanad, ní mór dóibh teacht ón Dáil. Tá 21 lá ag an Seanad Bille
Airgid a phlé agus ní féidir leis leasuithe a dhéanamh air. </p>

<p>Tá feidhmeanna eile ag an Seanad, a roinníonn sé leis an Dáil, mar
shampla <a shape="rect" href="../../the_president/inauguration_and_removal_of_the_president.html">Uachtarán</a>
a chur as oifig nó breitheamh den <a shape="rect" href="/ga/justice/courts_system/supreme_court.html">Chúirt Uachtarach</a>, staid
phráinne a ghairm agus<a shape="rect" href="../../government_departments/administration_of_government_departments.html">ionstraim
reachtúla</a> a chur ar neamhní. </p>

<p>Le blianta beaga anuas is cuid tábhachtach de obair an tSeanaid an pháirt
a ghlacann siad i gcoistí parlaiminte. Bíonn comhaltaí ón Seanad agus ón
Dáil páirteach i gcomhchoistí ag suí lena chéile agus ag caitheamh vótaí
le chéile ar cheisteanna faoi leith. </p>

<p>Maidin Dé Céadaoin agus Déardaoin a thagann Seanad Éireann le chéile go
hiondúil. Tá baint ag Seanadóirí freisin le leasuithe do Bhillí a
dhreachtú agus moltaí maidir le reachtaíocht nua a scrúdú. Bíonn siad
páirteach i ndíospóireachtaí ar Bhillí agus ar cheisteanna tábhachtacha
eile. Caitheann siad vótaí ar cheisteanna sa Teach. </p>

<p>Níl na Seanadóirí roinnte i bpáirtithe polaitiúla go hoifigiúil. Ach,
is iondúil go roinníonn siad iad féin i ngrúpaí a thugann tacaíocht do
Ghnó an Rialtais nó don fhreasúra nuair atá vóta le caitheamh. </p>

<p>Tá <a shape="rect" href="privileges_of_tds_and_senators.html">pribhléidí</a> faoi leith ag
Seanadóirí mar bhaill den Oireachtas. Is féidir leis an Teach iad a smachtú
má sháraíonn siad na rialacha nó má bhaineann siad mí-úsáid as
pribhléidí. </p>
</div>
</div>
</html>
