<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Tráth na gceisteanna i nDáil Éireann
</title>
    
    <meta name="description" content="Déantar cuir síos anseo ar conas is féidir le Teachtaí Dála
  		ceisteanna a chuir ar an Taoiseach agus ar na hAirí Rialtais.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Tráth na gceisteanna i nDáil Éireann</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">

<h2 class="topic base_introduction_title" id="l0b3fe">Eolas</h2>
<p>Cuireann Dáil Éireann méid áirithe ama ar leataobh ar an Máirt, an
Chéadaoin agus Déardaoin d’fhonn gur féidir le teachtaí dála (TDanna)
ceisteanna a chur ar chomhaltaí an Rialtais a bhaineann le gnóthaí poiblí
maidir lena rannóga nó le ceisteanna riaracháin a bhfuil freagracht
oifigiúil orthu ina leith.</p>

<p>Tugtar ceisteanna parlaiminteacha nó cpanna ar na ceisteanna.</p>

<p>Freagraíonn an Taoiseach ceisteanna ar an Máirt maidir le ceisteanna a
bhaineann le riar a rannóige féin.</p>

<p>Freagraíonn comhaltaí eile an Rialtais ceisteanna ar bhonn uainchlár
comhaontaithe. Atosaítear an t-uainchlár gach 5 seachtaine nó mar sin de,
agus tugtar an deis do na Teachtaí Dála chun ceist a chur ar gach aire ar
bhonn rialta.</p>

<p>Faoi láthair, seolann an tAire Sláinte ceisteanna a bhaineann le feidhm
feidhmiúcháin na seirbhíse sláinte <a href="http://www.hse.ie/eng/about/PersonalPQ/">chuig FSS go dtabharfar freagra
orthu</a>.</p>

<p>Cuirtear teorainn ar TDanna gan ach 2 cheist ó bhéal a chur ar gach aire.
Gach lá, tugtar tús áite do 5 cheist ó bhéal. Déantar na ceisteanna a
dtugtar tús áite dóibh a roinnt idir na páirtithe de réir threise an
pháirtí.</p>

<p>Anuas ar cheisteanna ó bhéal le linn thráth na gceisteanna, féadfaidh
TDanna ceisteanna scríofa a sheoladh ina lorgaítear freagra scríofa. Ní
leagtar aon teorainn ar an méid ceisteanna scríofa ar féidir le TD a chur ar
an Rialtas.</p>

<p>Ní mór fógra 3 lá a thabhairt don chomhalta Rialtais le haghaidh
ceisteanna ó bhéal a dtugtar tús áite dóibh agus fógra 4 lá i dtaobh
ceisteanna eile. Tiocfaidh ceist an-phráinneach lena mbaineann tábhacht
phoiblí aníos go tobann, amanna. Féadfaidh <a href="ceann_comhairle.html">an Ceann Comhairle</a> glacadh le ceisteanna
faoi shaincheist phráinneach i ndiaidh fógra an-ghearr a fháil. Tugtar
ceisteanna “fógra phríobháidigh” ar na ceisteanna seo agus glactar leo
ag deireadh thráth na gceisteanna.</p>

<p>Foilsíonn an tOireachtas na freagraí ar na ceisteanna parlaiminteacha gach
lá mar chuid de <a href="http://debates.oireachtas.ie/dail/">Dhíospóidí na
Dála</a>.</p>

<p>Foilsítear díospóireachtaí na Dála ar bhonn breisíoch le linn lá
suite. Foilsítear gach imeacht roimh 7pm roimh mheán oíche, agus cuirtear an
fuílleach díobh leis an lá dar gcionn.</p>

<p>Foilsítear díospóireachtaí an tSeanaid ar bhonn breisíoch ar bonn an
lae chéanna nó an lae dar gcionn.</p>

<p>Foilsítear freagraí ar cheisteanna a rangaigh comhaltaí le haghaidh
freagra i scríbhinn ag Airí ag deireadh gach lá imeachta sa Dáil.</p>

<p>Foilsítear Tuarascáil Oifigiúil chruinniú gach coiste laistigh de
sheachtain ar a dhéanaí, ach is gnách go bhfoilsítear iad laistigh de 2/3
lá oibre.</p>
</div>
</div>
</html>
