<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Páirtí polaitiúil a chlárú in Eirinn.
</title>
    
    <meta name="description" content="Cén chaoi a gcláraítear páirtí polaitiúil in     Éirinn.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Páirtí polaitiúil a chlárú in Eirinn.</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Déantar páirtí polaitiúil a chlárú ar Chlár na bPáirtithe
Polaitiúla ionas gur féidir le iarrthóirí toghcháin atá ina mbaill de
pháirtithe cláraithe ainm an pháirtí a chur lena n-ainm féin ar an
bpáipéar ballóide. Muna bhfuil an páirtí a bhfuil ballraíocht agat ann
cláraithe cuirfear síos ar an bpáipéar ballóide gur iarrthóir gan
páirtí thú. Tá Cláraitheoir agus Clár na bPáirtithe Polaitiúla
lonnaithe i dTithe an Oireachtais, i mBaile Átha Cliath. </p>

<p>Faoi <a shape="rect" href="http://www.irishstatutebook.ie/1992/en/act/pub/0023/sec0025.html#zza23y1992s25">Alt
25</a> den <a shape="rect" href="http://www.irishstatutebook.ie/1992/en/act/pub/0023/index.html">Acht
Toghcháin 1992,</a> ina áit <a href="http://www.irishstatutebook.ie/2001/en/act/pub/0038/sec0011.html">Alt 11
den Acht Toghcháin 2001</a>, is féidir leat iarratas a chur chuig Clár na
bPáirtithe Polaitiúla ar mhaithe le do pháirtí polaitiúil a chlárú
d’aon cheann de na toghcháin seo a leanas in Éirinn: </p>
<ul><li>Toghcháin Dála </li>
  <li>Toghcháin Eorpacha </li>
  <li>Toghcháin Áitiúla </li>
</ul></div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Le clárú ní mór do do pháirtí an Cláraitheoir a shásamh go bhfuil
sé eagraithe le dul san iomaíocht sna toghcháin. Ní mór do pháirtí a
bheith ar cheann díobh seo a leanas chomh maith: </p>
<ul><li>Nach bhfuil níos lú ná 300 ball cláraithe atá 8 mbliana déag d'aois
    nó ós a chionn. Ní theastaíonn ach 100 ball cláraithe atá 8 mbliana
    déag d'aois nó ós a chionn ó pháirtí a dhéanann iarratas le bheith
    cláraithe mar pháirtí le dul san iomaíocht i dtoghcháin i gcuid den
    Stát nó i dtoghcháin áitiúla. Ní mór ar a laghad leath de bhaill
    chláraithe an pháirtí ar Chlár na dToghthóirí.<br>
    nó</li>
  <li>Go bhfuil ball amháin den pháirtí ar a laghad, ag an am a dhéantar an
    t-iarratas, ina b(h)all den <a shape="rect" href="dail_eireann.html">Dáil</a> nó ina (h)ionadaí de <a shape="rect" href="../../european_government/eu_institutions/european_parliament.html">Pharlaimint
    na hEorpa</a> agus a thugann deimhniú i scríbhinn don Chláraitheoir gur
    ball den pháirtí é/í.<br>
    nó </li>
  <li>I gcás páirtí a dhéanann iarratas mar pháirtí atá eagraithe le dul
    san iomaíocht sna toghcháin áitiúla amháin, go bhfuil triúr ball ar a
    laghad den pháirtí, ag an am a dhéantar an t-iarratas, ina mbaill
    d'údarás áitiúil agus a dheimhníonn gach duine acu go bhfuil sé/sí
    ina b(h)all den pháirtí. </li>
</ul><p>Ní mór freisin, go mbeadh bunreacht ag an bpáirtí, meabhrán nó
cáipéis eile nó rialacha eile a bhfuil glactha leo ag an bpáirtí agus a
dhéanann soláthar dó na nithe seo a leanas:</p>
<ul><li>Cruinniú nó comhdháil bhliantúil nó tréimhsiúil eile den pháirtí
  </li>
  <li>Coiste feidhmiúcháin nó bord den chineál sin a bheith tofa ag an
    bpáirtí le gnó an pháirtí a riaradh. </li>
</ul><p><span>Ní dhéanfar</span> páirtí a chlárú má bhíonn an t-ainm atá
air:</p>
<ul><li>Mar an gcéanna le ainm, giorrúchán nó acrainm ainm aon pháirtí
    cláraithe nó má bhíonn sé chomh cosúil le ainm, giorrúchán nó
    acrainm ainm pháirtí eile agus go bhféadfadh an pobal a bheith curtha
    amú, nó </li>
  <li>Déanta suas de níos mó ná sé fhocal nó </li>
  <li>I gcás páirtí atá ag feidhmiú maidir le cuid faoi leith den Stát,
    nach bhfuil tagairt chuí déanta san ainm don chuid sin den Stát agus
    nach bhfuil sé soiléir nach bhfuil an páirtí ach ag feidhmiú maidir
    leis an gcuid sin. </li>
</ul><p><span>Ní cheadófar</span> iarratas le suaitheantas a chlárú má
bhíonn:</p>
<ul><li>Sé cosúil le suaitheantas cláraithe atá in úsáid ag páirtí eile
    agus a d'fhéadfadh toghthóirí a chur amú </li>
  <li>Sé gáirisiúl nó maslach </li>
  <li>Sé den tsórt gur dócha gur ionann le coir a dhéanamh agus an
    suaitheantas a fhoilsiú </li>
  <li>Focal nó leagan cainte ann, a bheadh ina bhac do chlárúcháin an
    pháirtí dá mbeadh an focal nó an leagan cainte sin mar chuid d'ainm an
    pháirtí. </li>
</ul><p>Is féidir le páirtithe nach bhfuil cláraithe dul san iomaíocht i
dtoghcháin ach ní bheidh ainm an pháirtí ar na páipéir bhallóide. </p>

<p>Cuirtear na sonraí seo a leanas ar Chlár na bPáirtithe Polaitiúla: </p>
<ul><li>Ainm an pháirtí, san áireamh aon ghiorrúchán nó acrainm </li>
  <li>An suaitheantas, má éiríonn le iarratas leis an suaitheantas féin a
    chlárú </li>
  <li>Seoladh ceanncheathrú an pháirtí </li>
  <li>Ainm/ainmneacha an oifigigh/na n-oifigeach den pháirtí a bhfuil
    údarás acu teastais a shíniú a dheimhníonn iarrthóirí an pháirtí
    sna toghcháin </li>
  <li>An cineál nó na cineálacha toghchán a bhfuil an páirtí cláraithe
    eagraithe le dul san iomaíocht iontu </li>
  <li>Nuair atá an páirtí cláraithe eagraithe le dul san iomaíocht i
    dtoghcháin i gcuid faoi leith den Stát, tagairt a bheith déanta dó sin
    agus don chuid den Stát atá i gceist </li>
  <li>Ainm aon ghrúpa polaitiúil a bhfuil baint ag an bpáirtí leis</li>
  <li>Ainm agus seoladh gach aonad cuntasaíochta (mar shampla, brainse) den
    pháirtí polaitíochta agus ainm agus seoladh an duine (mar shampla,
    cisteoir) an aonaid cuntasaíochta atá freagrach as déileáil le
    síntiúis</li>
</ul><p>Nuair atá scrúdú déanta ag an gCláraitheoir ar d'iarratas ar
chlárúchán, cuirfear scéal chugat maidir leis an gcinneadh atá tógtha
agus má dhiúltaítear don iarratas cuirfear in iúl duit cén fáth nár
ceadaíodh é agus cén chaoi le hachomharc a dhéanamh ar an gcinneadh.
Fógrófar an cinneadh san <a shape="rect" href="http://www.irisoifigiuil.ie/">Iris Oifigiúil.</a> </p>

<p>Is féidir achomharc a lorg i scríbhinn taobh istigh de 21 lá ón
gcinneadh, chuig Cléireach an tSeanaid agus éarlais in éineacht leis.
Breitheamh Ardchúirte ina C(h)athaoirleach, Cathaoirleacha na Dála agus
Cathaoirleach an tSeanaid is baill den bhord achomhairc. </p>

<p>Is féidir le duine ar bith scrúdú a dhéanamh ar chlár na bpáirtithe
polaitiúla in Éirinn ach teagmháil a dhéanamh le oifig an Chláraitheora
agus coinne a dhéanamh. (féach "Cá háit a ndéanfaidh mé iarratas"). </p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Ní mór éarlais de €634.87 a íoc ar achomharc a lorg i dtaobh iarratais
ar chlárúchán nár ceadaíodh. </p>

<p>Níl aon táille le n-íoc as scrúdú a dhéanamh ar chlár na bpáirtithe
polaitiúla, no faoi gcláraítear páirtí polaitiúil in Éirinn. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Déan teagmháil le hOifig Chláraitheoir na bPáirtithe Polaitiúla agus
iarr foirm iarratais orthu. Cuirfear cóip den fhoirm iarratais chugat chomh
maith le cóip den Acht um Thoghcháin (Leasú) 2001. Níl an fhoirm iarratais
le páirtí polaitiúil a chlárú ar fáil le híoschóipeáil ar an idirlíon
faoi láthair. </p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<div class="inlinesio">
<p>
</p><div>
<h3>Oifig Chláraitheoir na bPáirtithe Polaitiúla</h3>
<p>
  

  
  Teach Laighean<br>Sráid Chill Dara<br>Baile Átha Cliath 2 <br>Éire
  <br>
  
</p>
<p>
  

  
  <strong>Teil:</strong>+353 (0)1 618 3314 / 3438
  <br>
  

  

  
  <strong>Facs:</strong>+353 (0)1 618 4102
  <br> 
  

  
  <strong>Láithreán Gréasáin:</strong> <a href="http://www.oireachtas.ie/parliament/about/publications/registerofpoliticalparties/">http://www.oireachtas.ie/parliament/about/publications/registerofpoliticalparties/</a>
  <br>
  

  

  

  
  <strong>R-phost:</strong> <a href="mailto:clerk@oireachtas.ie">clerk@oireachtas.ie</a>
  <br>
  
</p>
</div></div>
<br></div>
</div>
</html>
