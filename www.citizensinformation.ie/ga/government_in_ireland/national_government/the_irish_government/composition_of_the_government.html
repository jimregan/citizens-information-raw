<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Comhdhéanamh Rialtais
</title>
    
    <meta name="description" content="Leagann Bunreacht na hÉireann síos ballraíocht na Rialtais. Míniú na baill seo agus naisc le hAirí reatha">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Comhdhéanamh Rialtais</h1>
	
<ul class="anchorlinks"></ul>
<div>

<div class="topic">

<div class="topic base_introduction">
<h2>Eolas</h2>

<p>Leagann alt 28 <a shape="rect" href="../../irish_constitution_1/constitution_introduction.html">Bunreacht na
hÉireann</a> síos comhdhéanamh na Rialtais. Deireann Bunreacht na hÉireann
go bhfuil gá le níos mó ná 7 mball agus gan níos mó ná 15 ball a bheith
in aon Rialtas. </p>

<p>Tá <a shape="rect" href="the_taoiseach.html">an Taoiseach</a> i gceannas an
Rialtais. Cuireann an Dáil a hainm nó a ainm ar aghaidh agus glacann <a shape="rect" href="../../the_president/president_introduction_to_the_president_of_ireland.html">an
tUachtarán</a> go foirimiúil leis an ainmiú. De ghnáth cuireann gach
páirtí polaitiúil, nó gach comhrialtas páirtithe, ainm chun cinn le
seasamh mar Thaoiseach. An té a fhaigheann tacaíocht ó thromlach na mball sa
Dáil a bheidh ina T(h)aoiseach. </p>

<p>Ainmníonn an Taoiseach, ansin, baill eile den Rialtas agus tugann <a shape="rect" href="../../government_departments/departments_of_state.html">Roinn Stáit</a>
dóibh. Faigheann siad seo tacaíocht na Dála agus glacann an tUachtarán leis
an gceapáchán. </p>

<p>Má tá níos mó ná páirtí polaitiúil amháin sa Rialtas tugtar <a shape="rect" href="coalition_government.html">comhrialtas</a> ar an gcinéal
seo Rialtais. Roinneann na páirtithe na postanna sa Rialtas - de ghnáth
tugtar post an <a shape="rect" href="the_tanaiste.html">Tánaiste</a> do
cheannaire an pháirtí is lú sa chomhrialtas. </p>

<p>Ní mór do bhaill an Rialtais a bheith ina mbaill de <a shape="rect" href="../houses_of_the_oireachtas/dail_eireann.html">Dáil Éireann</a> nó ina
mbaill de <a shape="rect" href="../houses_of_the_oireachtas/the_seanad.html">Sheanad Éireann</a>. Ní
féidir níos mó na beirt bhall de Sheanad Éireann a bheith ina mbaill den
Rialtas. Caithfidh an Taoiseach, an Tánaiste agus an tAire Airgeadais a bheith
ina mbaill de Dháil Éireann.</p>

<p>Is féidir leis an Taoiseach Airí Stáit a roghnú freisin, ainm eile a
thugtar orthu ná Airí Sóisearacha. Ní baill den chomh-aireacht iad ach
cuidíonn siad leis na hAirí Rialtais ina gcuid oibre Rialtais agus ina gcuid
oibre sa Roinn atá faoina gcúram. </p>

<p>Roghnaíonn an Taoiseach <a shape="rect" href="the_attorney_general.html">Ard-Aighne</a>, freisin, chun comhairle dlí a
chuir ar fáil don Rialtas. Ní ball den Rialtas An tArd-Aighne ach de réir
traidisiún déanann sé/sí freastal ar chruinnithe den chomh-aireacht. </p>
</div>
</div>
</html>
