<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An Rialtas agus Dáil Éireann
</title>
    
    <meta name="description" content="Tá caidreamh dlúth idir an Rialtas agus Dáil Éireann (teach íochtair na parlaiminte Éireannaigh). Cur síos agus míniú faoin gcaidreamh seo.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An Rialtas agus Dáil Éireann</h1>
	
<ul class="anchorlinks"></ul>
<div>
    <div class="topic">

<div class="topic base_introduction">
<h2>Eolas</h2>
<p>De réir
		  <a shape="rect" href="../../irish_constitution_1/constitution_introduction.html">an
		  Bhunreachta</a> tá an Rialtas freagrach do
		  <a shape="rect" href="../houses_of_the_oireachtas/dail_eireann.html">Dháil
		  Éireann</a>. Mar sin bíonn an Rialtas in oifig an fhad agus atá tacaíocht
		  tromlach na dteachtaí i nDáil Éireann aige. </p>
<p>Is féidir leis an Taoiseach éirí as a p(h)ost dá t(h)oil féin, agus
		  má dhéanann sé/sí é sin tuigtear go bhfuil na hairí ar fad sa chomh-aireacht
		  éirithe as a bpost. Cuirfear ainmniúchán nua do phost an Taoisigh ós comhair na
		  Dála agus ceadóidh an Dáil Taoiseach nua. </p>
<p>Má chailleann an Taoiseach tacaíocht tromlach na Dála, ní mór dó/dí
		  éirí as a p(h)ost nó iarraidh ar an Uachtarán
		  <a shape="rect" href="../houses_of_the_oireachtas/dissolution_of_the_dail.html">an
		  Dáil a lánscoir</a>. D'fhéadfadh sé seo tarlú i gcás comhrialtais nach
		  mbeadh in ann a thuilleadh comhoibriú lena chéile. </p>
<p>Má dhéantar an Dáil a lánscoir beidh
		  <a shape="rect" href="../../elections_and_referenda/national_elections/the_general_election.html">ollthoghchán</a>
		  ann. Tar éis an ollthoghcháin ní mór go mbeadh tacaíocht tromlach na dteachtaí
		  sa Dáil nua ag an té a ainmnítear mar Thaoiseach. </p>
<p>Tagann an Rialtas le chéile agus feidhmíonn sé mar údarás aontaithe
		  agus tá chomhfhreagracht ar na baill i dtaobh ranna uilig an Stáit. </p>
<p>Is faoi rún a dhéantar plé ar ábhair ag cruinnithe den
		  chomh-aireacht. Bíonn an Rialtas aontaithe ar pholasaithe agus ní mór do na
		  hairí ar fad tacaíocht phoiblí a thabhairt do na polasaithe agus na cinnithe
		  móra atá ag an Rialtas. </p>
<p>Tá sé de chumhacht ag an Taoiseach airí a chur as a bpost má bhíonn
		  cúis mhaith aige/aici ach is go fíor annamh a dhéantar é seo i ndáiríre.
		  D'fhéadfadh sé tarlú dá mbeadh baint ag an aire le conspóid phoiblí nó dá
		  mbeadh dúshlán ann do cheannaireacht an pháirtí. </p>
<p>Is féidir le airí éirí as a bpost dá ndeoin féin. D'fhéadfadh sé
		  seo tarlú muna mbeadh aire sásta aontú le polasaí an Rialtais.</p>

</div>

</div>
</html>
