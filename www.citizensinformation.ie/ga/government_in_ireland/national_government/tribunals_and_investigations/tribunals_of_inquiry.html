<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Binsí Fiosrúcháin
</title>
    
    <meta name="description" content="Imscrúdaíonn binse fiosrúcháin ceisteanna ar leith a bhfuil tábhacht phoiblí ag baint leo agus cuireann an binse tuairisc faoi bhráid an Oireachtais a leagann síos na cinntí fíorais.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Binsí Fiosrúcháin</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá an chumhacht ag an Oireachtas binsí fiosrúcháin a bhunú chun
ceisteanna ar leith a iniúchadh a bhfuil tábhacht poiblí ag baint leo. Má
cheapann an Rialtas gur ceart fiosrúchán poiblí a dhéanamh ar cheist
chonspóideach ar leith a bhfuil tábhacht poiblí ag baint léi, cuirfidh sé
reachtaíocht faoi bhráid an Oireachtais chun binse fiosrúcháin a bhunú.
</p>

<p>Ní binsí buan iad seo – cuirtear ar bun iad le cumhachtaí chun
ceisteanna ar leith a iniúchadh. De ghnáth is iad breithimh nó dlíodóiri
sinsearacha a bhíonn sa chathaoir. </p>

<p>Ag deireadh an iniúchta, cuireann an binse tuairisc faoi bhráid an
Oireachtais. D'fhéadfadh sé moltaí a chur leis. </p>

<p>Tá na binsí seo a leanas san áireamh le binsí a cuireadh ar bun le
blianta beaga anuas:</p>
<ul><li>An Binse Fiosrúcháin um Thionscal Próiseáil na Mairteolta 1994. Rinne
    an binse seo iniúchadh ar líomhaintí maidir le mírialtacht sa chaoi ina
    raibh tionscal na mairteola in Éirinn dhá reachtáil. </li>
  <li>An Binse Fiosrúcháin um Bhord Seirbhísí Fuilaistriúcháin 1997.
    Rinne an binse seo iniúchadh ar ghalrú líon mór daoine le tairgí fola
    truaillithe i rith na 1970í agus na 1980í. </li>
  <li>An Binse Fiosrúcháin um Íocaíochtaí do Pholaiteoirí (Siopaí Uí
    Dhuinn) 1997. Rinne an binse seo iniúchadh ar iocaíochtaí do
    pholaiteoirí. </li>
  <li>An <a href="http://www.flood-tribunal.ie/asp/index.asp" shape="rect">Binse Fiosrúcháin Mahon</a> (ar a dtugadh Binse
    Fiosrúcháin Flood). Rinne an binse seo iniúchadh ar íocaíochtaí do
    pholaiteoirí i gcomhthéacs socruithe pleanála. </li>
  <li>An <a href="http://www.moriarty-tribunal.ie/" shape="rect">Binse
    Fiosrúcháin Uí Mhuircheartaigh</a>. Rinne an binse seo iniúchadh ar
    íocaíochtaí do pholaiteoirí, an t-iarthaoiseach Cathal Ó hEochaidh san
    áireamh. </li>
  <li>An Binse Fiosrúcháin Lindsay. Rinne an binse seo iniúchadh ar ghalrú
    daoine a bhí haemifile acu le VEID agus Heipitíteas C. </li>
  <li>An <a href="http://www.childabusecommission.ie/" shape="rect">Coimisiún
    Laffoy</a>. Rinne an binse seo iniúchadh ar líomhaintí maidir le
    mí-úsáid paistí laistigh de scoileanna ceardais an Stáit. </li>
  <li>An <a href="http://www.morristribunal.ie/" shape="rect">Binse Morris</a>.
    Rinne an binse seo iniúchadh ar ghearáin maidir le Gardaí áirithe na
    ranna Dhún na nGall.</li>
</ul><h3>Cumhachtaí binsí fiosrúcháin</h3>

<p>Chun scrúdú a dhéanamh, tugtar cumhachtaí áirithe don bhinse, an
chumhacht chun éisteachtaí poiblí nó príobháideacha a reachtáil san
áireamh. D'fhéadfadh an tOireachtas cinneadh a dhéanamh go dtabharfar na
cumhachtaí atá leagtha síos san Acht um Bhinsí Fiosrúcháin (Fianaise)
1921 go 1998 don bhinse.</p>

<p>Tugann an tAcht seo cead don bhinse iachall a chur ar fhinnithe freastal ar
an mbinse agus fianaise a thabhairt. Tugann sé cead chomh maith don bhinse
iarratas a dhéanamh chuig an <a href="../../../justice/courts_system/high_court.html">Ardchúirt</a> má
dhiúltaíonn duine fianaise a thabhairt, nó má tá sé/sí i díspeagadh an
bhinse.</p>

<p>D'fhéadfadh an Ardchúirt ordú a thabhairt d'fhinné fianaise a thabhairt.
Má leanann sé/sí ar aghaidh ag diúltú comhoibriú leis an mbinse,
d'fhéadfadh an Ardchúirt é/í a chiontú i leith díspeagadh cúirte agus
téarma príosúin a ghearradh air/uirthi go dtí go gcomhoibríonn sé/sí
leis an mbinse. Is coir í diúltú fianaise a thabhairt, nó diúltú
comhoibriú le binse.</p>

<p>Má cheapann an binse go bhfuil fáth maith leis, d'fhéadfadh sé ordú a
thabhairt d'aon duine costais fhreastail duine eile ar an mbinse a íoc, nó
costais an bhinse féin. D'fhéadfadh sé sin tarlú má dhiúltaíonn duine
comhoibriú leis an mbinse, nó má thugann siad fianaise bréagach, nó
fianaise a d'fhéadfadh an binse a chur amú.</p>

<p>Ag deireadh iniúctha an bhinse, cuirfidh sé tuairisc faoi bhráid an
Oireachtais ag déanamh cur síos ar a thorthaí. I roinnt mhaith cásanna,
tabharfar cead don bhinse fiosrúcháin moltaí a dhéanamh ionas nach
dtarlóidh na fadhbanna céanna arís. D'fhéadfadh moltaí maidir le leasú
dlí a bheith san áireamh.</p>

<p>Ní dhéanann an binse ach obair thaighde agus mionscrúdú ar fhiricí. Cé
gur féidir leis moltaí a thabhairt, ní dhéanann sé breithiúnas daingean
ar chearta daoine ar leith. Déanann sé cur síos, ina thuairisc, ar thorthaí
a scrúduithe agus an cinneadh atá déanta aige i dtaobh na bhfíricí.</p>

<p>Ní féidir ráiteas nó admháil ar bith a dhéanann duine os comhair binse
a úsáid mar fhianaise ina (h)aghaidh i gcásanna coiriúla. D'fhéadfadh
scrúdú a éirí as torthaí binsí áfach, a bheadh cásanna neamspleácha
coiriúla nó sibhialtachta ag éirí as.</p>

<p>Ciallaíonn sé sin go gcuirtear modh oibre géar i bhfeidhm i rith binsí,
de ghnáth. Bíonn ionadaíocht dlíthiúil de ghnáth ag páirtithe a bhfuil
baint acu leis, aturnae, abhcóide sóisir agus sinsir san áireamh. Déantar
finnithe a chroscheistiú de ghnáth.</p>

<h3>Tuarascáil an Choimisiúin um Athchóiriú an Dlí </h3>

<p>I mBealtaine 2005, d’fhoilsigh an Coimisiún um Athchóiriú an Dlí <a href="http://www.lawreform.ie/_fileupload/Reports/rPublicInquiries.pdf">Tuarascáil
um Fhiosrúcháin Phoiblí lena n-áirítear Binsí Fiosrúcháin (pdf)</a>. Ba
thoradh í an tuarascáil seo ar Phaipéar Comhairliúcháin a d’fhoilsigh an
Coimisiún um Athchóiriú an Dlí i 2003. Foilsíodh an Tuarascáil i
gcomhthéacs na mbinsí iomadúla a cuireadh ar bun in Éirinn le blianta beaga
anuas. D’fhiosraigh na binsí seo réimse ábhar éagsúil, lenar áiríodh
tubaistí ollmhóra inar maraíodh daoine, líomhaintí faoi mhí-iompar i
bhforbairt talún agus sa phróiseas pleanála féin fiú. </p>

<p>Molann an tuarascáil athruithe sa nós imeachta freisin i dtaca le roghnú
an chineáil fhiosrúcháin chuí, dréachtú téarmaí tagartha cuí, cearta
dhaoine aonair agus eagras lena n-éisteacht agus lena n-ionadaíocht agus
bronnadh costas dlí.</p>

<h3>Binsí fiosrúcháin agus costais</h3>

<p>De ghnáth, íocann an stát as costais bhinsí fiosrúcháin, costas
ionadaíochta gach páirtí a bhfuil baint acu leis san áireamh. Ciallaíonn
sé seo gur féidir costas trom a bheith ar an Stát mar gheall ar bhinsí
fiosrúcháin. </p>

<p>Bhain costais shuntasacha le binsí fiosruithe le blianta beaga anuas.
D'fhoilsigh an tArd Reachtaire Cuntas agus Ciste <a shape="rect" href="http://www.audgen.gov.ie/documents/vfmreports/63_Tribunals_of_Inquiry.pdf">Tuarascáil
Speisialta faoi Bhinsí Fiosrúcháin (pdf)</a> i Nollaig 2008. Tugann an
tuarascáil costais measta sna binsí Mahon, Moriarty agus Morris.</p>

<h3>Reachtaíocht atá molta</h3>

<p>Tá an <a href="http://www.oireachtas.ie/documents/bills28/bills/2005/3305/b3305d.pdf" shape="rect">Bille um Binsí Fiosrúcháin 2005 (pdf)</a> dírithe ar a
chomhdhlúthódh agus a d’athnuafadh an dlí maidir le Binsí
Fiosrúcháin.</p>

<p>Tá iad seo a leanas príomhghnéithe dhréachtscéim an Bhille:</p>
<ul><li>Soiléiriú ar an bpróiseas chun téarmaí tagartha na mbinsí a bhunú
    agus a leasú;</li>
  <li>Laistigh de thrí mhí ó dháta a bhunaithe, beidh ar an mbinse ráiteas
    a sholáthar le meastacháin ann ar a chostas agus a achar feidhmiúcháin.
    Leasófar an ráiteas seo más gá i bhfianaise forbairtí suntasacha;</li>
  <li>Beidh sé de chumhacht ag an Rialtas binse a dhíscaoileadh ach na
    cúiseanna a fhógairt agus rún chuige sin a fháil ó dhá theach an
    Oireachtais;</li>
  <li>Socruithe maidir le soláthar fianaise, lena n-áirítear foráil chun
    deireadh a chur leis an gcleachtas costasach faoina <em>léitear amach</em>
    fianaise atá ar fáil cheana féin i bhfoirm scríofa agus nach bhfuil
    faoi dhíospóid;</li>
  <li>Soiléiriú ar na cúinsí maidir le ceadú ionadaíochta dlíthiúla os
    comhair binse;</li>
  <li>Beidh sé de chumhacht ag an aAire cuí tuarascáil eatramhach a éileamh
    ón mbinse ar dhul chun cinn ginearálta an fhiosrúcháin nó gné ar
    leith de;</li>
  <li>Glacfar le tuarascálacha binse i gcásanna dlí sibhialta. Forálann an
    mhír seo gur fianaise prima facie (.i. de réir cosúlachta) iad na
    fíricí i dtuarascáil éigin nó na tuairimí a nochtar inti, mura
    gcruthaítear a mhalairt;</li>
  <li>Beidh ar an Aire Cirt, Comhionannais agus Comhionannais le toiliú an
    tAire Airgeadais rialacháin a dhéanamh a leagann síos uasmhéideanna
    costas inghnóthaithe ón Stát.</li>
  <li>Beidh ar an Máistir Fómhais don Ard-Chúirt gan dul thar na
    huasmhéideanna leagtha síos sna Rialacháin nuair breithníonn sé
    iarratais ar chostais i leith tríú páirtithe</li>
</ul></div>
</div>
</html>
