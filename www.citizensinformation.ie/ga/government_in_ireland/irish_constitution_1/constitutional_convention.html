<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An Tionól Bunreachtúil
</title>
    
    <meta name="description" content="Bhí an Tionól Bunreachtúil, a cuireadh ar bun in 2012, comhdhéanta díobh seo a leanas: 66 ‘gnáthshaoránach’, 33 ionadaí polaitíochta agus cathaoirleach amháin.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An Tionól Bunreachtúil</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Cuireadh an Tionól Bunreachtúil ar bun le Rúin Thithe an Oireachtais chun
breithniú a dhéanamh ar roinnt athruithe ar Bhunreacht na hÉireann. Ba orthu
seo a leanas a rinne an Tionól plé agus moltaí ar dtús:</p>
<ul><li>Téarma oifige an Uachtaráin a laghdú go 5 bliana (ó 7 mbliana san am
    i láthair) agus é a chur ar chomhréim leis na toghcháin áitiúla agus
    Eorpacha</li>
  <li>An aois vótála a laghdú go 17 mbliana d’aois (18 mbliana d’aois
    san am i láthair)</li>
</ul><p>Ceanglaíodh ar an Tionól tuarascáil a thabhairt ar an gcéad dá
shaincheist sin laistigh de 2 mhí óna chéad éisteacht phoiblí.</p>

<p>Ina dhiaidh sin, rinne sé plé agus thug sé tuarascáil ar na
saincheisteanna seo a leanas:</p>
<ul><li>Toghchóras na Dála a athbhreithniú</li>
  <li>An ceart chun vóta a chaitheamh i dtoghcháin Uachtaránachta in
    ambasáidí na hÉireann, nó in áit eile, a thabhairt do shaoránaigh na
    hÉireann a chónaíonn lasmuigh den Stát</li>
  <li>Foráil do phósadh comhghnéis</li>
  <li>An clásal ar ról na mban sa bhaile a leasú agus rannpháirtíocht
    mhéadaithe i measc ban sa saol poiblí a spreagadh</li>
  <li>Rannpháirtíocht na mban sa pholaitíocht a mhéadú</li>
  <li>Cion an diamhasla a bhaint ón mBunreacht</li>
</ul><p>Tar éis na tuarascálacha thuasluaite a chur i gcrích, rinne an Tionól
plé agus moltaí ar dhá shaincheist bhreise, ba iad sin:</p>
<ul><li>Athchóiriú na Dála</li>
  <li>Cearta eacnamaíocha, sóisialta agus cultúrtha.</li>
</ul><p><a href="https://www.constitution.ie/NewsDetails.aspx?nid=29710615-acb8-e311-a7ce-005056a32ee4">D’fhoilsigh
sé a thuarascáil deiridh</a> an 31 Márta 2014. Gheall an Rialtas go
dtabharfadh sé freagra ar gach tuarascáil laistigh de 4 mhí.</p>

<h3>Cruinnithe</h3>

<p>Tionóladh an chéad chruinniú i gCaisleán Bhaile Átha Cliath an 1
Nollaig 2012. Tosaíodh cruinnithe iomlánacha an tionóil i mí Eanáir 2013
agus cuireadh ar siúl iad le linn na bliana. Ar an meán, bhí cruinniú
amháin in aghaidh na míosa, seachas i mí Iúil agus i mí Lúnasa.</p>

<h3>Rannpháirtithe</h3>

<p>Ghlac 100 duine páirt sa Tionól. Is é an Rialtas a cheap cathaoirleach an
Tionóil. Bhí 66 saoránach páirteach ann, agus roghnaíodh iad ar bhealach
randamach agus chun bheith chomh hionadaíoch agus ab fhéidir do shochaí na
hÉireann. Bá ghá go raibh na daoine sin i dteideal vóta a chaitheamh i
reifreann. Fostaíodh cuideachta vótaíochta chun 66 duine a roghnú ó chlár
na dtoghthóirí, daoine a bhí ionadaíoch don phobal i gcoitinne ó thaobh
inscne, aoise, aicme shóisialta agus réigiúin de. Ina theannta sin,
sainaithníodh roinnt baill ionadaithe nó scáthbhall chun páirt a ghlacadh
ann agus chun áit bhaill an Tionóil a ghlacadh sa chás nach mbeidís in ann
bheith i láthair.</p>

<p>Bhí na baill eile ina gcomhaltaí den Dáil agus den Seanad agus bhí
ionadaí amháin ó gach páirtí polaitíochta i dTionól Thuaisceart Éireann
ar mhian leis go ndéanfaí ionadaíocht dó. Bhí na hionadaithe do
pháirtithe polaitíochta in ann ball eile dá bpáirtí parlaiminteach a
roghnú sa chás nach mbeidís in ann bheith i láthair.</p>

<p>Bhí sainghrúpa comhairleach ag an Tionól, rud a bhí comhdhéanta de
ghrúpa acadóirí, eolaithe polaitíochta agus dlíodóirí bunreachtúla.</p>

<h3>Úsáid chlár na dtoghthóirí</h3>

<p>Ba le rún Thithe an Oireachtais, agus níor le reacht, a cuireadh an
Tionól Bunreachtúil ar bun. Ceadaíodh leis an <a href="http://www.irishstatutebook.ie/2012/en/act/pub/0027/index.html">Acht
Toghcháin (Leasú) 2012 (pdf)</a> clár na dtoghthóirí a úsáid chun na 66
ball is saoránach den Tionól a roghnú.</p>

<p>Cé go bhforáiltear leis na hAchtanna Toghcháin gur cion é faisnéis sa
chlár a úsáid chun críocha seachas críocha toghcháin nó críocha
reachtúla eile (mar shampla, baill ghiúiréithe a roghnú), is ann do leagan
atheagraithe den chlár, rud ar féidir é a úsáid chun críoch ar bith.
Áirítear leis an gclár sin tuairim is 300,000 vótálaí ar aontaigh go
gcuirfí a n-ainmneacha leis.</p>

<h3>Tuilleadh eolais</h3>

<p>Tá faisnéis ar an Tionól agus ar a chuid oibre ar fáil ag <a href="https://www.constitution.ie/">constitution.ie</a>.</p>
</div>
<!--this section produces the further information bit at the bottom of the document.
<div class="topic further_info">

<h1 class="further_info">Further information</h1>
<p>Text goes here</p>
</div>
-->
</div>
<!--this is the section that produces "Useful resources" in the box on the right-hand side. Below is an example.
<div id="useful_resources">
<ul>
<li>
<a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
</li>

</ul>
</div>
-->
</html>
