<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An Bunreacht
</title>
    
    <meta name="description" content="Is doiciméad dlí bunúsach é a dhéanann cur síos ar an mbealach ba chóir Éire a rialú agus ar na cearta saoránach Éireannaigh.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An Bunreacht</h1>
	
<ul class="anchorlinks"></ul>
<div>

<div class="topic">

<div class="topic base_introduction">
<h2>Eolas</h2>

<p>Achtaíodh <a href="http://www.irishstatutebook.ie/eli/cons.html">Bunreacht
na hÉireann</a> i 1937. Is doiciméad dlí bunúsach é a dhéanann cur síos
i 50 Alt ar an mbealach ba chóir Éire a rialú. Leagtar amach gach cuid den
Bhunreacht i nGaeilge agus i mBéarla. 'Bunreacht na hÉireann' atá mar
theideal Gaeilge ar an mBunreacht. </p>

<p>Cuireann an Bunreacht brainsí nó orgain an rialtais ar bun, cuireann sé
na cúirteanna ar bun, agus leagann sé síos an bealach inar ceart iad a
eagrú. Tá feidhm tábhachtach eile ag an mBunreacht; Déanann sé cur síos
ar na bunchearta atá ag chuile shaoránach Éireannach.</p>

<p>Ceann de na hAilt is tábhachtaí sa Bhunreacht ná Alt 15.4, a shonraíonn
nach féidir leis an Oireachtas dlí ar bith a achtú atá aimhréireach leis
an mBunreacht agus go bhfuil dlí den sórt sin neamhbhailí. Ciallaíonn sé
seo go bhfuil forlámhas ag dlí an Bhunreachta ar gach dlí eile lena
n-áirítear reachtaíocht. Má bhíonn dlí nua-mholta aimhréireach leis an
mBunreacht, ní féidir é a achtú gan an Bunreacht a athrú i dtús báire
trí <a shape="rect" href="../elections_and_referenda/referenda/constitutional_referendum_in_ireland.html">reifreann
bunreachtúil</a>. Tá 2 phríomhchuid sa Bhunreacht. Déantar cur síos ar:
</p>
<ul><li><a shape="rect" href="main_institutions_of_the_state.html">Príomhinstitiúidí an
    Stáit</a> </li>
  <li><a shape="rect" href="constitution_fundamental_rights.html">Cearta
    bunúsacha an tsaoránaigh</a> </li>
</ul><p>Léigh tuilleadh faoin mbealach a dhéantar <a shape="rect" href="../elections_and_referenda/referenda/constitutional_referendum_in_ireland.html">leasú
Bunreachta</a> agus cad a tharlaíonn in Éirinn maidir le <a shape="rect" href="../national_government/standards_and_accountability/unconstitutional_legislation_and_decisions.html">cinntí
agus reachtaíocht mhíbhunreachtúil</a>. <br></p>
</div>
</div>
</html>
