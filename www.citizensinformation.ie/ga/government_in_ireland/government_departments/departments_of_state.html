<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ranna Stáit
</title>
    
    <meta name="description" content="Tá 15 Ranna Stáit in Eireann: éagsúla agus tá nasc ar fáil chuig a suíomh idirlín.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ranna Stáit</h1>
	
<ul class="anchorlinks"></ul>
<div>

<div class="topic">

<div class="topic base_introduction">
<h2>Eolas</h2>

<p>Tá 16 Ranna Rialtais ann. Déanann <a shape="rect" href="../national_government/the_irish_government/the_taoiseach.html">an
Taoiseach</a> aire a cheapadh chun dul i gceannas ar gach roinn. Tá <a shape="rect" href="http://www.taoiseach.gov.ie/index.asp?locID=237&amp;docID=-1">liostaí
Airí agus Airí Stáit anseo</a>. </p>

<p>Tá foireann oibre buan ag gach roinn a fhanann sa roinn fiú má thagann
athrú ar an Rialtas atá i réim. Tugtar an <a shape="rect" href="the_civil_service.html">Státseirbhís</a> ar an bhfoireann oibre buan
seo. </p>

<p>Má tá gearán le déanamh agat faoi aon chinneadh nó aon ghníomh a
dhéanann Roinn Rialtais nó aon eagraíocht phoiblí, is féidir <a shape="rect" href="../national_government/standards_and_accountability/office_of_the_ombudsman.html">Cosantóir
an Phobail</a> a chur ar an eolas faoi. </p>

<p>Fógraíodh athruithe ar ainmneacha agus ar fhreagrachtaí ranna áirithe an
6 Bealtaine 2016.</p>
<ul><li><a shape="rect" href="http://www.agriculture.gov.ie/">An Roinn
    Talmhaíochta, Iascaireachtaí agus Bia:</a> Rialaíonn an Roinn seo
    tionscal an bhia agus tionscal na talmhaíochta. </li>
  <li><a shape="rect" href="http://www.ahg.gov.ie/">An Roinn Ealaíon,
    Oidhreachta, Gnóthaí Réigiúnacha, Tuaithe agus Gaeltachta</a>: Is iad
    spriocanna na Roinne seo oidhreacht agus cultúr na hÉireann a chosaint
    agus a chur chun cinn, úsáid na Gaeilge a chur chun cinn, tacú le
    forbairt inbhuanaithe na n-oileán agus turasóireacht chultúrtha a
    fhorbairt. </li>
  <li><a href="http://www.dcya.gov.ie/viewdoc.asp?DocID=120">An Roinn Leanaí
    agus Gnóthaí Óige</a>: Tá an Roinn seo freagrach as forbairt ar
    bheartais chomhchuibhithe agus ar sheachadadh seirbhíse comhtháite do
    leanaí agus daoine óga. Déanann sí feidhmeanna sonracha sa réimse
    chúraim shóisialta agus treoraíonn sí gníomhartha comhordaithe thar
    raon earnálacha, lena n-áirítear sláinte, oideachas, ceartas óige,
    spórt, na healaíona agus an cultúr.</li>
  <li><a shape="rect" href="http://www.dccae.gov.ie/ga-ie/Pages/home.aspx">An
    Roinn Cumarsáide, Gníomhaithe ar son na hAeráide agus Comhshaoil</a>.
    Tá an Roinn seo freagrach as na rannóga teileachumarsáide agus
    craolacháin. Cuireann sí tionsclaíocht iomaíoch soláthair fuinnimh
    chun cinn agus tá sí freagrach as sláine agus iontaofacht an tsoláthair
    sin. Tá sí freagrach, freisin, as iascaigh intíre agus acmhainní
    nádúrtha na hÉireann a rialú, a chosaint agus a fhorbairt. Tá baint ag
    <a shape="rect" href="http://www.gsi.ie">Suirbhéireacht Gheolaíoch na
    hÉireann</a> leis an Roinn seo. </li>
  <li><a shape="rect" href="http://www.defence.ie">An Roinn Cosanta</a>. Tá
    cúram ár bhfórsaí cosanta ar an Roinn seo. </li>
  <li><a shape="rect" href="http://www.education.ie">An Roinn Oideachais agus
    Scileanna:</a> Tá sé de chúram ar an Roinn seo oideachas poiblí a chur
    ar fáil ag leibhéal bunscoile agus iar-bhunscoile. Déanann sí, freisin,
    bainistiú ar íocaíochtaí stáit d'ollscoileanna agus do choláistí
    triú leibhéal. Tá sé freagrach chomh maith as traenáil agus as obair
    an Ghrúpa Saineolaithe ar Riachtanais Scileanna sa Todhchaí. </li>
  <li><a shape="rect" href="http://www.finance.gov.ie">An Roinn Airgeadais</a>:
    Tá cúram airgeadais agus eacnamaíochta an Stáit ar an Roinn seo. </li>
  <li><a shape="rect" href="http://www.dfa.ie">An Roinn Gnóthaí Eachtracha
    agus Trádála</a>. Cuireann an Roinn seo ár leasa thar lear chun cinn
    agus déanann sí cosaint orthu. Cothaíonn sí síochán agus
    athmhuintearas ar oileán na hÉireann. Tá sí freagrach freisin as
    trádáil eachtrach agus forbairt.</li>
  <li><a shape="rect" href="http://health.gov.ie/">An Roinn Sláinte</a>: Tá
    an Roinn seo freagrach as polasaí sláinte a fhorbairt agus seirbhísí
    sláinte a phleanáil. Cuireann <a href="http://hse.ie/eng/">Feidhmeannacht
    na Seirbhíse Sláinte (FSS)</a> na seirbhísí sláinte ar fáil.</li>
  <li><a shape="rect" href="http://www.housing.gov.ie/ga">An Roinn Tithíochta,
    Pleanála, Pobail agus Rialtais Áitiúil</a>. Tá cúramaí ar an Roinn
    maidir le tithíocht agus déanann an Roinn seo forbairt a chothú. Tá sí
    i gceannas ar údaráis áitiúla. </li>
  <li><a shape="rect" href="http://www.enterprise.gov.ie/en/">An Roinn Post,
    Fiontar agus Nuálaíochta</a>: Tá sé de chúram ar an Roinn seo forbairt
    a dhéanamh ar fhiontair, ar fhostaíocht agus ar thrádáil agus tá sí
    freagrach freisin as oibrithe a chosaint agus gnóthaí a rialú. </li>
  <li><a shape="rect" href="http://www.justice.ie">An Roinn Dlí agus Cirt,
    agus Comhionannais</a>: Tá sé mar aidhm ag an Roinn seo an Stát a
    chosaint, coireanna a smachtú agus saoirse agus cearta an duine a
    chaomhnú. Tá cúram inimirce agus iarratais dídine uirthi freisin. </li>
  <li><a href="http://per.gov.ie/">An Roinn Caiteachais Phoiblí agus
    Athchóirithe</a>: Cuireann sí comhairle ar an Rialtas maidir le
    bainistiú agus smacht a bheith ar an earnáil phoiblí. </li>
  <li><a shape="rect" href="http://www.welfare.ie">An Roinn Coimirce
    Sóisialaí</a>: Soláthraíonn an Roinn seo seirbhísí tacaíochta
    ioncaim agus seirbhísí tacaíochta eile. Tá sí freagrach as soláthar
    seirbhísí tacaíochta fostaíochta, treorach agus socrúcháin, chomh
    maith le seirbhísí pobail agus an Scéim Sóisialta Tuaithe. Tá sí
    freagrach as íocaíochtaí iomarcaíochta agus dócmhainneachta a íoc
    freisin.</li>
  <li><a shape="rect" href="http://www.taoiseach.gov.ie">Roinn an Taoisigh</a>.
    Tugann an Roinn seo tacaíocht riaracháin agus taighde don Taoiseach agus
    don Rialtas. </li>
  <li><a shape="rect" href="http://www.dttas.ie/">An Roinn Iompair,
    Turasóireachta agus Spóirt.</a> Tá an Roinn seo freagrach as na bóithre
    (seachas bóithre áitiúla), tástáil tiomána, saincheisteanna tráchta,
    iompar bus agus traenach, beartas eitleoireachta, agus sábháilteacht
    bóithre in Éirinn. Tá sí freagrach as an turasóireacht inbhuanaithe a
    mhéadú. Chomh maith leis sin cuireann an Roinn spórt chun cinn ag
    leibhéil áitiúil, réigiúnda agus náisiúnta. </li>
</ul></div>
</div>
</html>
