<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Toghcháin na hEorpa
</title>
    
    <meta name="description" content="Reáchtáiltear toghcháin dhíreacha do Pharlaimint na hEorpa gach 5 bliana ar fud an Aontais Eorpaigh.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Toghcháin na hEorpa</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Déantar toghcháin chun <a href="../../european_government/eu_institutions/european_parliament.html">Parlaimint
na hEorpa</a> a reáchtáil gach 5 bliana. Reáchtáladh na chéad toghcháin
dhíreacha sa bhliain 1979. Is laistigh de thréimhse 4 lá, i lár mhí an
Mheithimh de ghnáth, a bhíonn toghcháin Pharlaimint na hEorpa ar siúl ar
fud an Aontais Eorpaigh. Ceapann an tAire Comhshaoil, Pobail agus Rialtais
Áitiúil ceann comhairimh don “lá vótaíochta” nó don “tréimhse
vótaíochta”, agus ní mór an toghchán a bheith ar siúl ar feadh 12 uair
ar a laghad idir 8.00 a.m. agus 10.30 p.m. Beidh toghcháin na bliana 2014 ar
siúl Dé hAoine an 23 Bealtaine 2014.</p>

<p>Ó chuaigh an Chróit isteach san AE i mí Iúil 2013, tá 766 Feisire de
Pharlaimint na hEorpa (FPE) ann, iad tofa ag vótálaithe i 28 ballstát den
AE. Tar éis <a href="http://eur-lex.europa.eu/LexUriServ/LexUriServ.do?uri=OJ:L:2013:181:0057:0058:EN:PDF">Cinnidh
ón gComhairle Eorpach an 28 Meitheamh 2013 (2013/312/AE) (pdf)</a>, beidh 751
Feisire de Pharlaimint na hEorpa tar éis thoghchán na bliana 2014. Tá líon
na bhFeisirí de Pharlaimint na hEorpa ó Éirinn laghdaithe go 11 duine.</p>

<p>I gcás thoghcháin na bliana 2014, tá Éire ag laghdú líon na dtoghlach
ó 4 thoghlach go 3 cinn. Is iad sin, toghlach Bhaile Átha Cliath, ina
dtoghfar triúr Feisirí de Pharlaimint na hEorpa agus toghlach an Láir
Tíre-an Tuaiscirt-an Iarthair agus toghlach an Deiscirt, áiteanna a dtoghfar
ceathrar Feisire de Pharlaimint na hEorpa. Tagann sé sin sna sála ar <a href="http://www.constituency-commission.ie/ep/ep-report.html">thuarascáil
Choimisiún Toghlach Pharlaimint na hEorpa</a> sa bhliain 2013.</p>

<p>Is é an ceann comhairimh arna cheapadh ag an Aire Tithíochta, Pleanála, Pobail agus
Rialtais Áitiúil atá freagrach as an toghchán a stiúradh i ngach ceann de
na toghlaigh. Ní mór dó a bheith ina Chláraitheoirí Contae nó ina
Shirriam Cathrach nó Contae. Tá oifigigh áitiúla chomhairimh ann freisin,
daoine atá freagrach as an vótaíocht a thógáil ón iliomad stáisiúin
vótaíochta i ngach contae agus cathair.</p>

<p>Má tá tuilleadh faisnéise uait faoi thoghcháin na hEorpa, faoi
ainmniúcháin agus faoi shocruithe vótála, seans go mbeidh spéis agat iontu
seo a leanas:</p>
<ul><li><a href="eligibility_for_membership_of_the_european_parliament.html">Cér
    féidir leis a bheith ina Fheisire de Pharlaimint na hEorpa?</a></li>
  <li><a href="nomination_of_candidates_for_membership_of_the_european_parliament.html">Iarrthóirí
    a ainmniú le haghaidh ballraíochta de Pharlaimint na hEorpa</a></li>
  <li><a href="voting_procedure_in_a_european_election.html">Conas a
    vótálann tú i dtoghchán Pharlaimint na hEorpa?</a></li>
  <li><a href="counting_the_votes_in_a_european_election.html">Conas a
    chomhairtear na vótaí?</a></li>
</ul></div>
</div>
</html>
