<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Toghcháin Eorpacha- na vótaí a chomhaireamh
</title>
    
    <meta name="description" content="Tá cur síos sa cháipéis seo ar an gcóras le vótaí a     chomhaireamh i dtoghchán do Pharlaimint na hEorpa.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Toghcháin Eorpacha- na vótaí a chomhaireamh</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Ní féidir le comhaireamh toradh toghcháin Eorpach a fhógairt go mbeidh
na vótaí ar fad ar fud an AE caite.</p>

<p>Cuirtear na páipéir bhallóide chuig an ionad comhairimh do gach
toghcheantar. Ceadaítear ionadaithe na n-iarrthóirí maoirseacht ar an
gcomhaireamh a dhéanamh. Osclaítear gach bosca ballóide agus tá an méid
páipéar i ngach bosca seiceáilte le cinntiú gur ionann agus líon na
vótaí atá i gcuntas gach oifigeach i gceannas. Déantar na páipéir
bhallóide a meascadh agus a shórtáil. Ní ghlactar le páipéir nach bhfuil
bailí.</p>

<p>Leantar le comhaireamh na vótaí go dtí go mbíonn na suíocháin ar fad
líonta. Is féidir le ceann comhairimh na vótaí ar fad nó cuid acu a
athchomhaireamh ag am ar bith le linn an chomhairimh. Tá sé de chead ag
iarrthóir nó ag a (h)ionadaí iarratas a dhéanamh na vótaí a
athchomhaireamh. </p>

<p>Nuair atá an comhaireamh críochnaithe fógraíonn an ceann comhairimh
toradh an toghcháin. Ní féidir le toradh bheith fógartha go mbeidh deireadh
na vótaíochta i ngach ballstáit AE. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Is <a shape="rect" href="../voting/proportional_representation.html">ionadaíocht chionmhar</a> le
vóta amháin inaistrithe (PR-STV) é an córas vótála atá againn. </p>

<p>Mar chéad chéim sa phróiséas seo déantar an cuóta a oibriú amach. An
líon is mó vótaí a theastaíonn le iarrthóir a thoghadh is brí leis an
gcuóta. Déantar líon iomlán na bpáipéar bailí a roinnt faoin méid
suíochán móide 1 atá le líonadh agus cuirtear 1 leis an bhfigiúr sin. Mar
shampla, má tá 1,000 páipéir bhallóide bailí ann agus ceithre shuíochán
sa toghcheantar seo a leanas an cuóta 1000 ÷ 4 +1 = 200 + 1 = 201. Is é 201
an cuóta. </p>

<p>Déantar na páipéir bhallóide a shórtáil ansin de réir na
n-iarrthóirí a fuair an chéad rogha agus déantar na vótaí sin a
chomhaireamh. Ag deireadh an chéad chomhairimh aon iarrthóir a bhfuil an
cuóta bainte amach aige/aici nó a bhfuil níos mó vótaí aige/aici ná an
cuóta fógraítear go bhfuil sé/sí tofa. </p>

<p>Nuair a fhaigheann iarrthóir níos mó vótaí ná an cuóta déantar
fuílleach a vótaí a roinnt de réir cóimheasa ar na hiarrthóirí atá
fágtha le toghadh. </p>

<p>Muna bhfuil níos mó vótaí ná an cuóta faighte ag aon iarrthóir nó
muna bhfuil dóthain vótaí i bhfuílleach an iarrthóra le iarrthóir eile a
thoghadh déantar an t-iarrthóir leis an líon is lú vótaí a chur as an
áireamh. Ansin déantar a p(h)áipéir a aistriú chuig na hiarrthóirí atá
fágtha de réir an chéad rogha eile atá orthu. </p>

<p>Má tá páipéar ballóide le n-aistriú agus má tá an duine a fuair an
dara rogha ar an bpáipéar sin tofa cheana nó curtha as an áireamh, téann
an vóta chuig an duine a fuair an tríú rogha agus mar sin de. </p>

<p>Má thagann sé chuig an bpointe gur ionann líon na suíochán atá le
líonadh agus líon na n-iarrthóirí atá fágtha fógraítear go bhfuil na
hiarrthóirí sin tofa gan an cuóta a bhaint amach.</p>
</div>
</div>
</html>
