<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Toghcháin Áitiúla - Ainmniúchán iarrthóirí
</title>
    
    <meta name="description" content="Tugann an cháipéis seo cur síos ar an bpróiseas chun     iarrthóirí a ainmniú do thoghcháin áitiúla agus na coinníollacha a bhaineann le     bheith i do bhall d&#39;údaráis áitiúla.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Toghcháin Áitiúla - Ainmniúchán iarrthóirí</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l94472">Conas Iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Más mian leat go n-ainmneofaí tú le seasamh i dtoghchán údaráis
áitiúil in Éirinn, tá seachtain faoi leith ann nach mór tú a ainmniú.
Tarlaíonn an tseachtain sin 4 seachtaine roimh an lá vótaíochta. </p>

<p>D'fhéadfá tú féin a ainmniú nó d'fhéadfadh vótálaí údaráis
áitiúil atá cláraithe sa cheantar thú a ainmniú. D'fhéadfá a bheith
ainmnithe le haghaidh níos mó ná ceantar amháin. <br></p>
</div>

<div class="topic base_rules">
<h2 class="topic base_rules_title" id="l555d1">Rialacha</h2>

<p>Chun a bheith i dteideal a bheith tofa d'údarás áitiúil, ní foláir
duit a bheith i do chónaí in Éirinn agus ar a laghad 18 bliain d'aois. </p>

<p>Tá daoine áirithe dícháilithe ó bheith ina mbaill d'údarás
áitiúil:</p>
<ul><li>Ball de Choimisiún, Parlaimint, nó Cúirteanna na hEorpa </li>
  <li>Aire Rialtais nó Aire Stáit </li>
  <li>An <a shape="rect" href="../../national_government/houses_of_the_oireachtas/ceann_comhairle.html">Ceann
    Comhairle</a> agus an <a shape="rect" href="../../national_government/houses_of_the_oireachtas/cathaoirleach_of_seanad_eireann.html">Cathaoirleach</a>
    (Cathaoirleach an tSeanaid) </li>
  <li>Breithimh </li>
  <li><a shape="rect" href="../../national_government/standards_and_accountability/comptroller_and_auditor_general.html">An
    tArd-Reachtaire Cuntas agus Ciste</a> </li>
  <li>Comhalta den Gharda Síochána nó comhalta lánaimsire de na Fórsaí
    Cosanta</li>
  <li>Státseirbhíseach nach bhfuil sé de chead aige nó aici, go sainráite,
    a bheith ina chomhalta nó ina omhalta de rialtas áitiúil faoina chuid
    nó faoina cuid téarmaí fostaíochta</li>
  <li>Duine atá fostaithe ag údarás áitiúil nach sealbhóir d’aicme, de
    thuairisc nó de ghrád fostaíochtaí é a bheidh ainmnithe le hordú faoi
    alt 161 (1)(b) den Acht Rialtais Áitiúil 2001</li>
  <li>Duine atá fostaithe ag Feidhmeannacht na Seirbhísí Sláinte agus atá
    ar ghrád fostaíochta nó ar thuairisc fostaíochta atá ainmnithe le
    hordú ag an Aire Sláinte</li>
  <li>Daoine i bpríosún faoi láthair ar feadh téarma níos faide ná 6 mhí
  </li>
  <li>Daoine nár íoc táillí údaráis áitiúil </li>
  <li>Daoine nár chomhlíon ordú cúirte airgead a íoc le údarás áitiúil
  </li>
  <li>Daoine a bhí ciontaithe i leith calaoise nó gníomhaíochtaí
    mí-ionraic, cleachtais éillitheacha, nó a bheith ag gníomhú agus é/í
    dícháilithe<br></li>
</ul></div>

<div class="topic base_howtoapply">
<h2 class="topic base_howtoapply_title" id="l94472">Conas Iarratas a dhéanamh</h2>

<p>Tá foirmeacha ainmniúcháin ar fáil ag oifig do Bhainisteora Cathrach nó
Contae áitiúil. Nuair a bheidh d’fhoirm ainmniúcháin comhlánaithe agat,
ní mór duit an fhoirm ainmniúcháin a sheoladh ar ais chuig oifig an
Bhainisteora Cathrach nó Contae. Féadfaidh tú cleamhnacht pháirtí a
áireamh ar an bpáipéar ainmniúcháin. Mura bhfuil aon chleamhnacht
pháirtí agat, d’fhéadfaí cur síos ort mar ‘Neamhpháirtí’ nó
féadfaidh tú an spás sin a fhágáil bán. </p>

<p>Más ball de pháirtí polaitíochta thú, ní mór deimhniú cleamhnachta
polaitíochta a bheith i gceangal le d' fhoirm ainmniúcháin.</p>

<p>Más iarrthóir neamhspleách thú ní mór duit d' fhoirm ainmniúcháin a
chomhlánú agus ceann de na rudaí seo a leanas:</p>
<ul><li>Dearbhú reachtúil déanta ag 15 duine is aontóir é nó í atá
    cláraithe mar thoghthóirí áitiúla sa toghlimistéar lena mbaineann na
    dearbhuithe reachtúla</li>
  <li>Lóisteálfá éarlais de €100 leis an gceann comhairimh</li>
</ul><p>Ní mór don cheann comhairimh cinneadh an bhfuil do pháipéar
ainmniúcháin bailí laistigh d’uair an chloig ó chuirtear i láthair é.
Ní féidir cinneadh go bhfuil do pháipéar ainmniúcháin neamhbhailí
ach:</p>
<ul><li>Murar aontaíodh ar bhealach ceart le hainmniúchán iarrthóra
    neamhpháirtí, agus </li>
  <li>Mura bhfuil páipéar ainmniúcháin aon iarrthóra déanta amach i
    gceart nó sínithe. </li>
</ul><p>Éilítear ar an gceann comhairimh cur i gcoinne aon chur síos ar aon
iarrthóir atá (dar leis an gceann comhairimh) rófhada nó nach leor é chun
an t-iarrthóir a aithint. Is féidir leis an iarrthóir nó leis na cinn
chomhairimh na sonraí atá le feiceáil ar an bpáipéar ainmniúcháin a
leasú. </p>

<p>Tá <a href="http://www.environ.ie/en/LocalGovernment/Voting/LocalElections/">tuilleadh
eolais maidir le toghcháin áitiúla</a> ar an láithreán gréasáin na
Roinne Tithíochta, Pleanála​​, Pobail agus Rialtais Áitiúil agus in <a href="http://www.irishstatutebook.ie/2009/en/act/pub/0004/sec0015.html#sec15">Alt
15 den Acht Toghcháin (Leasú) 2009</a>.</p>
</div>
</div>
</html>
