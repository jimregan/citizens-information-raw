<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ionadaíocht Chionmhar
</title>
    
    <meta name="description" content="Tá ionadaíocht chionmhar i bhfeidhm leis an gcóras vótála i ngach toghchán. Faigh amach conas a oibríonn ionadaíocht chionmhar: comhaireamh, cuóta, aistrithe, athchomhaireamh agus samplaí.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ionadaíocht Chionmhar</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#lf3c9d">Tuilleadh eolais</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá ionadaíocht chionmhar i bhfeidhm leis an gcóras vótála i <a shape="rect" href="../national_elections/the_general_election.html">dtoghcháin
Dála</a>, <a shape="rect" href="../national_elections/seanad_elections.html">Toghcháin Seanaid</a>, <a shape="rect" href="../national_elections/presidential_election.html">Toghcháin
Uachtaráin</a>, <a shape="rect" href="../european_elections/european_elections.html">Toghcháin Eorpacha</a>
agus <a shape="rect" href="../local_elections/local_elections.html">Toghcháin
Áitiúla</a> le vóta amháin inaistrithe (PR-STV) i nDáilcheantar le níos
mó ná suíochán amháin ( Dáilcheantar le 3-, 4- agus 5 shuíochán ag
toghchán Dála).</p>

<p>Ciallaíonn sé seo gur féidir leis an vótálaí a c(h)éad rogha agus
roghanna eile a mharcáil ar an bpáipeár ballóide.</p>

<p>Tá ainmneacha na n-iarrthóirí le feiceáil ar an bpáipéar ballóide in
ord aibítre le grianghraf dóibh agus suaitheantais a bpáirtithe (más mian
leo). </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Vótáil le hionadaíocht chionmhar</h3>

<p>Cuireann tú in iúl do chéad rogha tré uimhir a 1 a scríobh le taobh do
chéad rogha, uimhir a 2 le taobh an dara rogha, 3 le taobh an tríú rogha
agus srl. Is féidir leat stopadh ag marcáil do pháipéir tar éis uimhir a 1
nó aon rogha eile nó is féidir leat leanacht ar aghaidh síos tríd an
bpáipéar ballóide go dtí go bhfuil do rogha tugtha do na hiarrthóirí
uilig ag críochnú leis an iarrthóir le do rogha is lú. </p>

<p>Nuair a vótálann tú mar seo, tá tú ag tabhairt ceada don cheann
comhairimh do vóta a inaistriú go dtí an dara rogha a roghnaigh tú más rud
é go bhfuil an chéad rogha tofa le fuílleach vótaí thar an gcuóta nó go
bhfuil sé/sí díbrithe. Má tá an té a thug tú an dara rogha do/dí tofa
nó díbrithe beidh an vóta inaistrithe go dtí an 3ú rogha agus mar sin
de.</p>

<h3>Comhaireamh na vótaí</h3>

<p>Tugtar na boscaí ballóide go dtí lárionad comhairimh i ngach
dáilcheantar nuair atá an vótáil críochnaithe. Tosaíonn an comhaireamh ar
a 9:00 r.n. ar an lá dár gcionn. Déantar carnán de pháipéir ballóide ar
son gach iarrthóra.</p>

<p>Déantar na páipéir bhallóide a mheascadh, a chomhaireamh agus a sortáil
agus cuirtear aon pháipéir atá scriosta ar leataobh. Tá páipéar scriosta
nuair nach bhfuil an stampa oifigiúil air nó muna bhfuil an rogha soiléir,
mar shampla, má roghnaíonn an vótálaí dhá uimhir a 1 ar an bpáipéar nó
má tá aon rud scríofa ar an bpáipéar ballóide a thugann le fios cé
hé/hí an vótálaí. Dá bharr sin, is í an Vótáil Dlisteanach Iomlán an
méid vótaí lúide an méid vótaí scriosta. </p>

<h3>An cuóta</h3>

<p>Nuair a dhéantar na páipéir a chomhaireamh agus a rangú faightear an
cuóta tríd an Vótáil Dlisteanach Iomlán a roinnt ar an méid suíochán
atá le líonadh móide 1 gan aon fhuílleach a thabhairt san áireamh agus
vóta amháin a chur leis. Mar shampla, i dtoghchán Dála i ndáilcheantar le
4 shuíochán agus 50,000 vóta caite, roinntear an 50,000 ar a 4 agus cuirtear
1 leis (i.e. 5) = 10,000; 10,000 agus 1= 10,001. Is é seo an cuóta vótaí
nach mór do na hiarrthóirí a bhaint amach agus ciallaíonnn sé nach féidir
ach ceathrar a thoghadh.</p>

<h3>Vótaí sa bhreis</h3>

<p>Má fhaigheann iarrthóir níos mó ná an cuóta in aon chomhaireamh, tá
na páipéir bhallóide breise inaistrithe chuig na hiarrthóirí atá fágtha
i gcomhréir an chéad rogha eile atá roghnaithe ag na vótálaithe (mar
shampla, an chéad rogha eile ar an bpáipéar ballóide le haghaidh iarrthóir
nach bhfuil tofa nó díbrithe). Mar shampla, má fhaigheann iarrthóir A 900
vóta thar an gcuóta ar an gcéad chomhaireamh agus nuair a dhéantar scrúdú
ar a c(h)uid páipéir bhallóide ar fad agus feictear go bhfuil 30% den dara
rogha ag dul chuig iarrthóir B, ní fhaigheann iarrthóir B 30% de pháipéir
ballóide ar fad iarrthóra A, faigheann iarrthóir B 30% de na vótaí sa
bhreis, is é sin 270 páipéir bhallóide (30% de 900).</p>

<p>Nuair atá iarrthóir tofa ar an dara chomhaireamh nó ina dhiaidh, ní
dhéantar scrúdú ach ar na vótaí a thug é/í thar an gcuóta sa dáileadh
de vótaí breise, is é sin, an carnán vótaí deireanacha a bhí inaistrithe
chuig an iarrthóir tofa.</p>

<p>Má éiríonn le beirt iarrthóir nó níos mó dul thar an gcuóta ag an am
céanna, roinntear vótaí an té a fuair an méid breise is mó ar dtús.
Caithfidh an dáileadh breise bheith roinnte dá mbeadh iarrthóir tofa nó an
t-iarrthóir leis an méid is lú vótaí sábháilte ó dhíbirt nó an
t-iarrthóir bheith incháilithe a gcostais toghcháin a aisíoc (má tá sé i
gceist).</p>

<p>Nuair nach bhfuil aon dáileadh sa bhreis nó nuair atá cosc ar an
dáileadh sa bhreis déantar ansin an t-iarrthóir leis an méid is lú vótaí
a dhíbirt. Caithfear beirt iarrthóir nó níos mó a dhíbirt le chéile
nuair atá sé soiléir nach bhfuil aon seans ann gur féidir iad a shábháilt
ó dhíbirt sa deireadh thiar thall. Nuair atá iarrthóir díbrithe, déantar
a c(h)uid vótaí a aistriú go dtí an chéad rogha eile atá luaite ar na
páipéir sin. </p>

<p>Téann an comhaireamh ar aghaidh go dtí go mbíonn na suíocháin uilig
líonta. Is féidir le hiarrthóir an suíochán deireanach a líonadh tré dul
thar an gcuóta nó a bheith tofa gan aon chuóta a shroichint de bharr go
bhfuil sé soiléir go dtoghfar é/í ar deireadh thiar. Dá bharr sin, má tá
líon na suíochán atá le líonadh ceann amháin níos lú ná an méid
iarrthóirí atá fágtha agus nach féidir leis an méid breise an
t-iarrthóir leis an méid is lú vótaí a thabhairt suas cothrom leis an
iarrthóir leis an dara méid is lú, toghtar na hiarrthóirí uilig seachas an
t-iarrthóir leis an méid is lú vótaí, cé nár shroich aon duine acu an
cuóta. </p>

<h3>Aisíoc ar chostais toghcháin</h3>

<p>Is féidir le hiarrthóirí sa chuid is mó toghchán aisíocaíocht ar
chostais toghcháin (suas go dtí uasmhéid de €6,348 do thoghchán Dála ) a
éileamh chomh fada agus gur ionann líon a gcuid vótaí agus sa bhreis ar 1/4
den chuóta. Tá rialacha comhairimh sa bhreis ann atá leagtha amach le gach
deis a thabhairt d’iarrthóirí an méid vótaí seo a shroichint. Déantar
an tairseach vótaí seo a chomhaireamh ar bhealach difriúil ag fothoghchán.
Ar an gcaoi seo tá íosmhéid na vótaí a theastaíonn le haghaidh
aisíocaíochta ar chostais toghcháin ag olltoghchán agus ag fothoghchán sa
dáilcheantar céanna inchurtha lena chéile.</p>

<h3>Athchomhairimh</h3>

<p>Is féidir le hiarrthóirí athchomhaireamh a iarraidh ag comhaireamh
áirithe nó don chomhaireamh ar fad. Nuair atá athchomhaireamh le déanamh ar
chomhaireamh faoi leith déantar scrúdú ar na páipéir uilig a bhaineann
leis an gcomhaireamh sin agus déantar páipéir a aistriú má tá botúin
déanta. Go hiondúil ní tharlaíonn athchomhaireamh iomlán ach i dtreo
deireadh an chomhairimh ar fad agus ní mór scrúdú a dhéanamh ar na vótaí
uilig mar a sheasann siad (gan aon cheann a bhogadh) le cinntiú go bhfuil na
vótaí tugtha don iarrthóir ceart agus go bhfuil an méid ceart páipéir i
ngach carn. Déantar nóta d’aon bhotún a rinneadh agus nuair atá an
scrúdú uilig thart, déantar anailís ar thionchar na mbotún. Deimhníonn an
Ceann Comhairimh na torthaí céanna arís ach amháin nuair atá botún
ollmhór déanta (mar shampla, toradh a thoghfadh iarrthóir difriúil nó a
dhéanfadh iarrthóir difriúil a dhíbirt) sa chás seo déantar
athchomhaireamh ar na vótaí ón áit a tharla an botún. </p>

<p>Nuair atá críoch tagtha leis an gcomhaireamh, fógraíonn an ceann
comhairimh torthaí an toghcháin.</p>
</div>
<div class="topic base_howtoapply">
<h2 class="topic base_howtoapply_title" id="lf3c9d">Tuilleadh eolais</h2>

<p>D'fhoilsigh an Roinn Tithíochta, Pleanála Pobail agus Rialtais Áitiúil <a href="http://www.environ.ie/sites/default/files/publications/files/guide_to_ireland_pr-stv_system_0.pdf">treoir
ar ionadaíocht chionmhar (pdf)</a>.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Rannóg Toghchórais</h3>
<p>
  
  <span class="field_dept address_field">An Roinn Tithíochta, Pleanála, Pobail agus Rialtais Áitiúil<br></span>
  

  
  Teach an Chustaim<br>Baile Átha Cliath 1<br>D01 W6X0<br>Éire
  <br>
  
</p>
<p>
  

  
  <strong>Teil:</strong>(01) 888 2000
  <br>
  

  
  <strong>Lóghlao:</strong>1890 20 20 21
  <br>
  

  

  
  <strong>Láithreán Gréasáin:</strong> <a href="http://www.housing.gov.ie/local-government/voting/voting">http://www.housing.gov.ie/local-government/voting/voting</a>
  <br>
  

  

  

  
  <strong>R-phost:</strong> <a href="mailto:qcsofficer@housing.gov.ie">qcsofficer@housing.gov.ie</a>
  <br>
  
</p>
</div></div>

</div>
</div>
</html>
