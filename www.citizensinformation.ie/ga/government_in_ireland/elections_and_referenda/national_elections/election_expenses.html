<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Costais toghcháin
</title>
    
    <meta name="description" content="Tugann an cháipéis seo cur síos ar na rialacha a bhaineann     le costais toghcháin páirtithe polaitíochta agus iarrthóirí.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Costais toghcháin</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Chuir an <a href="http://www.irishstatutebook.ie/1997/en/act/pub/0025/index.html">tAcht um
Thoghchán 1997</a> córas nua i bhfeidhm chun teorainn a chur ar chaiteachas
toghcháin páirtithe polaitíochta agus iarrthóirí, agus chun é a smachtú.
Ó tháinig an tAcht i bhfeidhm, ní folair do pháirtithe agus iarrthóirí
cuntas a dhéanamh ar gach a chaitheann siad ar thoghchán, caiteachas ar
fhógraíocht, cur chun cinn an pháirtí, cur in aghaidh iarrthóirí eile,
agus cuartú vótaí. Tosaíonn an tréimhse vótála ar dháta lánscoir na
Dála agus leanann sí ar aghaidh go dtí lá na vótála, lena n-áirítear an
dá dáta. </p>

<p>Leagann Acht 1997 síos teorainn ionas nach bhféadfadh iarrthóirí níos
mó ná méid áirithe airgid a chaitheamh ar thoghcháin. Seo a leanas an
t-uasmhéid gur feidir le iarrthóir a chaitheamh ar thoghchán Dála:</p>
<ul><li>€45,200 an iarrthóir i ndáilcheantar chúig shuíochán </li>
  <li>€37,650 an iarrthóir i ndáilcheantar ceithre shuíochán </li>
  <li>€30,150 an iarrthóir i ndáilcheantar trí shuíochán. </li>
</ul><p>Chuir Acht 1997 córas cúitimh ar chostais toghcháin i bhfeidhm chomh
maith. Má tá ar a laghad an ceathrú chuid de <a shape="rect" href="../voting/proportional_representation.html">chuóta</a> na vótaí
faighte ag iarrthóir sa dháilcheantar inar sheas sé/sí, d'fhéadfadh
sé/sí iarratas a dhéanamh ar chúiteamh a c(h)ostais toghcháin suas go dtí
€8,700.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>
<ul><li>Ní foláir do gach páirtí polaitíochta gníomhaire náisiúnta a
    cheapadh. Caithfidh sé/sí cuntas a thabhairt ar chostais toghcháin an
    pháirtí agus iad a smachtú. Chomh maith le gníomhaire náisiúnta, ní
    foláir do gach iarrthóir "gníomhaire toghchánach" a cheapadh chun
    caiteachas toghchánach an iarrthóra a smachtú. (D'fhéadfadh iarrthóir
    é/í féin a cheapadh). </li>
  <li>Ní foláir don ghníomhaire a bheith i gceannas ar gach conradh a
    bhaineann leis an toghchán a tharraingíonn costas - fógraí curtha in
    áirithe sna nuachtáin agus araile. </li>
  <li>Ní foláir do ghníomhaire náisiúnta gach pairtí polaitíochta
    mionchuntas a thabhairt do <a href="http://www.sipo.gov.ie/ga/">Choimisiún
    na gCaighdeán in Oifig Phoiblí</a> taobh istigh de 56 lá i ndiaidh lá
    na vótála. Ní foláir don chuntas cur síos a dhéanamh ar chostais
    uilig an pháirtí agus ní mór sonraisc a bheith istigh leis le haghaidh
    costais níos mó ná €634.87. </li>
  <li>Ar an gcaoi chéanna ní foláir do ghníomhaire toghchánach gach
    iarrthóir cuntas a thabhairt ag déanamh cur síos ar chostais an
    iarrthóra. D'fhéadfadh iarrthóir cuid dá liúntas a thabhairt dá
    p(h)áirtí. Ní foláir sin a leagan amach sa chuntas. </li>
  <li>Ní folair sonraisc nó eilimh maidir le caiteachas ar thoghcháin a
    sheoladh d'ionadaithe náisiúnta nó toghchánach laistigh de 45 lá ó
    lá na vótála. Má dhéantar éileamh orthu tar éis 45 lá ní
    fhéadfadh an gníomhaire íoc astu. </li>
  <li>Is coir í má chaitheann gníomhaire náisiúnta nó toghchánach
    airgead thar an teorainn, nó muna dtugann siad an cuntas costais. Is coir
    í chomh maith íoc as costas nach raibh éilithe laistigh de 45 lá ó lá
    na vótála. </li>
  <li>Ní foláir do gach iarrthóir a theipeann orthu insan toghchán Dála,
    ráiteas a thabhairt faoi airgead a bronnadh orthu laistigh de 56 lá ó
    lá na vótála. Ní foláir don ráiteas seo mionchuntas a thabhairt ar
    shuimeanna airgid níos mó na €634.87 a bronnadh ar an iarrthóir le
    haghaidh an toghcháin. Beidh ar iarrthóirí a éiríonn leo ráiteas a
    dhéanamh faoi airgead a bronnadh orthu mar chuid de ráiteas bliantúil a
    chaithfidh gach T.D. a dhéanamh. </li>
  <li>Ní fhéadfadh aon iarrthóir glacadh le bronntanas airgid níos mó ná
    €2,539.48 ó dhuine amháin le haghaidh costas toghcháin. Ní fhéadfadh
    aon pháirtí polaitíochta bronntanas airgid níos mó ná €6,348.69 a
    fháil ó dhuine amháin le haghaidh costais toghcháin. </li>
</ul></div>
</div>
</html>
