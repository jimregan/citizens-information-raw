<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Rialachas geilleagrach an AE
</title>
    
    <meta name="description" content="Tugtar an Comhaontú Cobhsaíochta agus Fáis ar an mbailiúchán de rialacha an AE ar fhiachas agus ar easnaimh rialtais.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Rialachas geilleagrach an AE</h1>
	
<ul class="anchorlinks"><li><a href="#lc66f4">Réamhrá</a></li><li><a href="#ldd0ba">An Comhaontú Cobhsaíochta agus Fáis</a></li><li><a href="#l8862d">An nós imeachta um míchothromaíocht
mhaicreacnamaíoch</a></li><li><a href="#l214ee">An Seimeastar Eorpach</a></li><li><a href="#l1ee3a">Na Mór-Threoirlínte Beartais
Eacnamaíoch</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Leagtar amach rialacha an Aontais Eorpaigh (AE) maidir le fiachas agus
easnaimh an rialtais sna conarthaí a rialaíonn an AE agus i sraith dlíthe an
AE. Tá dhá mhór-riail cuimsithe in Airteagal 126 agus i bPrótacal Uimh. 12
de <a href="http://register.consilium.europa.eu/pdf/en/08/st06/st06655-re07.en08.pdf">Chonradh
ar Fheidhmiú an Aontais Eorpaigh (pdf)</a>. Den chuid is mó, cuimsítear na
rialacha sonracha ar na mór-rialacha seo a chur i bhfeidhm i dTreoracha agus
Rialacháin an AE. Tugtar an <em>Comhaontú Cobhsaíochta agus Fáis</em> ar an
mbailiúchán rialacha. </p>
</div>

<div class="topic base_rules">
<h2 class="topic base_rules_title" id="ldd0ba">An Comhaontú Cobhsaíochta agus Fáis</h2>

<p>Tháinig <a href="http://ec.europa.eu/economy_finance/economic_governance/sgp/index_en.htm">an
Comhaontú Cobhsaíochta agus Fáis (CCF)</a> i bhfeidhm i 1998. Leasaíodh é
roinnt uaireanta ó shin i leith, go háirithe i Nollaig 2011 nuair a tháinig
an <a href="http://europa.eu/rapid/press-release_MEMO-11-898_en.htm">Sé-phaca</a> i
bhfeidhm.</p>

<p>Dhírigh an CCF i dtosach báire ar mhonatóireacht a dhéanamh ar
chomhlíonadh cuspóirí comhaontaithe na mballstát maidir lena n-easnaimh
bhuiséid. I láthair na huaire, tá a mhacasamhail de phróiseas i bhfeidhm
dá leibhéil fiachais phoiblí. Anuas air sin, aistríodh an díriú ó
dhíriú ar cheartú go dtí cosc – ní mór do bhallstáit díriú níos mó
ar inmharthanacht fhadtéarmach agus ní mór dóibh beartais neamh-inmharthana
a cheartú a luaithe a shainaithnítear iad, sula n-eascraíonn fadhbanna
tromchúiseacha. Cé go mbaineann sé le gach tír den AE, tá meicníochtaí
níos déine forfheidhmithe ag an CCF le haghaidh chomhaltaí de limistéar an
Euro.</p>

<p>I mBealtaine 2013, tháinig pacáiste nua reachtaíochta i bhfeidhm (<a href="http://europa.eu/rapid/press-release_MEMO-13-457_en.htm">an
Dá-phaca</a>) le haghaidh bhallstáit limistéar an Euro amháin, agus bhí 2
phríomhchuspóir aige:</p>
<ul><li>Feabhas a chur ar chomhordú buiséadta trí amlíne chomónta
    bhuiséadta a thabhairt isteach do bhallstáit limistéar an euro agus
    ligeann don Choimisiún Eorpach measúnú a dhéanamh ar phleananna
    buiséadta sula nglactar leo.</li>
  <li>Chun feabhas a chur ar fhaireachas geilleagrach agus airgeadais i
    limistéar an euro trí chóras ina mbeadh ballstát atá thíos le
    deacrachtaí tromchúiseacha airgeadais nó le héagobhsaíocht san
    earnáil airgeadais faoi réir faireachas feabhsaithe ag an gCoimisiún
    Eorpach</li>
</ul><p>Mar chuid den amlíne chomónta bhuiséadta, ceanglaítear ar bhallstáit
limistéar an euro a ndréachtbhuiséid a thabhairt i láthair ag an tráth
céanna gach bliain (an 15 Deireadh Fómhair) agus tá an ceart ag an
gCoimisiún iad a mheas. D’fhéadfadh an Coimisiún tuairim a eisiúint orthu
nó d’fhéadfaidís a iarraidh go ndéantar athbhreithniú orthu dá mbeidís
neamh-chomhsheasmhach leis an CCF. Ceanglaítear ar bhallstáit limistéar an
euro comhairlí neamhspleácha fioscacha a bheith acu agus chun a mbuiséid a
bhunú ar thuartha neamhspleácha.</p>

<h3>Cosc agus ceartú</h3>

<p>Deirtear, amanna, go bhfuil <em>gné</em><em>choisc</em> agus <em>gné
cheartaithe</em> ag an CCF. Is éard a bhíonn i gceist leis an <a href="http://ec.europa.eu/economy_finance/economic_governance/sgp/preventive_arm/index_en.htm">ngné
choisc</a> seo comhfhaireachas ar bhallstáit. Is éard a bhíonn i gceist leis
an <a href="http://ec.europa.eu/economy_finance/economic_governance/sgp/corrective_arm/index_en.htm">ngné
cheartaithe</a> idirghabháil le sáruithe na rialacha a cheartú.</p>

<p>Is iad an dá mhór-riail ar leibhéal fhiachas agus easnaimh an
rialtais:</p>
<ul><li>Ní mór nach sáraíonn fiachas an rialtais 60% den olltáirgeacht
    intíre (GDP)</li>
  <li>Ní mór nach sáraíonn easnamh an rialtais 3% den GDP seachas faoi
    chúinsí ar leith</li>
</ul><p>Má sháraíonn ballstát an ceanglas seo, cuirtear <em>nós imeachta um
easnamh iomarcach</em> i bhfeidhm. Ciallaíonn seo, i measc rudaí eile, go
bhfuil an ballstát atá i gceist faoi réir fhaireachas foriomlán an AE agus
ní mór dóibh cinntí an AE a chomhlíonadh faoi conas déileáil leis an
bhfadhb. Ní mór do bhallstáit dul chun cinn suntasach a dhéanamh i dtreo a
gcuspóirí meántéarmacha buiséadta a bhaint amach laistigh den tréimhse
aistrithe a shocraítear dóibh.</p>

<p>Má imíonn ballstát go suntasach ón bplean chun an cuspóir
meántéarmach buiséadta a bhaint amach, tugann <a href="../eu_institutions/european_commission.html">an Coimisiún</a> agus <a href="../eu_institutions/council_of_the_european_union.html">an
Chomhairle</a> foláireamh dóibh. Ó Nollaig 2011 i leith, d’fhéadfadh
smachtbhannaí airgeadais bheith i bhfeidhm ar bhallstáit limistéar an euro
nach dtéann i mbun an ghnímh chuí chun déileáil lena gcuid fadhbanna.
Féadtar cinneadh a dhéanamh chun smachtbhanna airgeadais a chur i bhfeidhm a
dhéantar trí rud ar a dtugtar nós imeachta vótáil <em>tromlaigh cháilithe
aisiompaithe</em> (féach thíos).</p>

<p>D’fhéadfaí an nós imeachta um easnamh iomarcach a úsáid i gcásanna
ina sáraítear an ceanglas fiachais chomh maith le sáruithe ar an gceanglas
easnaimh. Arís eile, tugtar tréimhse aistrithe do bhallstáit chun oibriú i
dtreo an cheanglais – go ginearálta, ní mór don fhiachas a bheith
laghdaithe faoin bhfichiú cuid gach bliain. Bítear ag súil leis go
n-oibríonn tíortha a bhfuil an nós imeachta um easnamh iomarcach i bhfeidhm
cheana acu, mar gheall nár bhain siad an critéar 3% amach, i dtreo a
bhfiachas a laghdú chomh maith. Tá acu 3 bliana breise chun an critéar 60% a
bhaint amach tar éis go mbaineann siad an critéar 3% amach.</p>

<p>Faoi láthair, tá leas á bhaint ag líon ballstát den AE, Éire ina
measc, as an nós imeachta um easnamh iomarcach. Tá go dtí 2015 ag Éirinn
chun an ceanglas easnaimh 3% den GDP a bhaint amach agus go dtí 2018 chun an
ceanglas fiachais a bhaint amach.</p>

<h3>Vótáil tromlaigh cháilithe aisiompaithe</h3>

<p>Go ginearálta, déantar cinntí an AE ar an mbealach a leanas:</p>
<ul><li>Déanann an Coimisiún togra</li>
  <li>Déanann Parlaimint na hEorpa agus an Chomhairle cinneadh ar an togra sin
    trí <a href="http://europa.eu/about-eu/institutions-bodies/council-eu/index_en.htm">thromlach
    cáilithe</a></li>
</ul><p>Déantar aon chinneadh chun smachtbhanna airgeadais a ghearradh ar bhealach
éagsúil:</p>
<ul><li>Déanann an Coimisiún moladh don Chomhairle</li>
  <li>Gearrann an Chomhairle an smachtbhanna airgeadais mura vótálann
    tromlach cáilithe a gcomhaltaí ina choinne</li>
</ul><p>Tugtar vótáil tromlaigh cháilithe aisiompaithe air seo.</p>
</div>
<div class="topic base_rates">
<h2 class="topic base_rates_title" id="l8862d">An nós imeachta um míchothromaíocht
mhaicreacnamaíoch</h2>

<p>Meicníocht faireachais is ea <a href="http://ec.europa.eu/economy_finance/economic_governance/macroeconomic_imbalance_procedure/index_en.htm">nós
imeachta um míchothromaíocht maicreacnamaíoch (MIP)</a> a tugadh isteach i
Nollaig 2011 chun déileáil le fadhbanna geilleagracha seachas fiachas agus
easnaimh (mar shampla, mórathruithe ar infheistíocht idirnáisiúnta,
easpórtálacha, costais saothair, fiachas na hearnála príobháidí nó
costais tithíochta). Is éard atá i gceist leis seo go ndéanann an
Coimisiún agus an Chomhairle idirghabháil ag céim luath chun cosc a chur ar
mhíchothromaíochtaí maicreacnamaíocha tarlú agus go socraítear na
riachtanais chun na míchothromaíochtaí sin a cheartú. Má theipeann orthu
iad a cheartú, d’fhéadfaí smachtbhannaí airgeadais a ghearradh ar an
mbealach céanna má theipeann orthu dul i ngleic leis na ceanglais fiachais
agus easnaimh (féach ‘Cosc agus ceartú’ thuas). Anuas air sin, déanfar
cinneadh orthu seo trí thromlach cáilithe aisiompaithe.</p>

<p>Eisíodh an chéad Tuarascáil um Meicníocht Foláirimh ar
mhíchothromaíochtaí maicreacnamaíocha i bhFeabhra 2012. Ba é seo tús an
nóis imeachta faireachais. Tá sé de chuspóir aici tíortha a shainaithint a
bhféadfadh breis anailíse bheith ag teastáil uathu. Is éard atá i gceist
léi ná scrúdú a dhéanamh ar <a href="http://ec.europa.eu/economy_finance/economic_governance/macroeconomic_imbalance_procedure/mip_scoreboard/index_en.htm">líon
táscairí geilleagracha</a> chun míchothromaíochtaí féideartha a
shainaithint. Ní dhéantar measúnú ar thíortha ar nós na hÉireann a
bhfuil clár leasuithe á chur i bhfeidhm acu a rinneadh a phlé leis an
gCoimisiún agus a bhfuil tacaíocht á fáil acu ó chúnamh seachtrach
airgeadais mar gheall go bhfuil siad faoi réir faireachas feabhsaithe
geilleagrach cheana féin.</p>

<p>Má mheasann an Coimisiún go bhféadfadh míchothromaíocht
mhaicreacnamaíoch bheith ann, déanann siad moladh don bhallstát atá i
gceist chun an mhíchothromaíocht a cheartú nó chun cosc a chur ar
mhíchothromaíocht ó tharlú. Má mheastar go bhfuil cuid den
mhíchothromaíocht mhaicreacnamaíoch tromchúiseach nó go bhféadfadh sí
baint d’fheidhmiú ceart an Aontais Eacnamaíoch agus Airgeadaíochta,
féadfaidh an Coimisiún a mholadh don Chomhairle an ballstát a chur faoi <a href="http://ec.europa.eu/economy_finance/economic_governance/macroeconomic_imbalance_procedure/mip_framework/index_en.htm">smahctbhanna
um míchothromaíocht iomarcach</a>.</p>

<p>In athbhreithniú Fheabhra 2012, mheas an Coimisiún gur theastaigh
athbhreithniú domhain ó 12 thír. I mBealtaine 2012, foilsíodh
athbhreithnithe doimhne do na 12 bhallstát. Rinneadh na freagairtí cuí
beartais leis na míchothromaíochtaí a sainaithníodh a chomhcheangal sa
tsraith moltaí tírshonracha a d’eisigh an Chomhairle in Iúil 2012 faoin
Seimeastar Eorpach.</p>
</div>

<div class="topic base_howtoapply">
<h2 class="topic base_howtoapply_title" id="l214ee">An Seimeastar Eorpach</h2>

<p>Is é <a href="http://ec.europa.eu/economy_finance/economic_governance/the_european_semester/index_en.htm">an
Seimeastar Eorpach</a> an córas beartais a chuimsíonn athruithe geilleagrach,
buiséadta agus struchtúrtha, mar aon le bearta chun feabhas a chur ar
fhás.</p>

<p>Rinne rialtais i dtíortha limistéar an euro cláir chobhsaíochta a chur i
láthair (a dhéileálann le beartais fhioscacha) in Aibreán. (Déanann
rialtais sna limistéir neamh-euro cláir choinbhéirseachta a chur i
láthair.) Áirítear leis na cláir seo breac-chuntas ar an gcéad bhuiséad
beartaithe eile. Mar sin, tá sna cláir chobhsaíochta a chuir na ballstáit i
láthair in Aibreán 2013 breac-chuntas ar bhuiséad 2014.</p>

<p>Anuas air sin, rinne rialtais Cláir Náisiúnta Athchóirithe a chur i
láthair a dhéileálann le hathruithe struchtúrtha in Aibreán.</p>

<p>I Meitheamh, bheartaigh an Coimisiún sraith moltaí a bhaineann go sonrach
le gach tír agus/nó dréacht-tuairimí a bhain le tuarascáil ar thír aonair
mar aon le tuarascáil fhoriomlán do limistéar an euro.</p>
</div>

<div class="topic base_wheretoapply">
<h2 class="topic base_wheretoapply_title" id="l1ee3a">Na Mór-Threoirlínte Beartais
Eacnamaíoch</h2>

<p>Déileálann na Mór-Threoirlínte Beartais Eacnamaíoch (BEPG) le beartais
mhaicreacnamaíocha agus struchtúrtha don AE ina iomláine agus do na
ballstáit aonaid. Déanann Airí na Comhairle Airgeadais iad a chomhaontú (ar
a dtugtar Ecofin go ginearálta). Níl siad ina gceanglas dlíthiúil ar na
ballstáit ach féadfaidh Ecofin moltaí a eisiúint le haghaidh gníomhaíocht
cheartaithe. Is iad <a href="introduction_to_the_euro_area.html">Eurogroup</a> na hairí airgeadais
ó na ballstáit a úsáideann an euro. Déanann siad monatóireacht ar chloí
bhallstáit an euro leis na BEPGanna.</p>
</div>
<!--this section produces the further information bit at the bottom of the document.
<div class="topic further_info">

<h1 class="further_info">Further information</h1>
<p>Text goes here</p>
</div>
-->
</div>
<!--this is the section that produces "Useful resources" in the box on the right-hand side. Below is an example.
	<div id="useful_resources">
      <ul>
	<li>
	  <a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
	</li>
	
      </ul>
    </div>
	-->
</html>
