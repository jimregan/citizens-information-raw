<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Meicníochtaí cobhsaíochta an AE
</title>
    
    <meta name="description" content="Tá meicníochtaí socraithe chun cistiú a sholáthar do bhallstáit atá thíos le deacrachtaí geilleagracha.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Meicníochtaí cobhsaíochta an AE</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Rinneadh dhá mheicníocht shealadacha a shocrú chun cistiú a sholáthar
do bhallstáit a bhí thíos le deacrachtaí geilleagracha – an Sásra
Eorpach um Chobhsaíocht Airgeadais agus an tSaoráid Eorpach um Chobhsaíocht
Airgeadais. Bunaíodh an dá cheann in 2010 agus sholáthair siad iasachtaí
d’Éirinn faoi Mheabhrán Tuisceana an IMF/AE le hÉirinn. (Faoi socrú seo,
thug an IMF iasachtaí d’Éirinn chomh maith, agus thug roinnt ballstáit
neamheuro iasachtaí d’Éirinn – an RA ach go háirithe).</p>

<p>Bunaíodh meicníocht bhuan – an Sásra Cobhsaíochta Eorpach – i
nDeireadh Fómhair 2012. Is gnách go ndéantar cur síos ar na 3 mheicníocht
chistithe seo mar mheicníochtaí “tarrthála”.</p>

<h3>An Sásra Eorpach um Chobhsaíocht Airgeadais</h3>

<p>Chruthaigh Comhairle na hEorpa an Sásra Eorpach um Chobhsaíocht Airgeadais
(EFSM) in 2010. Bunaíodh é faoi <a href="http://eur-lex.europa.eu/legal-content/EN/TXT/?uri=CELEX:32010R0407">Rialachán
(AE) Uimh. 407/2010 an 11 Bealtaine 2010 (pdf)</a>. Thug an rialachán seo an
chumhacht don Choimisiún Eorpach iasachtaí a chonrú thar ceann an AE
d’fhonn iasachtaí a chistiú do na tíortha euro óna dteastaíonn siad.
Dearadh é mar mheicníocht shealadach a d’fhéadfadh bheith ar fáil chun
iasachtaí a sholáthar do bhallstáit a bhí thíos le deacrachtaí
tromchúiseacha nó le fadhbanna geilleagracha.</p>

<p>Tá fáil ar bhreis faisnéise ar an EFSM ar <a href="http://ec.europa.eu/economy_finance/eu_borrower/efsm/">láithreán
gréasáin an Choimisiúin Eorpaigh</a>.</p>

<h3>An tSaoráid Eorpach um Chobhsaíocht Airgeadais</h3>

<p>Cuideachta atá sa tSaoráid Eorpach um Chobhsaíocht Airgeadais (EFSF) a
bhunaigh na tíortha a úsáideann an euro. Rinneadh iad a chorprú i
Lucsamburg i Meitheamh 2010. Is iad na ballstáit a úsáideann an euro na
scairshealbhóirí. Ba é cuspóir an EFSF chun cúnamh sealadach airgeadais a
thabhairt d’aon bhallstát limistéar an euro ónar theastaigh sé.</p>

<p>Ón 1 Iúil 2013 i leith, ní féidir leis an EFSF tabhairt faoi chláir nua
mhaoinithe ná iontráil i gcomhaontaithe nua saoráid iasachta a thuilleadh.
Leanann siad le cláir a mhaoiniú a tosaíodh roimh bhunú an Sásra Eorpaigh
um Chobhsaíocht Airgeadais.</p>

<p>Tá fáil ar bhreis faisnéise ar <a href="http://www.efsf.europa.eu/about/index.htm">láithreán gréasáin an
EFSF</a>.</p>

<h3>An Sásra Cobhsaíochta Eorpach</h3>

<p>Is é an Sásra Cobhsaíochta Eorpach (ESM) an mheicníocht bhuan
ghéarchéime atá in ainm is cobhsaíocht airgeadais i limistéar an euro a
chosaint (an mheicníocht bhuan tarrthála). Bunaíodh é i nDeireadh Fómhair
2012 tar éis gur dhaingnigh gach ceann de 17 mballstát limistéar an euro <a href="https://www.esm.europa.eu/legal-documents/esm-treaty">an Conradh lena
mbunaítear an ESM</a>. Déanann Conradh an ESM tagairt don <a href="fiscal_stability_treaty.html">Chonradh um Chobhsaíocht Fhioscach</a>
agus ní sholáthraítear an cúnamh sin ón ESM ach do thíortha a dhaingnigh
an Conradh um Chobhsaíocht Fhioscach. Dhaingnigh Éire an Conradh ESM trí
reachtaíocht a chur i dtoll a chéile.</p>

<p>Is éard atá i mBord Rialtóirí an ESM ná na hairí airgeadais de chuid
limistéar an euro agus feidhmíonn Uachtarán <a href="introduction_to_the_euro_area.html">Eurogroup</a> mar chathaoirleach
air. Tá a gceanncheathrú suite i Lucsamburg.</p>

<p>Soláthraíonn an ESM cabhair do bhallstáit limistéar an euro atá thíos
le deacrachtaí airgeadais. Bíonn an chabhair faoi réir coinníollacha
éagsúla maidir le bainistíocht gheilleagrach agus fhioscach.</p>

<p>Tá fáil ar bhreis faisnéise ar <a href="http://www.esm.europa.eu/index.htm">láithreán gréasáin an ESM</a>.</p>
</div>

<!--this section produces the further information bit at the bottom of the document.
<div class="topic further_info">

<h1 class="further_info">Further information</h1>
<p>Text goes here</p>
</div>
-->
</div>
<!--this is the section that produces "Useful resources" in the box on the right-hand side. Below is an example.
	<div id="useful_resources">
      <ul>
	<li>
	  <a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
	</li>
	
      </ul>
    </div>
	-->
</html>
