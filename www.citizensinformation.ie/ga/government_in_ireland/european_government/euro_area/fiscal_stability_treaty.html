<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An Conradh um Chobhsaíocht Fhioscach
</title>
    
    <meta name="description" content="Tá sé de chuspóir ag an gConradh um Chobhsaíocht Fhioscach disciplín fhioscach a threisiú i limistéar an euro.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An Conradh um Chobhsaíocht Fhioscach</h1>
	
<ul class="anchorlinks"><li><a href="#lc66f4">Réamhrá</a></li><li><a href="#lea615">An Conradh um Chobhsaíocht Fhioscach</a></li><li><a href="#l96720">Tuilleadh Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Shínigh ceannairí gach comhalta de limistéar an euro agus 8 mballstát
eile den AE an Conradh um Chobhsaíocht, Comhordú agus Rialachas san Aontas
Eacnamaíoch agus Airgeadaíochta (TSCG) i Márta 2012. Tháinig sé i bhfeidhm
an 1 Eanáir 2013 agus tá sé de chuspóir aige disciplín fhioscach a
threisiú i limistéar an euro trí riail chothromaithe bhuiséid agus trí
mheicníocht uathoibríoch cheartaithe. Tugtar “an Conradh maidir le
Comhshocrú Fioscach” nó “an Conradh um Chobhsaíocht Fhioscach” go
minic ar an gConradh.Baineann an Conradh go hiomlán leis na tíortha a
dhaingnigh é agus arb é an euro an t-airgead a úsáideann siad. Baineann
rialacha éagsúla leis na tíortha neamheuro.</p>

<p>Conradh idir-rialtasach is ea an Conradh agus ní conradh AE é, ach is gá
institiúidí an AE a úsáid chun é a chur i bhfeidhm. Ní dhéanann sé
conarthaí reatha an AE a leasú. Cé nach bhfuil sé féin mar chuid de na
conarthaí a rialaíonn an AE, cuirtear i bhfeidhm é agus baintear ciall as i
gcomhréir le conarthaí an AE agus le dlí an AE.</p>

<p>Is é an cuspóir atá ag na páirtithe leis an gConradh ná chun substaint
an chonartha a chorprú isteach i gconarthaí an AE a luaithe is féidir agus
laistigh de 5 bliana tar éis go gcuirtear i bhfeidhm é, ar a dhéanaí.</p>
</div>

<div class="topic base_rules">
<h2 class="topic base_rules_title" id="lea615">An Conradh um Chobhsaíocht Fhioscach</h2>

<p>Déileálann an Conradh le 3 phríomhcheist:</p>
<ul><li>Cobhsaíocht fhioscach, is é sin, na rialacha ar leibhéil easnaimh agus
    fiachais an rialtais (tugtar “an Comhshocrú Fioscach” go minic ar na
    rialacha fioscacha sa Chonradh)</li>
  <li>Comhordú geilleagrach san AE</li>
  <li>Conas a rialaítear limistéar an euro</li>
</ul><p>Tá <a href="eu_economic_governance.html">rialacha sonracha AE</a> ann
cheana féin faoi na ceisteanna seo, go háirithe maidir le cobhsaíocht
fhioscach. Luaitear cuid de na rialacha seo athuair sa Chonradh, agus déantar
cuid díobh a atreisiú agus tugtar roinnt rialacha nua isteach.</p>

<h3>Cobhsaíocht fhioscach</h3>

<p>Ceanglaíonn an Conradh go gcuirtear na rialacha i dtaca le heasnaimh agus
le fiachais rialtais sa dlí náisiúnta faoi dheireadh 2013 agus gurb ann do
chomhlacht náisiúnta atá freagrach as monatóireacht a dhéanamh ar a gcur i
bhfeidhm.</p>

<h3>Buiséad cothromaithe/coscán an easnaimh</h3>

<p>Ceanglaíonn an Conradh gur gá don bhuiséad ginearálta rialtais bheith
cothromaithe nó go mbíonn barrachas le sonrú ann. Ciallaíonn seo, go
ginearálta, nach mór go mbeadh <em>easnamh struchtúrtha</em> rialtais níos
mó ná 0.5% den olltáirgeacht intíre (GDP). Is é an t-easnamh struchtúrtha
an t-easnamh ginearálta rialtais a dhéantar a choigeartú don chóras
geilleagrach agus le haghaidh bearta aonuaire nó sealadacha. Ní mór é a
mheas. Is deacair é a mheas go cruinn, áfach, agus ní féidir bheith go
hiomlán beacht.</p>

<p>Má sháraíonn an t-easnamh struchtúrtha 0.5% den GDP, tá dualgas ar an
rialtas oibriú chun é a laghdú. Ní mór seo a dhéanamh laistigh na
teorainneacha ama a leagann an AE amach.</p>

<p>Má tá an t-easnamh rialtais go mór faoi bhun 60% den GDP agus má tá an
t-airgeadas poiblí inmharthana san fhadtéarma, d’fhéadfadh an t-easnamh
struchtúrtha bheith a mhéid le 1% den GDP.</p>

<p>Is é an t-easnamh struchtúrtha an t-easnamh ginearálta rialtais a
dhéantar a choigeartú don chóras geilleagrach agus le haghaidh bearta
aonuaire nó sealadacha. Ní mór é a mheas. Is deacair é a mheas go cruinn
agus ní féidir bheith go hiomlán beacht.</p>

<p>Forálann an Conradh go gcomhlíontar na rialacha maidir le heasnamh
struchtúrtha más ionann an t-easnamh agus a <em>gcuspóir meántéarmach atá
sonrach i leith tíre</em>. Ciallaíonn seo go socraítear cuspóir ar leith do
gach tír – cuirtear san áireamh cúinsí sonracha gach tíre nuair a
bhíonn an cuspóir seo á shocrú. Déantar athbhreithniú ar an gcuspóir seo
ó am go ham chun athruithe geilleagracha a chur san áireamh. Tá dualgas ar
gach tír oibriú chun an cuspóir seo a bhaint amach a leagadh amach don tír
laistigh d’amchlár a shocraigh an AE. Ní fhéadfaidh an tír imeacht ón
amchlár ach amháin faoi chúinsí eisceachtúla. Is ionann cúinsí
eisceachtúla agus:</p>
<ul><li>Imeachtaí neamhghnácha nach bhfuil smacht ag an tír atá faoi
    chaibidil orthu a imríonn mórthionchar ar staid airgeadais an rialtais
    ghinearálta</li>
  <li>Tréimhsí ina bhfuiltear thíos le cúlú mór geilleagrach.</li>
</ul><p>Más ann d’imeachtaí móra ón gcuspóir meántéarmach nó ón amchlár
a leagadh amach chun é sin a bhaint amach, cuirtear tús le <em>meicníocht
cheartaithe</em>. Leagfaidh seo dualgas ar an tír an t-imeacht a cheartú thar
thréimhse shainithe.</p>

<h3>Leibhéal an fhiachais rialtais/coscán an easnaimh</h3>

<p>Faoi na rialacha reatha, ceanglaítear ar gach tír a bhfiachas ginearálta
rialtais a choimeád faoi bhun 60% den GDP. Luann an Conradh an ceanglas sin
athuair. Sa chás go mbíonn an fiachas níos mó ná 60%, ní mór é a
laghdú faoin bhfichiú cuid gach bliain, ar an meán, go dtí go mbaintear an
sprioc amach.</p>

<h3>Cur i bhfeidhm agus forfheidhmiú</h3>

<p>Má bhíonn sé ina chonclúid ag an gCoimisiún gur theip ar thír na
ceanglais a chomhlíonadh chun na rialacha ar easnaimh agus fiachais rialtais a
chur go hiomlán sa dlí, nó má bhíonn seo ina chonclúid ag tír eile,
féadtar an cheist a atreorú chuig <a href="../eu_institutions/european_court_of_justice.html">Cúirt
Bhreithiúnais an Aontais Eorpaigh</a>. Bíonn rialáil na Cúirte ina ceanglas
ar gach páirtí. Má theipeann ar an tír cloí leis an rialáil, féadfaidh
an Chúirt smachtbhannaí airgeadais a ghearradh ar an tír sin. Féadfaidh
cnapshuim nó íocaíocht phionóis nach mó ná 0.1% de GDP na tíre bheith i
gceist leis an smachtbhanna. I gcás thíortha limistéar an euro, beidh aon
phionós den sórt sin iníoctha leis <a href="eu_stabilisation_mechanisms.html">an Sásra Cobhsaíochta Eorpach
(ESM)</a>.</p>

<p>Ceanglaítear ar thíortha ag a bhfuil easnaimh iomarcacha (go teicniúil,
na tíortha atá sa <a href="http://ec.europa.eu/economy_finance/economic_governance/sgp/corrective_arm/index_en.htm">nós
imeachta um easnamh iomarcach</a>) clár sonrach a chur i bhfeidhm de leasuithe
struchtúrtha atá in ainm is an t-easnamh a laghdú. Leagtar amach ábhar agus
formáid na gclár seo i ndlí an AE. Déanann an Coimisiún Eorpach agus an
Chomhairle monatóireacht orthu ar an mbealach céanna a dhéantar
monatóireacht ar rialacha reatha an AE maidir le fiachas agus easnaimh, ar a
dtugtar <a href="eu_economic_governance.html">an Comhaontú Cobhsaíochta
agus Fáis</a>, faoi láthair. I measc rudaí eile, ceanglaítear ar thíortha
a bpleananna a thuairisciú chun fiachas poiblí a eisiúint don Choimisiúin
agus don Chomhairle.</p>

<p>Áirítear le monatóireacht a dhéanamh ar an gComhaontú Cobhsaíochta
agus Fáis go ndéanann an Coimisiún Eorpach moltaí do cheartú easnamh
iomarcach. Forálann an Conradh seo, go ginearálta, nach mór do na tíortha a
dhaingnigh an Conradh tacú le tograí an Choimisiúin. Ní bheidh an dualgas
seo i gceist sa chás go gcuireann <a href="../eu_institutions/council_of_the_european_union.html">tromlach
cáilithe</a> de thíortha limistéar an euro i gcoinne an mholta nó an
chinnidh bheartaithe.</p>

<h3>Comhordú geilleagrach</h3>

<p>Forálann na conarthaí a rialaíonn an AE cheana féin do nósanna imeachta
agus do mheicníochtaí éagsúla geilleagracha, lena n-áirítear roinnt a
bhaineann go sonrach le tíortha limistéar an euro. Athluann na tíortha a
dhaingnigh an Conradh a dtiomantas ginearálta chun na bearta a ghlacadh a
theastaíonn ar mhaithe le dea-fheidhmiú limistéar an euro d’fhonn tabhairt
faoi na cuspóirí lena mbaineann iomaíocht a chothú, fostaíocht a chur chun
cinn, cur níos mó le hinmharthanacht airgeadais phoiblí agus cobhsaíocht
airgeadais a threisiú. Anuas air sin, comhaontaíonn na tíortha daingnithe go
ndéanfaidh siad leasuithe beartaithe geilleagracha a phlé i measc iad féin
sula gcuirtear i bhfeidhm iad agus, sa chás gur cuí, go gcomhordaíonn siad
na leasuithe sin.</p>

<h3>Rialachas limistéar an euro</h3>

<p>Déanann an Conradh cleachtas foirmiúil den chleachtas ina mbíonn
cruinnithe neamhfhoirmiúla ar bun ag ceannairí thíortha limistéar an euro.
Ceanglaítear ar chinn stáit nó rialtais thíortha limistéar an euro a
dhaingníonn an Conradh casadh le chéile go neamhfhoirmiúil i <a href="introduction_to_the_euro_area.html">gcruinnithe Mullaigh Euro</a>. Ní
mór go mbeidh na cruinnithe ar siúl le hUachtarán an Choimisiúin Eorpaigh.
Ní mór go dtugtar cuireadh d’Uachtarán Bhanc Ceannais na hEorpa chun
páirt a ghlacadh agus féadtar cuireadh a thabhairt d’Uachtarán Pharlaimint
na hEorpa.</p>

<p>Ceapann na cinn stáit nó rialtais thíortha limistéar an euro Uachtarán
Chruinniú Mullaigh Limistéar an Euro, trí thromlach simplí, agus ag an
tráth céanna, déanann an Chomhairle Eorpach a nUachtarán a thoghadh don
téarma céanna oifige. Ní mór go dtiteann cruinnithe Mullaigh Limistéar an
Euro amach ar a laghad faoi dhó sa bhliain.</p>

<h3>Saincheisteanna eile</h3>

<p>Forálann an Conradh do chomhdháil ionadaithe de Pharlaimint na hEorpa agus
parlaimintí náisiúnta d’fhonn plé a dhéanamh ar bheartais bhuiséadta
agus ar shaincheisteanna eile a chuimsíonn an Conradh.</p>
</div>

<div class="topic base_rates">
<h2 class="topic base_rates_title" id="l96720">Tuilleadh Eolas</h2>

<p>Tá fáil ar <a href="http://www.consilium.europa.eu/en/workarea/downloadAsset.aspx?id=27066">théacs
iomlán an Chonartha (pdf)</a> ar a láithreán gréasáin na Comhairle
Eorpaí.</p>
</div>

<!--this section produces the further information bit at the bottom of the document.
<div class="topic further_info">

<h1 class="further_info">Further information</h1>
<p>Text goes here</p>
</div>
-->
</div>
<!--this is the section that produces "Useful resources" in the box on the right-hand side. Below is an example.
	<div id="useful_resources">
      <ul>
	<li>
	  <a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
	</li>
	
      </ul>
    </div>
	-->
</html>
