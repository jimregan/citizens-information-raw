<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An Chairt um Chearta Bunúsacha
</title>
    
    <meta name="description" content="Tugtar liosta de na cearta sibhialta, polaitiúla, sóisialta agus geilleagracha ar Chairt an Aontais Eorpaigh um Chearta Bunúsacha a aithníonn an tAontas Eorpach.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An Chairt um Chearta Bunúsacha</h1>
	
<ul class="anchorlinks"><li><a href="#lc66f4">Réamhrá</a></li><li><a href="#lf46f5">Ábhair na Cairte</a></li><li><a href="#lf3c9d">Tuilleadh eolais</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tugtar liosta de na cearta sibhialta, polaitiúla, sóisialta agus
geilleagracha ar Chairt an Aontais Eorpaigh um Chearta Bunúsacha a aithníonn
an tAontas Eorpach (AE). Tá liosta díobh seo faoi na teidil a leanas: Dínit,
Saoirse, Comhionannas, Dlúthpháirtíocht, Cearta Saoránach, agus Ceartas
agus tá prionsabail shonracha ann a bhaineann le grúpaí sonracha, ar nós
daoine scothaosta, leanaí agus daoine atá faoi mhíchumas. Eascraíonn na
cearta seo ó roinnt foinsí, lena n-áirítear dlí reatha an AE, Cairteacha
Sóisialta an AE agus Comhairle na hEorpa, an Coinbhinsiún Eorpach um Chearta
an Duine agus traidisiúin bhunreachtúla na mballstát.</p>

<p>Dhaingnigh gach ballstát an Coinbhinsiún Eorpach um Chearta an Duine.
Ceadaíonn Conradh Liospóin don AE, é féin, aontú don Choinbhinsiún
sin.</p>

<p>Bronnann <a href="http://eur-lex.europa.eu/legal-content/EN/TXT/?uri=OJ:C:2007:306:TOC">Conradh
Liospóin</a> an fiúntas céanna dlíthiúil ar an gCairt a bhronntar ar na
príomhchonarthaí. Baineann an Chairt le hinstitiúidí an AE agus leis na
ballstáit nuair a bhíonn dlí an AE á chur i bhfeidhm acu. Ní sháraíonn
an Chairt cur i bhfeidhm dhlí an AE agus ní bhronnann sé aon limistéar nua
inniúlachta ar an AE.</p>
</div>
<div class="topic base_rules">
<h2 class="topic base_rules_title" id="lf46f5">Ábhair na Cairte</h2>

<p>Is iad seo a leanas na príomhchearta a leagtar amach sa Chairt:</p>

<h3>Dínit</h3>

<p>Cuimsíonn an teideal seo dínit dhaonna, an ceart chun beatha, an ceart
chun iomláine an duine, toirmeasc a chur ar chéasadh agus ar chaitheamh
mídhaonna nó íde nó pionós, agus toirmeasc a chur ar sclábhaíocht agus
ar shaothar éigeantach.</p>

<h3>Saoirse</h3>

<p>Áirítear leis an teideal seo an ceart chun saoirse agus slándála; meas a
léiriú ar an saol príobháideach agus ar shaol an teaghlaigh; sonraí
pearsanta a chosaint; an ceart chun pósta agus chun leanaí a thabhairt ar an
saol; saoirse smaointeoireachta, coinsiasa agus reiligiúin; saoirse chun
nochta agus faisnéise; saoirse chun tionóil agus comhlachais; saoirse na
n-ealaíon agus na n-eolaíochtaí; an ceart chun oideachas a fháil; saoirse
chun gairm bheatha a roghnú agus an ceart chun oibriú; saoirse chun tabhairt
faoi ghnó; an ceart chun réadmhaoine; an ceart chun tearmainn; agus an cearta
chun cosanta i gcás bainte, díbeartha nó eiseachadta.</p>

<h3>Comhionannas</h3>

<p>Cuimsíonn an teideal seo comhionannas os comhair an dlí;
neamh-idirdhealú; éagsúlacht chultúrtha, reiligiúnach agus
theangeolaíoch; comhionannas idir mná agus fir; cearta an linbh; cearta
daoine scothaosta; comhtháthú daoine atá faoi mhíchumas.</p>

<h3>Dlúthpháirtíocht</h3>

<p>Cuimsíonn an teideal seo ceart oibrithe chun faisnéis a fháil agus chun
dul i mbun comhairliúcháin laistigh den ghealltanas; an ceart chun margáil
agus gníomhaíocht a dhéanamh; an ceart chun seirbhísí socrúcháin a
rochtain; an ceart chun cosanta i gcás dífhostú gan údar; coinníollacha
cothroma agus cearta oibre; toirmeasc a chur ar shaothar leanaí agus daoine
óga a chosaint ag an obair; saol na gairme agus an teaghlaigh; slándáil
shóisialta agus cúnamh sóisialta; cúram sláinte; rochtain ar sheirbhísí
lena mbaineann leas ginearálta geilleagrach; cosaint comhshaoil; agus cosaint
tomhaltóirí.</p>

<h3>Cearta saoránach</h3>

<p>Cuimsíonn an teideal seo an ceart chun vóta a chaitheamh agus chun seasamh
a dhéanamh mar iarrthóir sna toghcháin le Parlaimint na hEorpa; an ceart
chun vóta a chaitheamh agus chun seasamh a dhéanamh mar iarrthóir sna
toghcháin áitiúla; an ceart chun dea-riaracháin; ceart rochtana ar
cháipéisí; Ombudsman na hEorpa; an ceart chun achainí a dhéanamh i leith
Pharlaimint na hEorpa; saoirse ghluaiseachta agus chónaithe; agus cosaint
taidhleoireachta agus consalachta.</p>

<h3>Ceartas</h3>

<p>Cuimsíonn an teideal seo na cearta chun réiteach éifeachtach a bhaint
amach agus chun triail chóir a fháil; toimhde na neamhchiontachta agus an
ceart chun cosanta; prionsabail na dlíthiúlachta agus comhréireacht cionta
coiriúla agus pionós; agus an ceart nach ndéantar thú a thriail nó nach
ngearrtar pionós ort faoi dhó in imeachtaí coiriúla don chion céanna
coiriúil.</p>
</div>
<div class="topic base_rates">
<h2 class="topic base_rates_title" id="lf3c9d">Tuilleadh eolais</h2>

<p><a href="http://ec.europa.eu/justice/fundamental-rights/charter/index_en.htm"></a>Tá
fáil ar <a href="http://ec.europa.eu/justice/fundamental-rights/charter/index_en.htm">thuilleadh
faisnéise ar an gCairt</a> ar a láithreán gréasáin an Choimisiúin
Eorpaigh.<br></p>
</div>
</div>
</html>
