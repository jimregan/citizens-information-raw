<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ombudsman Eorpach
</title>
    
    <meta name="description" content="Breathnaíonn Ombudsman na hEorpa i ndiaidh bunchearta     saoránach atá ina gcónaí san Eoraip a chosaint tríd córais riaracháin oscailte     agus freagrach taobh istigh d&#39;Aontas na hEorpa a chinntiú.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ombudsman Eorpach</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Bunaíodh Oifig an <a shape="rect" href="http://www.ombudsman.europa.eu/home.faces;jsessionid=61982A2C77D040E09457F5C20F120E64">Ombudsman
Eorpach</a> sa bhliain 1992 faoi <a shape="rect" href="https://europa.eu/european-union/law/treaties_en">Chonradh
Mhaastricht</a> le deileáil le gearáin maidir le drochriarachán
institiúidí agus eagraíochtaí de chuid <a shape="rect" href="../european_union.html">Aontais Eorpaigh</a>. Is ionann
<em>Drochriarachán </em>agus riarachán atá lag nó a theip air agus
tarlaíonn sé nuair a theipeann ar institiúid rud a chur i gcrích a raibh
sí ceapaithe a dhéanamh, má dhéanann sí ar an mbealach mícheart é nó
má chuireann sí rud i gcrích nár cheart di. Tá sé mar dhualgas ar
Ombudsman Eorpach bunchearta gach saoránach a chónaíonn san Eoraip a
choinneáil slán tríd riarachán oscailte agus freagrach taobh istigh
d'Aontas Eorpach a chinntiú. </p>

<p>Tá sé de cheart ag saoránaigh na hEorpa gearán a dhéanamh chuig an
Ombudsman Eorpach má bhíonn imní orthu maidir le drochriarachán
institiúidí agus eagraíochtaí Chomhphobal na hEorpa. I measc na nithe ar a
dtugtar drochriarachán orthu bheadh:</p>
<ul><li>Mírialachtaí riaracháin </li>
  <li>Éagóir </li>
  <li>Leatrom </li>
  <li>Mí-úsáid chumhachta </li>
  <li>Easpa eolais </li>
  <li>Diúltú eolas a chur ar fáil agus </li>
  <li>Moill gan ghá. </li>
</ul><p>Mar shampla, go dtí seo bhain go leor gearán a déanadh le Ombudsman
Eorpach le moill riaracháin, íocaíocht a bheith deireanach, leatrom
neamhshrianta, easpa soiléireachta nó diúltú eolas a chur ar fáil. Bhain
cuid de na gearáin le baint oibre idir institiúidí Eorpacha agus a
ngníomhairí, earcú foirne agus reachtáil comórtas. Bhain cuid eile le
ceangal conartha idir institiúidí de chuid Chomhpobail na hEorpa agus
comhlachtaí príobháideacha. </p>

<p>Cé go mbreathnaíonn an tOmbudsman Eorpach ar cheisteanna de bharr gearán
a rinne Saoránaigh na hEorpa, is féidir leis nó léi fiosrúcháin a
sheoladh as a stuaim féin. </p>

<p>Cuireann an tOmbudsman Eorpach Tuairisc Bhliantúil ar fáil do <a shape="rect" href="european_parliament.html">Pharlaimint na hEorpa</a>, a
chuirtear ar fáil i ngach teanga oifigiúil de chuid an Aontais. Tugann an
tOmbudsman cuairteanna oifigiúla freisin ar gach Ballstát le deis a thabhairt
dó nó dí féin a c(h)uid oibre a chur i láthair Saoránaigh na hEorpa go
díreach. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Limistéar Údaráis Ombudsman Eorpaigh</h3>

<p>I measc na nInstitiúidí agus eagraíochtaí a thiteann faoi údarás an
Ombudsman tá:</p>
<ul><li><a shape="rect" href="european_commission.html">Coimisiún na hEorpa
  </a></li>
  <li><a shape="rect" href="council_of_the_european_union.html">Comhairle
    Aontas na hEorpa</a> </li>
  <li><a shape="rect" href="european_parliament.html">Parlaimint na hEorpa</a>
  </li>
  <li><a shape="rect" href="court_of_auditors.html">Cúirt na
    nIniúchóirí</a> </li>
  <li><a shape="rect" href="european_court_of_justice.html">Cúirt na
    gCearta</a> (ach amháin ina ról dlíthiúil) </li>
  <li><a shape="rect" href="http://eesc.europa.eu/index_en.asp">Coiste
    Eacnamaíochta agus Sóisialta na hEorpa</a> </li>
  <li><a shape="rect" href="http://cor.europa.eu/en/Pages/home.aspx">Coiste na
    Réigiún</a> </li>
  <li><a shape="rect" href="http://www.ecb.int/">Banc Ceannais na hEorpa</a>
  </li>
  <li><a shape="rect" href="http://www.eib.org/">Banc Infheistíochta na
    hEorpa</a> </li>
  <li><a shape="rect" href="http://www.europol.net/">Europol</a> </li>
  <li>Aon eagraíocht eile de chuid Aontas na hEorpa </li>
</ul><p>Ní féidir le Ombudsman Eorpach deileáil le gearáin a bhaineann le
ceisteanna náisiúnta, réigiúnacha, ná le húdaráis áitiúla aon
Bhallstáit, fiú nuair a bhaineann na gearáin sin le dlí Chomhphobail na
hEorpa. Muna féidir le Ombudsman Eorpach scrúdú a dhéanamh ar do ghearán,
déanfaidh sé nó sí a d(h)ícheall comhairle a chur ort maidir le
eagraíocht eile a bheadh in ann cúnamh a thabhairt duit. B'fhéidir gur
Ombudsman náisiúnta, réigiúnda nó coiste achainí a bheadh i gceist.
Bíonn an tOmbudsman Eorpach ag obair le ombudsman náisiúnta agus réigiúnda
mar gheall gur fearr is féidir deileáil le cuid de na gearáin ag leibhéal
náisiúnta nó réigiúnda. </p>

<p>Tá <a shape="rect" href="../../national_government/standards_and_accountability/office_of_the_ombudsman.html">Ombudsman</a>
ceapaithe in Éirinn le deileáil le gearáin a bhaineann le <a shape="rect" href="../../government_departments/departments_of_state.html">Ranna
Rialtais</a>, <a shape="rect" href="../../local_and_regional_government/local_authorities.html">údaráis
áitiúla</a>, <a shape="rect" href="/ga/health/how_health_is_organised/health_boards.html">Feidhmeannacht na
Seirbhíse Sláinte</a><a shape="rect" href="/ga/health/how_health_is_organised/health_boards.html"></a> agus
comhlachtaí poiblí eile in Éirinn. </p>

<h3>Cé na daoine gur féidir leo gearáin a chur ós comhair an Ombudsman?</h3>

<p>Más saoránach thú d'aon Bhallstát d'Aontas Eorpach nó má tá cónaí
ort in aon Bhallstát, is féidir leat gearán a chur ós comhair Ombudsman
Eorpaigh. Is féidir le gnónna, cumainn nó eagraíochtaí eile a bhfuil oifig
chláraithe acu i mBallstát (e.g., údaráis phoiblí) gearán a chur ós
comhair Ombudsman Eorpaigh freisin. </p>

<h3>Céard a tharlaíonn nuair a dhéanann tú gearán?</h3>

<p>Tá réimse leathan cumhachtaí fiosrúcháin ag an Ombudsman. Ní mór
d'institiúidí agus eagraíochtaí Chomhpobail na hEorpa aon eolas a bhíonn
ag teastáil ó Ombudsman na hEorpa a chur ar fáil dó nó di agus cead a
thabhairt dó/di breathnú ar na comhaid atá i gceist. Ní mór do Bhallstáit
freisin eolas a chur ar fáil d'Ombudsman Eorpach a bheadh ina chúnamh le
samplaí de dhrochriarachán institiúidí agus eagraíochtaí de chuid Aontais
Eorpaigh a shoiléiriú. </p>

<p>Tá cúpla bealach ann inár féidir le Ombudsman Eorpach iarracht a
dhéanamh an fhadhb a réiteach duit. </p>

<p>Nuair a insíonn an tOmbudsman Eorpach don institiúid chuí go bhfuil
gearán faighte aige/aici ina taobh, is féidir leis an institiúid sin
gníomhú leis an fhadhb a réiteach. Tugtar <span>réitithe ag an
institiúid</span> ar seo. </p>

<p>Má bhíonn drochriarachán ann agus munar féidir an cás a réiteach le
linn an fhiosrúcháin, déanfaidh an tOmbudsman Eorpach iarracht teacht ar
<span>réiteach cairdiúil</span> duit. </p>

<p>Má theipeann ar seo, is féidir leis/léi <span>dréacht mholadh a chur le
chéile don institiúid, ag glaoch uirthi gníomhú mar is cuí leis an
drochriarachán a chur ina cheart. </span></p>

<p>Muna nglacann an institiúid leis an moladh, is féidir leis/léi
<span>tuairisc speisialta</span> a thabhairt do Pharlaimint na hEorpa. </p>

<h3>Cé chomh fada a bhíonn ort fanacht le toradh?</h3>

<p>Breathnaíonn an tOmbudsman Eorpach i ndiaidh gearán chomh tapaidh agus is
féidir. Tá sé mar aidhm aige/aici admháil a chur amach taobh istigh de
sheachtain go bhfuil gearán faighte, cinneadh a dhéanamh an ceart
fiosrúchán a dhéanamh taobh istigh de mhí agus fiosrúcháin a bheith
curtha i gcrích taobh istigh de bhliain. </p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p><span>Ní aon táille</span> le n-íoc ar ghearáin chuig Ombudsman Eorpach.
</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<h3>Conas gearán a dhéanamh</h3>

<p>Ba cheart scríobh chuig an Ombudsman le gearán a dhéanamh in aon cheann
den 21 teanga Conartha, ag insint go soiléar cé thú féin, cén institiúid
nó eagraíocht de chuid Chomhphobail na hEorpa gur mian leat gearán a
dhéanamh ina taobh agus cén gearán atá agat. </p>

<p>Ní mór gearán a dhéanamh taobh istigh de dhá bhliain ón dáta gur
cuireadh ar an eolas thú maidir leis an gcúis ghearáin atá agat. </p>

<p>Ní gá go raibh tionchar ag an drochriarachán ort féin go pearsanta, ach
is gá go mbeadh teagmháil déanta agat féin leis an institiúid nó
eagraíocht atá i gceist, e.g., litir seolta agat chuici. </p>

<p>Déanfaidh an tOmbudsman Eorpach scrúdú ar do ghearán agus cuirfear
scéal chugat maidir le toradh an scrúdaithe sin. </p>

<p>Ní bhíonn aon phlé ag Ombudsman Eorpach le nithe atá ós comhair cúirte
ag an am nó a réitíodh sa chúirt cheana. </p>

<p>Is féidir <a shape="rect" href="http://www.ombudsman.europa.eu/atyourservice/interactiveguide.faces">gearán
a chur ar líne</a>. Is féidir litir shimplí a scríobh chuig Ombudsman na
hEorpa nó más fearr leat is féidir <a shape="rect" href="http://www.ombudsman.europa.eu/showResource?resourceId=1235473061855_form_ga.pdf&amp;type=pdf&amp;download=true&amp;lang=ga">foirm
ghearáin Ombudsman Eorpach (pdf)</a> a chomhlánú agus a sheoladh chuig
Ombudsman Eorpach. </p>

<p>Tá bileog eolais (le foirm ghearáin) ar a thugtar, <a shape="rect" href="http://www.ombudsman.europa.eu/showResource?resourceId=1225879040745_help_ga.pdf&amp;type=pdf&amp;download=true&amp;lang=ga">An
tOmbudsman Eorpach: An féidir leis cabhrú leat (pdf)</a> ar fáil ó oifig
Ombudsman na hEorpa. </p>

<p>Is féidir teacht ar <a shape="rect" href="http://www.ombudsman.europa.eu/showResource?resourceId=1225874722563_glance_ga.pdf&amp;type=pdf&amp;download=true&amp;lang=ga">threoir
maidir le obair Ombudsman Eorpach anseo (pdf).</a></p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<div class="inlinesio">
<p>
</p><div>
<h3>Fear an Phobail Eorpaigh</h3>
<p>
  

  
  1 Avenue de Président Robert Schuman<br>BP 403<br>F-67001 Strasbourg Cedex<br>France<br>
  <br>
  
</p>
<p>
  

  
  <strong>Teil:</strong>+33 3 88172313
  <br>
  

  

  
  <strong>Facs:</strong>+33 3 88179062
  <br> 
  

  
  <strong>Láithreán Gréasáin:</strong> <a href="http://www.ombudsman.europa.eu">http://www.ombudsman.europa.eu</a>
  <br>
  

  

  
  <strong>Contact Form:</strong> <a href="http://www.ombudsman.europa.eu/shortcuts/contacts.faces">http://www.ombudsman.europa.eu/shortcuts/contacts.faces</a>
  <br>
  

  
</p>
</div></div>
</div>
</div>
</html>
