<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Comhairle Aontas na hEorpa
</title>
    
    <meta name="description" content="Tá an Chomhairle Aontas na hEorpa comhdhéanta d&#39;aon Aire Rialtais amháin de gach Ballstát. Is é Comhairle an príomhchomhlacht cinnteoireachta san AE.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Comhairle Aontas na hEorpa</h1>
	
<ul class="anchorlinks"><li><a href="#l0b3fe">Eolas</a></li><li><a href="#l988a8">Cumhacht reachtaíochta </a></li><li><a href="#l5e839">Vótáil sa Chomhairle</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Is é <a shape="rect" href="http://www.consilium.europa.eu/homepage?lang=en">Comhairle Aontas na
hEorpa</a> an príomhchomhlacht cinnteoireachta san AE. Rinneadh institiúid
oifigiúil de chuid an AE de Chonradh Liospóin nuair a tugadh feidhm di ar 1
Nollaig 2009. </p>

<p>Tá an Chomhairle Aontas na hEorpa comhdhéanta d' aon Aire Rialtais amháin
de gach Ballstát. Cé nach bhfuil ach Comhairle amháin, buaileann grúpaí
Airí éagsúla. Braitheann an grúpa ar an ábhar á phlé sa chruinniú
seachtainiúil. Mar shampla, más é talmhaíocht an t-ábhar á phlé, beidh
na hAirí Talmhaíochta de gach Ballstát ag freastal agus ag suí mar an
Chomhairle.</p>

<p>Trí phríomhfheidhm atá ag Comhairle Aontas na hEorpa:</p>
<ul><li>Cumhacht Reachtaíochta. Roinneann an Chomhairle an chumhacht seo le <a shape="rect" href="european_parliament.html">Parlaimint na hEorpa</a>. Sa
    chuid is mó cásanna déantar <a shape="rect" href="../eu_law/european_laws.html">Dlíthe na hEorpa</a> le córas
    comh-chinnithe. Mar sin chomh-thoghann an Chomhairle agus an Pharlaimint
    moltaí do reachtaíocht a thagann ó <a shape="rect" href="european_commission.html">Choimisiún na hEorpa</a>. Is féidir leis
    an gComhairle agus leis an bParlaimint leasuithe a dhéanamh ar
    reachtaíocht faoin gcóras seo. Ach, tá ceisteanna tábhachtacha faoi
    leith, mar shampla, reachtaíocht chánach, nach féidir leis an
    bParlaimint ach tuairim a nochtadh maidir le píosa reachtaíochta molta a
    dhéanamh ina dlí. </li>
  <li>Comhordnú polasaithe eacnamaíocha na mBallstát. Gach bliain, déanann
    an Chomhairle treoirlínte a dhreachtú do pholasaithe eacnamaíocha na
    mBallstát. Déantar ansin moltaí díbh seo agus déanann an Chomhairle
    maoirseacht ar na Ballstáit agus iad dhá gcur i bhfeidhm. </li>
  <li>Cumhacht an sparáin. Roinntear an chumhacht seo leis an bParlaimint.
    Déanann an Pharlaimint maoirseacht ar chaiteachas an AE agus aontaíonn
    sí an buiséad bliantúil don AE. Tá an focal deireanach aici ar
    chaiteachas ó Chiste Forbartha na Réigiún Eorpach, Ciste Sóisialta na
    hEorpa, cláracha cultúrtha agus oideachais, cláracha um chúnamh daonna
    agus do theifigh. Ach, nuair is caiteachas i dtaobh talmhaíochta atá i
    gceist nó caiteachas a bhaineann le comhaontuithe idirnáisiúnta is
    féidir leis an bParlaimint leasuithe a mholadh ach is é ag an gComhairle
    atá an focal deireanach. <br></li>
</ul></div>
<div class="topic base_rules">
<h2 class="topic base_rules_title" id="l988a8">Cumhacht reachtaíochta </h2>

<h3>Gnáthnós imeachta reachtach </h3>

<p>Is mar seo a leanas a dhéantar cinntí an Aontais Eorpaigh (AE) de ghnáth:
</p>
<ul><li>Déanann an Coimisiún moladh </li>
  <li>Déanann an Chomhairle agus an Pharlaimint é a phlé agus is féidir le
    ceachtar acu athruithe a dhéanamh air </li>
  <li>Is iad an Chomhairle agus an Pharlaimint le chéile a dhéanann an
    cinneadh deireanach (is éard a thugtar ar seo faoi láthair ná nós
    imeachta an chomh-chinnte). </li>
</ul><p>Tugtar an gnáthnós imeachta reachtach air seo i gConradh Liospóin agus
tugann an Conradh feidhm dó i roinnt réimsí nua. </p>

<h3>Nósanna imeachta reachtacha speisialta </h3>

<p>Baineann nósanna imeachta cinnteoireachta faoi leith (ar a dtugtar nósanna
imeachta reachtacha speisialta i gConradh Liospóin) le 2 réimse: </p>
<ul><li>An comhbheartas eachtrach agus slándála - is í an Chomhairle a
    dhéanann na cinntí </li>
  <li>Limistéar saoirse, slándála agus ceartais - déantar cuid de na
    cinntí faoi na gnáthnósanna imeachta reachtacha agus is í an Chomhairle
    a dhéanann cinntí eile. <br></li>
</ul></div>
<div class="topic base_rates">
<h2 class="topic base_rates_title" id="l5e839">Vótáil sa Chomhairle</h2>

<p>Tá bealaí éagsúla ina ndéanann an Chomhairle a gcuid cinntí. Is gá
roinnt cinntí a dhéanamh d’aon ghuth, mar shampla, cinntí maidir le
cosaint agus cánachas. I gcleachtas, déantar an chuid is mó de na cinntí
trí chomhaontú. Mura mbaintear comhaontú amach, féadtar cinntí i
bhformhór na limistéar a dhéanamh trí <em>thromlach cáilithe vótála</em>
(TCV).</p>

<h3>Athruithe ar an gcóras vótála</h3>

<p>Athraíodh an córas TCV a úsáidtear le cinntí a dhéanamh an 1 Samhain
2014. Rinneadh comhaontú ar an athrú i gConradh Liospóin. Tugtar an córas
tromlaigh dhúbailte ar an gcóras nua TCV amanna.</p>

<p>Má tá cinneadh á dhéanamh i ndiaidh go ndearna an Coimisiún togra (seo
an gnáthbhealach ina dtagann cinntí aníos), ciallaíonn tromlach cáilithe
nach mór an dá choinníoll a leanas a chomhlíonadh:</p>
<ul><li>Ní mór go gcomhaontaíonn 55% de na Ballstáit: ciallaíonn sin, faoi
    láthair, nach mór do 16 bhallstát, ar a laghad, comhaontú a dhéanamh
    (tá 28 ballstát ann faoi láthair) agus</li>
  <li>Ní mór gurb ionann iad siúd atá ar son a chomhaontaithe agus 65% de
    dhaonra an AE (is ionann agus thart ar 506 milliún an daonra faoi
    láthair, mar sin, ní mór gurb ionann agus 329 milliún iad siúd atá ar
    son an chomhaontaithe)</li>
</ul><p>Chun cosc a chur ar chinneadh a dhéanamh, beidh ceithre bhallstát, ar a
laghad, le bheith i measc an mhionlaigh bhlocála – ciallaíonn seo má tá
níos lú ná ceithre bhallstát i gcoinne cinnidh, glacfar leis gur baineadh
tromlach cáilithe amach.</p>

<p>I roinnt cásanna, ní ghlacann ach ballstáit áirithe páirt i gcinntí,
mar shampla, déanann na ballstáit a ghlac leis an euro cinntí áirithe
maidir leis an airgeadra sin agus déanann ballstáit limistéar Schengen
cinntí faoin limistéar sin. Sna cásanna seo, ní bhaineann na céatadáin
ach leis na ballstáit rannpháirteacha amháin.</p>

<p>Má tá cinneadh á dhéanamh i gcásanna nach raibh togra ann ón
gCoimisiún, ní mór an dá choinníoll a leanas a chomhlíonadh:</p>
<ul><li>Ní mór go gcomhaontaíonn 72% de na Ballstáit: ciallaíonn sin, faoi
    láthair, nach mór do 21 ballstát, ar a laghad, comhaontú a dhéanamh
    agus</li>
  <li>Ní mór gurb ionann iad siúd atá ar son a chomhaontaithe agus 65% de
    dhaonra an AE</li>
</ul><p>Mura bhfuil ach ballstáit áirithe ag glacadh páirte sna cinntí seo, ní
bhaineann na céatadáin ach leis na ballstáit sin amháin. Ní mór go
n-áireofar le mionlach blocála líon na mballstát rannpháirteach, arb
ionann iad agus 35% de dhaonra na mballstát rannpháirteach, móide ballstát
amháin.</p>

<h3>Socruithe idirthréimhseacha</h3>

<p>Tá socruithe idirthréimhseacha i bhfeidhm don tréimhse a fhad leis an 31
Márta 2017. I rith an ama sin, féadfaidh ballstát iarraidh go gcuirfear an
seanchóras TCV i bhfeidhm (féach thíos) seachas an córas nua. Sa mhullach
air sin, tá meicníocht ann chun déileáil le cásanna ina bhfuil an mionlach
blocála nach mór bainte amach.</p>

<p><strong>An seanchóras TCV</strong></p>

<p>Faoin seanchóras TCV, tugadh ualú do vóta gach ballstáit. Bhain seo leis
an daonra, ach ní raibh sé díreach i gcomhréir leis; bhí sciar níos mó
ag ballstáit bheaga ná mar a theastódh óna ndaonraí. Ó Iúil 2013 ar
aghaidh, mar seo a leanas a bhí líon na vótaí a d’fhéadfadh gach tír a
chaitheamh:</p>
<ul><li>An Ghearmáin, an Fhrainc, an Iodáil agus an RA: 29</li>
  <li>An Spáinn agus an Pholainn: 27</li>
  <li>An Rómáin: 14</li>
  <li>An Ísiltír: 13</li>
  <li>An Bheilg, Poblacht na Seice, an Ghréig, an Ungáir agus an
    Phortaingéil: 12</li>
  <li>An Ostair, an Bhulgáir agus an tSualainn: 10</li>
  <li>An Chróit, an Danmhairg, Éire, an Liotuáin, an tSlóvaic agus an
    Fhionlainn: 7</li>
  <li>An Chipir, an Eastóin, an Laitvia, Lucsamburg agus an tSlóivéin: 4</li>
  <li>Málta: 3</li>
  <li>Líon iomlán na vótaí: 352</li>
</ul><p>Baineadh tromlach cáilithe amach:</p>
<ul><li>Má d’fhaomh tromlach na mballstát agus</li>
  <li>Má bhí 260 de na vótaí a caitheadh, ar a laghad, i bhfabhar.</li>
</ul><p>Ina theannta sin, d’fhéadfadh ballstát iarraidh ar dheimhniú gurbh
ionann na vótaí a bhí i bhfabhar agus 62%, ar a laghad, de dhaonra iomlán
an Aontais Eorpaigh. Má deimhníodh nárbh amhlaidh an cás, ní ghlacfaí
leis an gcinneadh.</p>
</div>
</div>
</html>
