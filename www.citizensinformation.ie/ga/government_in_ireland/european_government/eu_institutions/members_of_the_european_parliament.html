<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Baill de Pharlaimint na hEorpa
</title>
    
    <meta name="description" content="I láthair na huaire tá 766 Feisire de chuid Pharlaimint na hEorpa (FPE) ann. Tá cur síos sa cháipéis seo ar ról agus feidhmeanna Baill de Pharlaimint na hEorpa - Feisirí Eorpacha">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Baill de Pharlaimint na hEorpa</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>I láthair na huaire tá 736 Feisire de chuid Pharlaimint na hEorpa (FPE)
ann. Toghtar 12 feisire as Éirinn (11 seo a leanas 2014 toghcháin).
Reáchtáiltear toghcháin dhíreacha do Pharlaimint na hEorpa gach cúig
bliana. Léigh tuilleadh eolais faoi <a shape="rect" href="../../elections_and_referenda/european_elections/european_elections.html">toghcháin
eorpacha</a>, <a shape="rect" href="../../elections_and_referenda/european_elections/nomination_of_candidates_for_membership_of_the_european_parliament.html">ainmniú
iarrthóirí</a> agus <a shape="rect" href="../../elections_and_referenda/european_elections/eligibility_for_membership_of_the_european_parliament.html">incháilitheacht
do thoghchán</a> anseo. Féach <a shape="rect" href="http://www.europarl.europa.eu/meps/en/map.html">liosta de na FPE reatha
go léir anseo</a> nó díreach sonraí <a href="http://www.europarl.europa.eu/meps/en/search.html?country=IE">FPE do
Thoghcheantair na hÉireann</a>. </p>

<h3>Ról Feisirí Pharlaimint na hEorpa </h3>

<p>Tagann baill de Pharlaimint na hEorpa (Feisirí Eorpacha) le chéile le plé
agus vótáil a dhéanamh ar mholtaí an Choimisiúin ar feadh seachtaine
chuile mhí ag Parlaimint na hEorpa i Strasbourg na Fraince. Tugtar "lánsuí"
ar seo. Bíonn lánsuíonna breise sa Bhruiséal. D'fhéadfadh sé go dtiocfadh
an Pharlaimint le chéile ag "seisiún neamhghnách" má éilíonn formhór na
mball é seo, mar shampla, má thagann ceist fíor thábhachtach chun cinn. </p>

<p>Tagann coistí parlaiminte le chéile go hiondúil ar feadh coicíse gach
mí sa Bhruiséal le bheith gar do <a shape="rect" href="european_commission.html">Choimisiún na hEorpa</a> agus do <a shape="rect" href="council_of_the_european_union.html">Chomhairle Aontas na
hEorpa</a>. </p>

<p>Déantar <a href="http://www.europarl.europa.eu/ep-live/en/schedule">gach
díospóireacht parlaiminte</a> a léirmhíniú i 24 teanga oibre an Aontais:
Bulgáiris, Cróitis, Seicis, Danmhairgis, Ollainnis, Béarla, Eastóinis,
Fionlainnis, Fraincis, Gearmáinis, Gréigis, Ungáiris, Iodáilis, Gaeilge,
Laitvis, Máltais, Polainnis, Portaingéilis, Rómáinis, Slóvaicis,
Slóivéinis, Spáinnis agus Sualainnis. Aistrítear gach doiciméad
parlaiminte go dtí na 24 teanga agus foilsítear iad iontu. Rinneadh an 23ú
teanga oifigiúil agus oibre den Ghaeilge ar 1 Eanáir, 2007.</p>

<div>
Próiséas le ceithre chéim í obair na Parlaiminte go hiondúil:</div>
<ol><li>Ceapann an coiste parlaiminte cuí ball ina "t(h)uairisceoir" le dréacht
    thuairisc a dhéanamh ar mholadh ón gCoimisiún. </li>
  <li>Cuireann an tuairisceoir a d(h)réacht-thuairisc faoi bhráid an choiste
    le plé </li>
  <li>Tar éis plé a dhéanamh air, cuirtear an dréacht-thuairisc chun vóta
    agus déantar aon leasuithe </li>
  <li>Pléitear an tuairisc ansin agus déantar díospóireacht air ag
    lánseisiúin den Pharlaimint, déantar aon leasuithe agus caitear vóta.
    Nuair atá vóta caite ag an bParlaimint tá cinneadh tógtha aici maidir
    leis an ábhar. </li>
</ol><p>Chomh maith le glacadh le moltaí maidir le reachtaíocht agus an buiséad,
tá baint ag an bParlaimint le scrúdú a dhéanamh ar obair an Choimisiúin
agus Chomhairle Aontas na hEorpa tré ceisteanna béil a chur ar bhaill na
n-institiúidí sin ag na lánsuíonna. </p>

<p>Íoctar an tuarastal céanna le feisirí Eorpacha agus a íoctar le
teachtaí i bparlaimint náisiúnta a dtíre. Mar sin tá an tuarastal céanna
ag feisirí Eorpacha Éireannacha agus atá ag Teachtaí Dháil Éireann. Ach,
sa bhreis ar a dtuarastail, íoctar suim le feisirí Eorpacha le costais a
chlúdach a bhaineann lena gcuid dualgas a chur i gcrích agus le cúntóirí a
earcú. Is féidir na liúntais seo a ghearradh siar muna mbíonn feisirí
Eorpacha ag glacadh páirte go rialta san obair ag na lánsuíonna. Tá moltaí
ann an córas seo a athrú le go mbeidh an tuarastal céanna dhá íoc le gach
feisire Eorpach. </p>

<p>Sa Pharlaimint, suíonn na feisirí Eorpacha <a shape="rect" href="european_parliament_political_groups.html">i ngrúpaí polaitiúla</a>,
ní shuíonn siad i ngrúpaí náisiúnta. Faoi láthair tá 8 ngrúpa
polaitiúil sa Pharlaimint chomh maith le roinnt ball "neamh-cheangailte" nó
baill neamhspléach. <br></p>
</div>
</div>
</html>
