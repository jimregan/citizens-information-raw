<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Coimisiún na hEorpa
</title>
    
    <meta name="description" content="Tá cur síos sa cháipéis seo ar chumhachtaí Choimisiún na     hEorpa.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Coimisiún na hEorpa</h1>
	
<ul class="anchorlinks"><li><a href="#l0b3fe">Eolas</a></li><li><a href="#lef21f">Where to apply</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá Coimisiún na hEorpa bunaithe sa Bhruiséal, sa Bheilg. Tá oifigí ag
an gCoimisiún freisin sa Lucsamburg; ionadaíocht i ngach tír den AE agus
toscaireachtaí i go leor príomhchathracha ar fud an domhain. </p>

<p>Tá 28 Coimisinéirí air, ceann ó gach Ballstát.</p>

<p>Tá roinnt feidhmeanna tábhachtacha ag an gCoimisiún:</p>
<ul><li>Cuireann an Coimisiún tús le reachtaíocht. Déanann sé moltaí do
    Dhlíthe na hEorpa, a cuirtear chuig an gComhairle agus chuig Parlaimint na
    hEorpa le leasú agus le ceadú. </li>
  <li>Feidhmníonn an Coimisiún mar choimirceoir conarthaí an AE. Déanann
    sé cinnte go bhfuil reachtaíocht an AE curtha i bhfeidhm i ngach
    Ballstát. Is féidir leis an dlí a chur ar Bhallstáit nó ar ghnónna
    nach gcloíann le dlí na hEorpa. </li>
  <li>Údarás feidhmiúcháin atá ann - déanann sé bainistiú ar
    pholasaithe agus ar an mbuiséad bliantúil. </li>
  <li>Déanann an Coimisiún ionadaíocht ar son an AE go hidirnáisiúnta.
    Tugann sé i gcrích comhaontuithe trádála agus comhoibrithe le tíortha
    taobh amuigh den AE. </li>
</ul><p>Aontaíonn Rialtais na mBallstát ar dhuine le n-ainmniú mar Uachtarán an
Choimisiúin tar éis dul i gcomhairle le <a shape="rect" href="european_parliament.html">Parlaimint na hEorpa</a>. Nuair atá an
tUachtarán ainmnithe, déantar baill eile an Choimisiúin a roghnú agus a
aontú. I ndáiríre, ainmníonn Rialtas gach Ballstáit Coimisinéir ag brath
ar a chóras roghnaithe féin. Mar sin bíonn éagsúlacht taithí agus
gairmeacha sa Choimisiún, polaiteoirí, dlíodóirí, státseirbhísigh agus
daoine acadúla. Ní mór ansin don Pharlaimint vóta a chaitheamh le
ceapachán an Uachtaráin agus baill eile an Choimisiúin a cheadú. Dá
dtarlódh sé gur dhiúltaigh an Pharlaimint duine nó níos mó de na
Coimisinéirí a cheapadh, ní mór don chóras roghnaithe tosú arís.
Déantar baill an Choimisiúin a cheapadh ar feadh tréimhse inathnuaite de 5
bliana. </p>

<p>Mairfidh téarma oifige an <a shape="rect" href="http://ec.europa.eu/commission/">Choimisiúin</a> ó 2014 go dtí 2019.
Déantar Uachtarán an Choimisiúin a cheapadh ar feadh tréimhse inathnuaite
de 5 bliana. Faoi láthair is é an tUas. </p>

<p>Tugtar dualgais do gach coimisinéir. Is é Uachtarán an Choimisiúin a
dhéanann an cinneadh cén cúram a thabharfar do gach Coimisinéir agus más
gá atheagrú ar na cúraimí sin i rith téarma oifige an Choimisiúin. Bíonn
Coimisinéirí ag feidhmiú go néamhspléach ar son leasa an AE. Ní ar son
leasa a mBallstát féin a bhíonn siad ag obair. </p>

<p>Ceapann gach Coimisinéir comh-aireacht dá c(h)uid féin le <em>chef de
cabinet</em> i gceannas air. Grúpa beag comhairleoirí atá sa chomh-aireacht
(cúigear go hiondúil) a thugann cúnamh don Choimisinéir cinnithe den
Choimisiún a ullmhú. </p>

<p>Chomh maith leis na comh-aireachtaí tá foireann an Choimisinéara
eagraithe i rannóga speisialta ar a dtugtar <em>Príomh
Stiúrthóireachtaí</em> agus iad sin roinnte ina Stiúrthóireachtaí agus
ansin ina nAonaid. Ag ceann gach roinn tá Príomh Stiúrthóir atá freagrach
don Choimisinéir Cuí. </p>

<p>Le cúnamh a chur ar fáil do na Coimisinéirí a ndualgais a chur i gcrích
tá foireann oibre timpeall 23,000 fostaithe agus íoctha ag an gCoimisiún. Is
as na Ballstáit ar fad a thagann an fhoireann oibre seo agus ina measc tá
saineolaithe teanga, dlíodóirí, saineolaithe i réimsí faoi leith - mar
shampla talmhaíocht nó tionscal - agus foireann riaracháin. Is féidir le
Parlaimint na hEorpa iachall a chur ar an gCoimisiún ina iomlán éirí as
oifig. Ní mór do dhá-thrian de na vótaí caite agus ar a laghad ½ de na
Feisirí Eorpacha aontú le rún cáinte i dtaobh an Choimisiúin. </p>

<p>Bíonn cruinniú uair amháin sa tseachtain ag an gCoimisiún le rúin a
mholadh, páipéir pholasaithe a aontú agus le cinnithe a thógáil. Nuair
atá cinneadh tógtha, glactar leis mar pholasaí an Choimisiúin agus bíonn
lán-tacaíocht na gCoimisinéirí uilig aige.</p>

<p>Cuireann Ionadaíocht an Choimisiúin Eorpaigh lárionad eolais poiblí ar
fáil le faisnéis faoi gach gné den Eoraip.</p>

<p>Tá tuilleadh eolais ar an gCoimisiún Eorpach le fáil ar <a href="http://ec.europa.eu/about/index_en.htm">shuíomh idirlín an
Choimisiúin</a>.</p>
</div>
<div class="topic base_wheretoapply">
<h2 class="topic base_wheretoapply_title" id="lef21f">Where to apply</h2>

<div class="inlinesio">
<p>
</p><div>
<h3>Oifig an Choimisiúin Eorpaigh in Éirinn</h3>
<p>
  

  
  Teach An Eoraip <br>12-14 Sráid an Mhóta Íochtarach<br>Baile Átha Cliath 2<br>Éire
  <br>
  
</p>
<p>
  

  
  <strong>Teil:</strong>+353 1 634 1111
  <br>
  

  

  
  <strong>Facs:</strong>+353 1 634 1112
  <br> 
  

  
  <strong>Láithreán Gréasáin:</strong> <a href="http://ec.europa.eu/ireland/home_en">http://ec.europa.eu/ireland/home_en</a>
  <br>
  

  

  

  
  <strong>R-phost:</strong> <a href="mailto:eu-ie-info-request@ec.europa.eu">eu-ie-info-request@ec.europa.eu</a>
  <br>
  
</p>
</div></div>
<br></div>
</div>
</html>
