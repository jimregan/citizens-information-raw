<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Seirbhísí dóiteáin
</title>
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Seirbhísí dóiteáin</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l94472">Conas Iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá na seirbhísí dóiteáin in Éirinn faoi bhainistíocht na n-údarás
áitiúil, agus bíonn feidhm chomhairleach, reachtaíochta agus déanta
cinntí ag <a href="http://www.environ.ie/">an Roinn Tithíochta, Pleanála, Pobail agus
Rialtais Áitiúil</a>. Tá na 30 seirbhís dóiteáin á bhfeidhmiú ag
údarás dóiteáin, atá á mbainistiú ag na húdaráis áitiúla
mórthimpeall an Stáit. Reáchtálann foireann na seirbhísí dóiteáin 220
stáisiún dóiteáin timpeall na tíre agus tá lucht múchta dóiteáin
lánaimseartha gairmiúil mar aon le foireann choimeádta pháirtaimseartha
fosaithe acu. Foireann choimeádta iad thart ar dhá thrian den fhoireann
iomlán náisiúnta, agus déantar iad a earcú i gceantair thuaithe, agus
bíonn fáil orthu le haghaidh éigeandála ag gach tráth. Soláthraíonn
foireann dóiteáin lánaimseartha seirbhís do chathracha agus bailte níos
mó, agus déanann siad sealobair chun seirbhís 24 uair ar ghlao-dhualgas a
chur ar fáil.</p>

<h3>Cistiú</h3>

<p>Tugtar cistiú do na Seirbhísí Dóiteáin in Éirinn ó 3 fhoinse:</p>
<ul><li>An Rialtas</li>
</ul><p>Faigheann gach údarás áitiúil ciste ón Rialtas chun seirbhís
dóiteáin a fheidhmiú. Tháinig an ciste seo in ionad rátaí baile. Ina
theannta sin, tugann an Rialtas cistiú do ghrúpaí deonacha a chuireann
seirbhís tarrthála pluaise agus sléibhe ar fáil, agus foilsíonn siad na
staitisticí bliantúla dóiteáin don tír.</p>
<ul><li>Ráta tráchtála</li>
</ul><p>Bailíonn údaráis áitiúla rátaí bliantúla (muirir) ó áitribh
thráchtála. Gearrtar na rátaí seo chun íoc as costas sheirbhísí an
údaráis áitiúil a sholáthraítear do ghnólachtaí, lena n-áirítear
soláthar seirbhísí dóiteáin.</p>
<ul><li>Muirir</li>
</ul><p>Ceadaítear d’údaráis áitiúla, faoi na hAchtanna Seirbhísí
Dóiteáin, chun muirear a ghearradh ar sheirbhísí dóiteáin agus gearrann
tromlach na n-údarás áitiúil muirir. Mar shampla, gearrann roinnt údaráis
áitiúla buntáille ar dhóiteáin tí, ar nós dóiteáin simléir, agus
féadtar an costas iomlán a lorg i gcás tinte tráchtála, tinte foraoise,
aláraim bhréige agus cásanna inar gá trealamh speisialta a úsáid. Ní
ann, áfach, do shraith aonfhoirmeach seirbhísí dóiteáin a ghearrtar nó
sraith aonfhoirmeach rátaí muirir.</p>

<p>Anuas air sin, gearrann údaráis dóiteáin muirear ar iniúchtaí
seirbhís dóiteáin. Féadfaidh na muirir seo a bheith éagsúil ó údarás
áitiúil go húdarás áitiúil, agus féadfaidh siad a bheith athraitheach,
freisin, ag brath ar chineál an áitribh ar a bhfuil iniúchadh á
dhéanamh.</p>

<h3>Sábháilteacht dóiteáin</h3>

<p>Sannadh feidhm na Roinne <a href="http://www.environ.ie/en/Community/NationalDirectorateforFireandEmergencyManagement/">don
Stiúrthóireacht Náisiúnta do Bhainistiú Dóiteáin agus Éigeandála</a>
maidir le cur chun cinn na sábháilteachta dóiteáin agus an choisc ar
dhóiteáin ar leibhéal náisiúnta. Dlúthoibríonn siad le húdaráis
dóiteáin timpeall na tíre chun an cuspóir seo a bhaint amach agus
comhoibríonn siad le Seirbhís Dóiteáin agus Tarrthála Thuaisceart
Éireann, chomh maith. Díríonn na ngníomhaíochtaí um chur chun cinn go
príomha ar Sheachtain Náisiúnta na Sábháilteachta Dóiteáin, a thiteann
amach go luath i nDeireadh Fómhair.</p>

<h3>Oiliúint</h3>

<p>Cuirtear oiliúint ar fáil ar leibhéal náisiúnta agus áitiúil in
ionaid timpeall na tíre. Ar cheann d’fheidhmeanna na Stiúrthóireachta
Náisiúnta tá tacú le hoiliúint na bpearsanra seirbhísí dóiteáin.
Feidhmítear <a href="http://www.environ.ie/en/Community/NationalDirectorateforFireandEmergencyManagement/FireServiceTraining/">clár
bliantúil oiliúna</a>.</p>

<p>Is é an t-ionad oiliúna is mó in Éirinn Ionad Oiliúna Briogáid
Dóiteáin Bhaile Átha Cliath, a chuireann cúrsaí ar fáil i sábháilteacht
dóiteáin agus bainistíocht sábháilteacht dóiteáin do chuideachtaí
lasmuigh de na seirbhísí dóiteáin.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Cumhachtaí na seirbhíse dóiteáin ag láthair dhóiteáin</h3>

<p>Tá an chumhacht ag an oifigeach ceannais ag láthair éigeandála faoin <a href="http://www.irishstatutebook.ie/1981/en/act/pub/0030/index.html">Acht um
Sheirbhísí Dóiteáin, 1981</a> (arna leasú ag Cuid 3 den <a href="http://www.irishstatutebook.ie/2003/en/act/pub/0015/index.html">Acht um
Cheadúnú Ócáidí Laistigh, 2003</a>) rud ar bith a dhéanamh, nó orduithe
a thabhairt dá lucht múchta dóiteáin nó do phearsanra eile rud ar bith a
dhéanamh is gá chun an tine a mhúchadh nó chun daoine a chosaint nó a
shábháil atá bainteach san éigeandáil. I gcás dóiteán amhrasta,
áirítear le cumhachtaí an Oifigigh Cheannais:</p>
<ul><li>An chumhacht chun aon mhaoin a iontráil, sa chás go gcreidtear go
    bhfuil dóiteán tar éis tosú</li>
  <li>An chumhacht chun aon fhoirgneamh a aslonnú</li>
  <li>An chumhacht chun aon fhoirgneamh nó cuid d’fhoirgneamh a
  scartáil</li>
  <li>An chumhacht chun soláthar uisce a ghlacadh ó aon fhoinse phoiblí,
    phríobháideach, nádúrtha nó shaorga.</li>
</ul><p>Tá múchtóirí dóiteáin díolmhaithe ó chaingean dlí i gcúrsa a
ndualgas laistigh d’fhorálacha an Achta.</p>

<h3>Ciontuithe faoi na hAchtanna um Sheirbhísí Dóiteáin agus an tAcht um
Cheartas Coiriúil, 2006</h3>

<p>Faoi na hAchtanna um Sheirbhísí Dóiteáin 1981 agus 2003, is cion é:</p>
<ul><li>Aláram bréige a thabhairt go feasach do na seirbhísí dóiteáin</li>
  <li>Cur isteach ar nó cosc a chur ar aon bhéal tuile nó ar aon fhoinse
    eile de sholáthar uisce</li>
</ul><p>D’fhéadfaí fíneáil a mhéid le €3,000 nó téarma príosúin a
ghearradh ar feadh tráth nach faide ná 6 mhí nó an dá mar phionós ar na
cionta seo.</p>

<p>Féadtar pionós mar gheall ar chionta níos tromchúisí, ar nós
rialacháin um shábháilteacht dóiteáin a shárú maidir le</p>
<ul><li>Méid, dearadh agus úsáid foirgneamh</li>
  <li>Áiseanna leordhóthanacha éalaithe dóiteáin a sholáthar</li>
  <li>An líon uasta áititheoirí a cheadaítear faoi na rialacháin</li>
</ul><p>a ghearradh ar ciontú ar dhíotáil le fíneáil a mhéid le €130,000 nó
téarma príosúin nach faide ná 2 bhliain a ghearradh nó an dá rud.</p>

<p>Cion atá ann i gcomhréir le <a href="http://www.irishstatutebook.ie/2006/en/act/pub/0026/sec0185.html#sec185">hAlt
185 den Acht um Cheartas Coiriúil, 2006</a> pearsanra briogáid dóiteáin a
ionsaí nó bagairt orthu fad a thugann siad faoina gcuid dualgas.
D’fhéadfaí fíneáil a mhéid le €5,000 nó téarma príosúin a
ghearradh ar feadh tráth nach faide ná 7 mbliana (nó an dá rud) mar
phionós ar an gcion seo. Anuas air sin, is cion é cosc no bac a chur ar
phearsanra briogáid dóiteáin tabhairt faoina gcuid dualgas. Gearrfar
fíneáil a mhéid le €2,500 agus/nó 6 mhí sa phríosún mar gheall ar an
gcion seo.</p>

<h3>Teastais um Shábháilteacht Dóiteáin</h3>

<p>Déanann <a href="http://www.environ.ie/en/DevelopmentHousing/BuildingStandards/">na
Rialacháin um Rialáil Foirgníochta, 1997-2013</a> forálacha, i measc rudaí
eile, do chóras Teastais Sábháilteacht Dóiteáin lena léiriú go
gcomhlíonann dearaí foirgnimh na rialacháin sábháilteacht dóiteáin.
Ceanglaítear ar fhorbróirí gach foirgnimh nua, seachas foirgnimh thí,
Teastas Sábháilteacht Dóiteáin a fháil. Cé gurb ann do theastais
éagsúla do shaghsanna éagsúla forbartha, is gá do gach forbróir a
bpleananna agus dearaí a chur faoi bhráid a n-údaráis áitiúil
dóiteáin.</p>

<p>Déanann foireann shinsearach na seirbhísí dóiteáin iniúchadh ar
phleananna an fhorbróra, a chinntíonn go bhfuil áiseanna leordhóthanacha
éalaithe dóiteáin ann agus gur dearadh an foirgneamh ar bhealach a chuireann
cosc agus teorainn ar leathadh dóiteáin. Má bhíonn siad sásta, eisíonn an
t-údarás um rialáil foirgníochta teastas.</p>

<h3>Iniúchadh Foirgneamh</h3>

<p>Faoi fhorálacha na nAchtanna um Sheirbhísí Dóiteáin, féadfaidh
iniúchóirí údaraithe ó na seirbhísí dóiteáin cuairt a thabhairt ar aon
fhoirgneamh agus é a iniúchadh atá laistigh dá ndlínse. Féadfaidh siad
iarraidh ar aon chinn de na sonraí a leanas:</p>
<ul><li>Líon na bhfostaithe nó na n-áititheoirí san fhoirgneamh</li>
  <li>Cuspóir aon seomra nó limistéir san fhoirgneamh</li>
  <li>Na hábhair a úsáideadh i dtógáil an fhoirgnimh</li>
  <li>Aon cháipéisí oifigiúla a bhaineann le sábháilteacht an
  fhoirgnimh.</li>
</ul><p>Sa bhreis air sin, féadfaidh na hiniúchóirí scrúdú a dhéanamh ar an
soláthar uisce agus ceadaítear dóibh aon trealamh riachtanach a thabhairt
leo ar shuíomh agus chun scrúdú nó tástáil a dhéanamh ar aon chórais
téimh, soilsithe nó aeraithe mar aon le haon substaintí a úsáidtear nó a
stóráiltear laistigh d’áitreabh.</p>

<p>Féadfaidh iniúchóir seirbhísí dóiteáin iarraidh ar úinéirí maoine
líoníochtaí nó pleananna foirgneamh a sholáthar atá faoina
n-úinéireacht. Tá dualgas dlíthiúil ar an úinéir chun freagra sásúil a
sholáthar don iniúchóir. Mura bhfuil an t-iniúchóir sásta leis an méid a
aimsíonn sé/sí, féadfaidh sé/sí iarratas a dhéanamh ar an <a href="../../justice/courts_system/high_court.html">Ard-Chúirt</a> ar ordú
a cheanglaíonn go mbaintear, go n-athraítear nó go n-athraítear aon
struchtúr, seirbhís feisteas nó píosa trealaimh chun sábháilteachta nó
ar ordú a chuireann cosc ar obair foirgníochta ar an suíomh nó a chuireann
cosc ar úsáid foirgnimh go dtí go ndéantar na hathruithe riachtanacha. Má
dheonaíonn an Ard-Chúirt an t-ordú sin, tá a téarmaí ina gceanglas dlí
ar úinéir an fhoirgnimh nó an tsuímh. D’fhéadfaí fíneáil a mhéid le
€3,000 agus/nó príosúnacht a mhéid le sé mhí a ghearradh ar
chiontóirí.</p>

<p>Má dhiúltaítear cead isteach d’iniúchóir seirbhísí dóiteáin nó
má chuirtear cosc nó bac air/uirthi tabhairt faoina c(h)uid dualgas, meastar
gurb ionann seo agus cion coiriúil agus féadtar fíneáil a mhéid le
€3,000 agus/nó príosúnacht sé mhí a ghearradh mar phionós air seo.
Féadfaidh iniúchóir seirbhísí dóiteáin iarratas a dhéanamh ar an
gCúirt Dúiche do bharántas má dhiúltaítear cead isteach a thabhairt
dó/di ar fhoirgneamh nó ar shuíomh.</p>

<h3>Ceadúnú stóráil peitril</h3>

<p>Ina theannta sin, tá feidhm ag na seirbhísí dóiteáin maidir le
comhlíonadh <a href="http://www.irishstatutebook.ie/1972/en/act/pub/0010/index.html">an Achta
um Shubstaintí Contúirteacha, 1972</a> agus <a href="http://www.irishstatutebook.ie/1979/en/si/0311.html">na Rialachán um
Shubstaintí Contúirteacha (Stórais Pheitriliam Mhiondíola agus
Phríobháideacha), 1979 (IR 311 de 1979)</a> a chinntiú. Mar shampla, ní
mór dóibh siúd a bhfuil breis agus 273 lítear peitril acu iarratas a
dhéanamh ar cheadúnas le haghaidh stóráil peitril. Tá ar iarratasóirí
cóipeanna de léarscáileanna <a href="http://www.osi.ie/">Suirbhéireachta
Ordanáis</a> agus pleananna suímh agus aon fhoirgneamh ar an suíomh de chuid
an ailtire a chur faoi bhráid a n-údaráis áitiúil. Teastaíonn an
fhaisnéis seo ionas gur féidir leis na seirbhísí dóiteáin a chinntiú go
stóráiltear go sábháilte substaintí contúirteacha, méideanna móra
peitril ag stáisiúin pheitril agus suíomhanna tionsclaíocha, i bhformhór
na gcásanna, agus go gcoimeádtar iad ag fad réasúnta amach ó fhoirgnimh
eile. Tá tuilleadh faisnéise le fáil ar <a href="http://www.hsa.ie/eng/Your_Industry/Petrol_Stations/Retail_and_Private_Petroleum_Stores_RPPS/">láithreán
gréasáin an Údaráis Sláinte agus Sábháilteachta</a>.</p>

<h3>Forbairtí amach anseo</h3>

<p>I bhFeabhra 2013, d’fhoilsigh an Roinn Tithíochta, Pleanála, Pobail agus Rialtais
Áitiúil <a href="http://www.environ.ie/en/Community/NationalDirectorateforFireandEmergencyManagement/PolicyDocuments/">mórcháipéis
bheartais do na seirbhísí dóiteáin</a> dar teideal <a href="http://www.environ.ie/en/Publications/Community/FireandEmergencyServices/FileDownLoad,32381,en.pdf">Pobail
a Choimeád Sábháilte – creatlach le haghaidh sábháilteacht dóiteáin in
Éirinn (‘Keeping Communities Safe - a framework for fire safety in
Ireland’) (pdf)</a>. Cuimsíonn sí líon saincheisteanna, lena n-áirítear
athchóiriú na struchtúr seachadta seirbhíse agus feidhmeanna na seirbhísí
dóiteáin. Tá an líon seirbhísí dóiteáin le laghdú ó na 30 stáisiún
reatha go dtí 21 stáisiún, bunaithe ar chur chuige “na
gcomhsheirbhísí” a fhorbairt agus a shíneadh atá in úsáid cheana féin
ag líon údaráis dóiteáin.</p>
</div>
<div class="topic base_howtoapply">
<h2 class="topic base_howtoapply_title" id="l94472">Conas Iarratas a dhéanamh</h2>

<h3>Glaonna éigeandála</h3>

<p>Tugadh isteach an uimhir a úsáidtear le haghaidh glaonna éigeandála ar
fud na hEorpa – 112 – in Éirinn anois agus cuirtear an uimhir seo in ionad
na huimhreach traidisiúnta chun glao a chur ar na seirbhísí éigeandála in
Éirinn – 999. Má dhéantar tú ceachtar uimhir a iontráil, cuirfear ar
aghaidh thú chuig na seirbhísí éigeandála in Éirinn.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Tá fáil ar fhoirmeacha iarratais ar Theastais Sábháilteacht Dóiteáin
ó d’údarás dóiteáin áitiúil nó ó do stáisiún áitiúil dóiteáin.
Is féidir teacht ar shonraí teagmhála le haghaidh gach údaráis dóiteáin
ar <a href="http://www.environ.ie/community/fire-and-emergency-management/fire-authorities/fire-authorities">láithreán
gréasáin na Roinne Tithíochta, Pleanála, Pobail agus Rialtais Áitiúil</a>.</p>

<p>Tiocfaidh tú ar thuilleadh faisnéise agus ar chóid chleachtais ar
shábháilteacht dóiteáin i <a href="http://www.environ.ie/search/archived/current/category/community/sub-topic/guidance/sub-type/guidelinesstandards/topic/fire-and-emergency-management/type/publications">mír
Fhoilseacháin na Seirbhísí Dóiteáin</a> ar láithreán gréasáin na
Roinne.</p>

<p>Más spéis le do chuideachta tabhairt faoi oiliúint sábháilteacht
dóiteáin, déan teagmháil le d’údarás áitiúil nó le hIonad Oiliúna
Briogáid Dóiteáin Bhaile Átha Cliath ag:</p>

<p>
</p><div class="inlinesio">
<p>
</p><div>
<h3>DBF Oiliúint Sheachtrach</h3>
<p>
  

  
  Ionad Traenála na Briogáide Dóiteáin<br>Bothar Mhullach Idé<br>Marino<br>Bhaile Átha Cliath 3<br>Éire
  <br>
  
</p>
<p>
  

  
  <strong>Teil:</strong>+353 (0)1 222 4199
  <br>
  

  

  

  
  <strong>Láithreán Gréasáin:</strong> <a href="http://www.dfbexternaltraining.ie/">http://www.dfbexternaltraining.ie/</a>
  <br>
  

  

  

  
  <strong>R-phost:</strong> <a href="mailto:info@dfbexternaltraining.ie">info@dfbexternaltraining.ie</a>
  <br>
  
</p>
</div></div>

<br></div>
</div>
</html>
