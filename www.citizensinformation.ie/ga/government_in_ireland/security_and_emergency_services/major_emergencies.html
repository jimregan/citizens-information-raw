<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Móréigeandálaí
</title>
    
    <meta name="description" content="Conas a dhéileáltar le móréigeandálaí, ar nós tuairt traenach nó tuile.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Móréigeandálaí</h1>
	
<ul class="anchorlinks"><li><a href="#l0b797">Introduction</a></li><li><a href="#l7fd76">Bainistíocht móréigeandála</a></li><li><a href="#lfacbe">Dianaimsir</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b797">Introduction</h2>

<p>Teagmhas is ea móréigeandáil a sháraíonn gnáthchumas na
bpríomhsheirbhísí éigeandála atá ina cúis leis an méid an leanas nó a
chuthaíonn bagairt i leith an mhéid a leanas:</p>
<ul><li>Bás nó gortú,</li>
  <li>Cur isteach tromchúiseach ar sheirbhísí ríthábhachtacha nó</li>
  <li>Díobháil a dhéanamh do réadmhaoin, don chomhshaol nó don
  bhonneagar</li>
</ul><p>I measc na dteagmhas sin tá pléascthaí, tuairteanna traenach, teagmhais
lena mbaineann substaint bhaolach agus foirmeacha de dhianaimsir ar nós tuile
agus stoirmeacha.</p>

<p>Teastaíonn ó mhóréigeandáil slógadh acmhainní breise ag
príomhghníomhaireachtaí freagartha le freagairt éifeachtach a chinntiú.</p>

<h3>Príomhsheirbhísí éigeandála</h3>

<p>Is iad na príomhsheirbhísí éigeandála na chéad seirbhísí le
freagairt ar an mórchuid de mhóréigeandálaí. Seirbhísí gormsholais iad a
fhreagraíonn ar ghnáthéigeandálaí, is é sin, an <a href="../../justice/law_enforcement/garda_siochana_national_police_force.html">Garda
Síochána</a>, an <a href="../../health/health_system/emergency_health_services_in_ireland.html">tSeirbhís
Otharcharranna</a> agus an <a href="fire_services.html">tSeirbhís
Dóiteáin</a>. Tá an ceathrú príomhsheirbhís éigeandála, Garda Cósta na
hÉireann, freagrach as éigeandálaí mara a láimhseáil in uisce críche, i
gcalafoirt agus in imeallbhord na hÉireann.</p>

<h3>Príomhghníomhaireachtaí freagartha</h3>

<p>Gníomhaireachtaí iad príomhghníomhaireachtaí freagartha (GPFanna) arna
sannadh ag an Rialtas le freagairt ar mhóréigeandálaí. Is iad an Garda
Síochána, Feidhmeannacht na Seirbhíse Sláinte agus na húdaráis áitiúla.
Mar chuid de GPF níos mó is ea gach príomhsheirbhís éigeandála. Mar
shampla, seirbhís údaráis áitiúil is ea an tSeirbhís Dóiteáin. De bharr
chineál agus chastacht na móréigeandálaí, teastaíonn foireann agus
acmhainní an GPF níos fairsinge le hiarmhairtí theagmhas na móréigeandála
a bhainistiú agus lena freagairt a chomhordú le GPFanna eile.</p>

<p>Ag brath ar chineál na héigeandála, d'fhéadfadh gníomhaireachtaí eile
seachas na GPFanna, ar nós na bhFórsaí Cosanta nó na seirbhísí deonacha
éigeandála bheith ag teastáil freisin.</p>
</div>

<div class="topic base_rules">
<h2 class="topic base_rules_title" id="l7fd76">Bainistíocht móréigeandála</h2>

<p>Teastaíonn socruithe speisialta ó mhóréigeandálaí le freagairt
chomhordaithe agus éifeachtach a chinntiú ag na GPFanna.</p>

<h3>Creat le haghaidh Móréigeandálaí a Bhainistiú</h3>

<p>Cheadaigh an Rialtas in 2006 <a href="http://mem.ie/">Creat le haghaidh
Móréigeandálaí a Bhainistiú</a> ar creat beartas, struchtúr agus
socruithe é d'ullmhacht agus d'fhreagairt ar mhóréigeandálaí ar leibhéil
áitiúla agus réigiúnacha. Is é cuspóir an Chreata seo é a chur ar chumas
ranna an Gharda Síochána, réigiún d'Fheidhmeannacht na Seirbhíse Sláinte
agus údarás áitiúil réiteach le haghaidh aon mhóréigeandála agus chun
freagairt chomhordaithe a dhéanamh ar aon mhóréigeandáil a tharlaíonn ina
limistéar.</p>

<p>Leagtar amach socruithe sa Chreat le haghaidh seirbhísí eile, ar nós na
bhFórsaí Cosanta, seirbhísí deonacha éigeandála, fóntas, cuideachtaí
iompair, tionscal agus rannpháirtithe eile, chomh maith le socruithe do na
pobail a bhíonn thíos le móréigeandáil le tacú agus le hoibriú le
GPFanna sa fhrithghníomhú agus sa bhainistiú ar mhóréigeandáil.</p>

<p>Tá ag gach GPF plean móréigeandála ina leagtar amach sonraí faoina
fhreagairt, mar aon leis an méid a chuireann sé le comhfhreagairt na
ngníomhaireachtaí uile.</p>

<h3>An Oifig Pleanála Éigeandála</h3>

<p>Tá <a href="http://www.emergencyplanning.ie/_home.aspx">an Oifig Pleanála
Éigeandála</a> freagrach don Aire Cosanta as comhordú agus maoirsiú a
dhéanamh ar phleanáil le haghaidh éigeandálaí. Ina theannta sin, cuireann
siad tacaíocht ar fáil do Thascfhórsa an Rialtais um Pleanáil Éigeandála.
D’fhoilsigh siad lámhleabhar dar teideal <a href="http://www.emergencyplanning.ie/downloads/Emergency-Handbook-English.pdf">Ullmhú
le haghaidh Móréigeandálaí (pdf)</a>.</p>

<p>Cuireann Tascfhórsa an Rialtais um Pleanáil Éigeandála beartas agus
treoir ar fáil. Tá an tAire Cosanta ina chathaoirleach ar an tascfhórsa seo.
Déanann siad gníomhaíochtaí pleanála éigeandála ranna uile an rialtais
agus na n-údarás uile poiblí a chomhordú agus a mhaoirsiú. Ina theannta
sin, cuireann siad an úsáid is fearr is féidir as acmhainní agus as
comhoiriúnachta chun cinn i measc riachtanais éagsúla phleanála.</p>

<p>Tá an Oifig Pleanála Éigeandála ina gcathaoirleach ar an nGrúpa Oibre
Idir-Rannach um Pleanáil Éigeandála (GOIPE) a thugann faoi staidéir
shonracha agus a fhorbraíonn gnéithe áirithe de phleanáil éigeandála. Is
iad an GOIPE an meán trína gcomhroinnter saineolas idir ranna Rialtais agus
údaráis phoiblí maidir le pleanáil éigeandála.</p>

<p>Is ar na ranna cuí rialtais atá an <a href="http://www.emergencyplanning.ie/media/docs/revised%20annex%20to%20sepg%20-%20roles%20&amp;%20responsibilities%20in%20emergency%20planning%2027%20may2010.pdf">phríomhfhreagracht
as feidhmeanna sonracha pleanála éigeandá</a>. Nuair a thiteann éigeandáil
amach, cuirtear an plean oiriúnach éigeandála i ngníomh agus an roinn chuí
chun tosaigh ar a chur i bhfeidhm.</p>
</div>

<div class="topic base_rates">
<h2 class="topic base_rates_title" id="lfacbe">Dianaimsir</h2>

<p>I ndiaidh teagmhais dianaimsire i ngeimhridh 2009/2010 agus 2010/2011ina
raibh baint ag tuile agus fíorfhuacht, sheol an Rialtas feachtas faisnéise le
comhairle agus faisnéis a chur ar fáil le cabhrú leis an bpobal a bheith
réitithe níos fearr le déileáil le tréimhse dhianaimsire. D'fhoilsigh an
Oifig Pleanála Éigeandála leabhrán dar teideal <a href="http://www.winterready.ie/pdfs/BeWinterReady-Web.pdf">Bí Ullamh don
Gheimhreadh (pdf)</a> agus d’fhorbair siad láithreán gréasáin <a href="http://www.winterready.ie/">winterready.ie</a> le comhairle phraiticiúil
agus le sonraí teagmhála na seirbhísí a chur ar fáil ar féidir leo
cabhrú in éigeandálaí dianaimsire.</p>

<p>D’eisigh an Roinn Iompair <a href="http://www.dttas.ie/sites/default/files/publications/corporate/english/transport-information-guide-during-severe-weather-2013-2014/transport-media-info-guide-severe-weather-2012-2013-final.pdf">treoir
maidir le dianaimsir (pdf)</a> lena n-áirítear comhairle maidir le taisteal
le linn dianaimsire mar aon le sonraí teagmhála le haghaidh comhairlí
cathrach agus contae, oibreoirí busanna, oibreoirí iarnróid agus bád
farantóireachta, aerforit agus aerlínte.</p>

<p>D’fhoilsigh an Roinn Post, Fiontair agus Nuálaíochta <a href="https://www.djei.ie/en/Publications/Publication-files/Forf%C3%A1s/Business-Continuity-Planning-in-Severe-Weather-Irish-version.pdf">treoir
do ghnólachtaí maidir le hullmhú do dhianaimsir (pdf)</a>. Áirítear léi
seo seicliosta praiticiúil le teimpléad bunúsach a chur ar fáil do
ghnólachtaí a d’fhéadfadh cabhrú leo laigí a shainaithint ina bpleananna
leanúnachais ghnó, sa chás go dtarlóidh teagmhas dianaimsire.</p>
</div>

<!--this section produces the further information bit at the bottom of the document.
<div class="topic further_info">

<h1 class="further_info">Further information</h1>
<p>Text goes here</p>
</div>
-->
</div>
<!--this is the section that produces "Useful resources" in the box on the right-hand side. Below is an example.
	<div id="useful_resources">
      <ul>
	<li>
	  <a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
	</li>
	
      </ul>
    </div>
	-->
</html>
