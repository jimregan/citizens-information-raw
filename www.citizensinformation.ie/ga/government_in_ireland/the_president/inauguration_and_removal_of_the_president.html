<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Uachtarán a gharim agus a chur as oifig
</title>
    
    <meta name="description" content="Tá cur síos sa cháipéis seo ar Uachtarán a ghairm agus ar     na cuinsí inar féidir an tUachtarán a chur as oifig.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Uachtarán a gharim agus a chur as oifig</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<h3>Uachtarán a ghairm</h3>

<p>Rachaidh an té a bhuaigh <a shape="rect" href="../elections_and_referenda/national_elections/presidential_election.html">toghchán
an uachtaráin</a> i gcúram oifige leis an dearbhú seo a leanas a dhéanamh
go poiblí mar atá leagtha síos i mBunreacht na hÉireann.</p>

<p>"I láthair Dia na nUilechumhacht, táimse, á ghealladh agus á dhearbhú
go sollúnta is go fírinneach bheith i mo thaca agus i mo dhídin do
Bhunreacht na hÉireann, agus a dlíthe a chaomhnú, mo dhualgais a
chomhlíonadh go dílis coinsiasach de réir an Bhunreacht is an dlí, agus mo
lándícheall a dhéanamh ar son leasa is fónaimh mhuintir na hÉireann. Dia
do mo stiúradh agus do mo chumhdach."</p>

<p>Déantar an tUachtarán a ghairm i Halla Naomh Phádraig, <a href="http://www.dublincastle.ie/">Caisleán Átha Cliath</a> agus déanann
sé/sí an dearbhú i láthair baill Tithe an Oireachtais, Breithimh na <a href="../../justice/courts_system/supreme_court.html">Cúirte
Uachtaraí</a>, na Cúirte Achomhairc agus na h<a href="../../justice/courts_system/high_court.html">Ardchúirte</a> agus
pearsana poiblí eile. </p>

<h3>Uachtarán a chur as oifig </h3>

<p>Tá 2 chás gur féidir Uachtarán a chur as oifig. Má dhéanann 5 nó
níos mó breitheamh den Chúirt Uachtarach cinneadh go bhfuil an tUachtarán
ar míthreoir go buan, tiocfaidh deireadh lena t(h)éarma oifige. </p>

<p>Is féidir le ceachtar de Thithe an Oireachtais an tUachtarán a tháinseamh
as ucht "mí-iompair a luafar". D'fhéadfadh sé go mbeadh coir choiriúil nó
míúsáid cumhachtaí an Uachtaráin i gceist leis an mí-iompair luaite. 
</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Táinseamh</h3>

<p>Ní mór do, ar a laghad, 30 comhalta de cheachtar de Thithe an Oireachtais
rún a shíniú go ndéanfaí an tUachtarán a tháinseamh leis an rún sin a
mholadh. Ansin, le glacadh leis an rún, ní mór go mbeadh tacaíocht dhá
thrian, ar a laghad, de chomhaltaí uilig an tí sin ag an rún. </p>

<p>Ní mór ansin don Teach eile scrúdú a dhéanamh ar an gcúiseamh go
bhfuil an tUachtarán ciontach as mí-iompair luaite. Is féidir le coiste nó
binse fiosruithe an chúis a scrúdú. Tá sé de cheart ag an Uachtarán a
bheith i láthair agus an chúis dhá scrúdú. </p>

<p>Ag deireadh an scrúdaithe, ní mór do dhá thrian den Teach a rinne an
scrúdú tacú le rún a dhearbhaíonn go bhfuil an tUachtarán ciontach as
mí-iompair luaite. Tiocfaidh deireadh ansin le tréimhse oifige an
Uachtaráin. </p>

<p>Mar sin leis an Uachtarán a chur as oifig, ní mór do dhá thrian de
chomhaltaí uilig Tithe an Oireachtais vóta a chaitheamh i bhfabhar é sin a
dhéanamh.
</p>
</div>
</div>
</html>
