<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Gradam an Uachtaráin – Gaisce
</title>
    
    <meta name="description" content="Tá plé déanta sa cháipéis seo ar Dhuais an Uachtaráin, Duais Náisiúnta Dúshláin an Uachtaráin a bhronntar ar dhaoine óga idir 15 agus 25 bliain d&#39;aois.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Gradam an Uachtaráin – Gaisce</h1>
	
<ul class="anchorlinks"><li><a href="#l0b3fe">Eolas</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Is é Gradam an Uachtaráin an Gradam Náisiúnta Dúshláin a bhronnann an
tUachtarán ar ógánaigh in Éirinn atá idir 15 agus 25 bliain d’aois.
Bronntar bonn i mbosca, teastas atá sínithe ag an Uachtarán agus biorán
liopa ar fhaighteoirí an Ghradaim.</p>

<p>Is é cuspóir an ghradaim chun luaíocht a bhronnadh ar ógánaigh a chuir
dúshlán mór rompu féin agus a sháraigh é i ngach ceann de na ceithre
limistéar gníomhaíochta:</p>
<ul><li>Rannpháirtíocht an phobail, mar shampla, ag cabhrú le daoine
    scothaosta nó garchabhair nó tarrtháil a fhoghlaim</li>
  <li>Scil phearsanta, mar shampla, gléas ceoil, scileanna ríomhaire nó
    tiomáint a fhoghlaim</li>
  <li>Áineas fisiciúil, mar shampla, snámh, peil nó leadóg</li>
  <li>Aistear eachtraíochta, mar shampla, grúpthuras rothaíochta,
    curachóireachta nó fánaíochta.</li>
</ul><p>Chun an gradam barrleibhéil a fháil, ní mór duit bheith rannpháirteach
i dtionscadal cónaithe, chomh maith, mar shampla, cúrsa cónaithe Gaeilge,
cúrsa cónaithe spóirt nó oibriú i dteach cónaithe cúraim.</p>

<p>A luaithe a sháraigh tú do chuid dúshláin phearsanta faoi threoir
Cheannaire Gradaim an Uachtaráin (PAL), beidh an gradam bainte amach agat.</p>

<h3>Leibhéil ghradaim</h3>

<p>Tá trí leibhéal gradaim ann a léiríonn leibhéil éagsúla d’am agus
de thiomantas:</p>
<ul><li>Cré-umha – is í an aois íosta is féidir leat bheith páirteach 15
    bliana d’aois</li>
  <li>Airgead – is í an aois íosta is féidir leat bheith páirteach 16
    bliana d’aois</li>
  <li>Ór – is í an aois íosta is féidir leat bheith rannpháirteach 17
    mbliana d’aois</li>
</ul><p>Ní gá tabhairt faoin nGradam Cré-umha sula ndéantar iarracht Gradam
Airgid a fháil, agus ní gá tabhairt faoin nGradam Airgid sula dtugtar faoin
nGradam Óir.</p>

<h3>An Gradam Cré-umha</h3>

<p>Chun an <a href="http://gaisce.ie/bronze-award/">Gradam Cré-umha</a> a
bhaint amach, ní mór duit:</p>
<ul><li>Bheith rannpháirteach ar feadh 1 uair sa tseachtain, ar a laghad, ar
    feadh 13 seachtaine i ngach ceann de na trí limistéar a leanas: 
    <p>- Rannpháirtíocht an Phobail</p>
    <p>- Scileanna Pearsanta</p>
    <p>- Áineas Fhisiciúil</p>
  </li>
  <li>Bheith rannpháirteach ar feadh 1 uair sa tseachtain, ar a laghad, ar
    feadh 13 seachtaine breise i limistéar amháin de na trí limistéar
  thuas</li>
  <li>Tabhairt faoi aistear 2 lá, 1 oíche i ngrúpa a chuimsíonn íosfhad
    iomlán: 
    <p>- Siúl idir 25km agus 35km nó</p>
    <p>- Rothaíocht idir 100km agus 130km</p>
  </li>
</ul><h3>An Gradam Airgid</h3>

<p>Chun an <a href="http://gaisce.ie/silver-award/">Gradam Airgid</a> a bhaint
amach, ní mór duit:</p>
<ul><li>Bheith rannpháirteach ar feadh 1 uair sa tseachtain, ar a laghad, ar
    feadh 26 seachtain i ngach ceann de na trí limistéar a leanas: 
    <p>- Rannpháirtíocht an Phobail</p>
    <p>- Scileanna Pearsanta</p>
    <p>- Áineas Fhisiciúil</p>
  </li>
  <li>Bheith rannpháirteach ar feadh 1 uair sa tseachtain, ar a laghad, ar
    feadh 26 seachtain breise i limistéar amháin de na trí limistéar thuas
    (ní theastaíonn seo i gcás shealbhóirí an Ghradaim Chré-umha)</li>
  <li>Tabhairt faoi aistear 3 lá, 2 oíche i ngrúpa a chuimsíonn íosfhad
    iomlán: 
    <p>- Siúl idir 50km agus 79km nó</p>
    <p>- Rothaíocht idir 190km agus 220km</p>
  </li>
</ul><h3>An Gradam Óir</h3>

<p>Chun an <a href="http://gaisce.ie/gold-award/">Gradam Óir</a> a bhaint
amach, ní mór duit:</p>
<ul><li>Bheith rannpháirteach ar feadh 1 uair sa tseachtain, ar a laghad, ar
    feadh 52 seachtain i ngach ceann de na trí limistéar a leanas 
    <p>- Rannpháirtíocht an Phobail</p>
    <p>- Scileanna Pearsanta</p>
    <p>- Áineas Fhisiciúil</p>
  </li>
  <li>Bheith rannpháirteach ar feadh 1 uair sa tseachtain, ar a laghad, ar
    feadh 26 seachtain breise i limistéar amháin de na trí limistéar thuas
    (ní theastaíonn seo i gcás shealbhóirí an Ghradaim Airgid)</li>
  <li>Tabhairt faoi aistear 4 lá, 3 oíche i ngrúpa a chuimsíonn íosfhad
    iomlán: 
    <p>- Siúl idir 80km agus 110km nó</p>
    <p>- Rothaíocht idir 300km agus 350km</p>
  </li>
  <li>Páirt a ghlacadh i dtionscadal cónaithe ar feadh 5 lá agus 4
  oíche</li>
</ul></div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Is gá duit comhaontú a dhéanamh i dtaca leis an dúshlán le <a href="http://gaisce.ie/pals-5/">Ceannaire Gradaim an Uachtaráin (PAL)</a> sula
ndéanann tú iarratas. Áirítear le PALanna, múinteoirí i scoileanna,
fostóirí, ceannairí óige, Gardaí agus daoine ainmnithe i gcoláistí
tríú leibhéil. Ba cheart duit <a href="http://gaisce.ie/contact/">teagmháil
a dhéanamh le hOifig Ghradam an Uachtaráin</a> má bhíonn deacracht agat le
PAL a aimsiú go háitiúil.</p>

<p>Nuair a bhíonn na roghanna uile gníomhaíochta go léir fiosraithe agat i
ngach mír den ghradam, féadfaidh tú comhaontú a dhéanamh chun tabhairt
faoin dúshlán. Tá fáil ar thuilleadh faisnéise ar <a href="http://www.gaisce.org/">láithreán gréasáin Gaisce</a>.</p>

<p>Nuair a bhíonn comhaontú déanta ar an dúshlán, déanann tú iarratas
agus an táille a íoc ar líne. Déanfaidh an PAL d’iarratas a
ghníomhachtú ar líne, ina dhiaidh sin, ionas gur féidir leat tús a chur
leis na gníomhaíochtaí lenar comhaontaíodh don dúshlán. Déanann an PAL
monatóireacht ort d’fhad an dúshláin, agus cuireann sé/sí a (h)ainm leis
ag an deireadh, má tugadh faoi gach rud lenar comhaontaíodh i gcomhréir le
caighdeáin an ghradaim.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Gaisce - Duais an Uachtaráin</h3>
<p>
  

  
  Bóthar Thuaidh<br>Páirc an Fhionnuisce<br>Baile Átha Cliath 8<br>Éire
  <br>
  
</p>
<p>
  

  
  <strong>Teil:</strong>+353 (0)1 617 1999
  <br>
  

  

  
  <strong>Facs:</strong>+353 (0)1 670 7060
  <br> 
  

  
  <strong>Láithreán Gréasáin:</strong> <a href="http://www.gaisce.org/">http://www.gaisce.org/</a>
  <br>
  

  

  

  
  <strong>R-phost:</strong> <a href="mailto:mail@gaisce.ie">mail@gaisce.ie</a>
  <br>
  
</p>
</div></div>

</div>
</div>
</html>
