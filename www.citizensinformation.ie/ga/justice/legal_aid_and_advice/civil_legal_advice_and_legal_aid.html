<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Comhairle agus Cúnamh Dlí
</title>
    
    <meta name="description" content="Tá cur síos sa cháipéis seo ar an gcóras cúnamh dlí     shibhialta in Éirinn.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Comhairle agus Cúnamh Dlí</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l27d15">Rátaí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá an <a href="http://www.legalaidboard.ie/lab/publishing.nsf/Content/Home">Bord Cúnamh
Dlí</a> freagrach as comhairle agus cúnamh dlí a sholáthar dóibh siúd
nach bhfuil in ann íoc as na seirbhísí sin óna n-acmhainní féin.</p>

<p>Ciallaíonn cúnamh dlí ionadaíocht ag <a href="../courtroom/barristers.html">abhcóide</a> nó <a href="../courtroom/solicitors.html">aturnae</a> in imeachtaí sibhialta i
gcúirt, sa mhullach ar an obair ullmhúcháin a bhíonn i gceist leis seo.</p>

<p>Áirítear le comhairle dlí aon chomhairle ó bhéil nó scríofa a
chuireann aturnae nó abhcóide ar fáil.</p>

<h3>Scéim nua</h3>

<p>Faoi <a href="http://www.citizensinformationboard.ie/en/news/2016/news20161003.html">Abhaile,
an tSeirbhís um Réiteach Riaraistí Morgáiste</a>, cuireann scéim nua do
dhaoine i ndroch-riaráistí morgáiste méid áirithe chomhairle agus cúnamh
dlí ar fail d'iasachtaithe cáilithe. <a href="../../housing/owning_a_home/mortgage_arrears/aid_and_advice_scheme.html">Léigh
tuilleadh faoin scéim seo</a>.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Comhairle Dlí</h3>

<p>Is comhairle shibhialta dlí aon chomhairle ó bhéil nó scríofa a thugann
aturnae nó abhcóide duit faoi conas a chuirtear an dlí i bhfeidhm in ábhair
shibhialta. D’fhéadfaí a áireamh leis litreacha a scríobh ar do shon nó
gníomhú duit in idirbheartaíochtaí le daoine. Cuireann aturnaetha an Bhoird
comhairle dlí ar fáil ina líonra ionad dlí.</p>

<p>Is féidir comhairle dlí a thabhairt maidir le haon ábhar dlí seachas an
méid a leanas:</p>
<ul><li>Ábhar dlí choiriúil, mura gearánaí an duine a lorgaíonn an
    chomhairle i gcás ionsaí gnéasaigh nó éignithe.</li>
  <li>Ábhar, ina bhfuil an Bord faoin tuairim go bhféadfaí déileáil leis
    tríd an gcomhairle chuí a fháil seachas comhairle dlí ó chúnamh an
    stáit.</li>
</ul><p>D’fhéadfadh an Bord a chinneadh chun stop a chur le comhairle dlí sa
chás go measann siad nach bhfuil sé réasúnach a thuilleadh amhlaidh a
dhéanamh nó nach bhfuil an duine a fhaigheann an chomhairle i dteideal a
thuilleadh mar thoradh ar a mhaoin/maoin chun í a fháil.</p>

<p>D’fhonn cáiliú do chomhairle dlí, ní mór duit pas a fháil i
dtástáil mhaoine. Má bhíonn an rath ar d’iarratas, iarrfar ort
ranníocaíocht airgeadais a dhéanamh. Braithfidh an méid a íocfaidh tú ar
do mhaoin.</p>

<p>Más gearánaí thú i gcás ionsaí ghnéasaigh nó éignithe, ní gá go
n-éireoidh leat i dtástáil mhaoine nó ranníocaíocht a íoc.</p>

<p>Má dhiúltaíonn an Bord chun comhairle dlí a cheadú duit, is féidir
leat an cinneadh a achomharc.</p>

<h3>Cúnamh Dlí</h3>

<p>Ciallaíonn cúnamh dlí ionadaíocht ag aturnae nó abhcóide in imeachtaí
dlí sna Cúirteanna Dúiche, Cuarda, Ard-Chúirteanna agus sna Cúirteanna
Uachtaracha. Ciallaíonn seo go ndeachaigh tú i dteagmháil leis an mBord chun
gníomhú ar do shon sna himeachtaí, lena n-áirítear comhfhreagras a
sheoladh ar do shon, cáipéisí cúirte a dhréachtú, comhairle a thabhairt,
ionadaíocht a dhéanamh duit sa chúirt agus an obair uile chúlra
ullmhúcháin a theastaíonn a dhéanamh.</p>

<p>Go ginearálta, cuireann aturnaetha atá fostaithe ag an mBord cúnamh dlí
ar fáil ina n-ionaid dlí. In ábhair áirithe dlí teaghlaigh, is féidir le
haturnae cúnamh dlí a chur ar fáil i gcleachtas príobháideach ó phainéil
aturnaetha a bhunaigh an Bord.</p>

<p>Bíonn cúnamh dlí ar fáil do nach mór gach ábhar sibhialta. <a href="legal_aid_board.html">Ní áirítear cásanna áirithe</a>, áfach, ó
scóip an chúnaimh shibhialta dlí.</p>

<p>D’fhonn cáiliú do chúnamh dlí, ní mór duit pas a fháil i dtástáil
mhaoine agus i dtástáil tuilleamh. Má cháilítear thú do chúnamh dlí,
beidh ort roinnt ranníocaíochtaí a dhéanamh do chostais fhoriomlána na
n-imeachtaí, ach amháin i gcás cásanna cúraim leanaí. Leagtar amach i
mír na Rátaí thíos na ranníocaíochtaí uasta agus íosta is féidir a
dhéanamh.</p>

<p>Má dhiúltaíonn an Bord chun cúnamh dlí a cheadú duit, is féidir leat
an cinneadh a achomharc.</p>

<h3>Tástáil tuilleamh</h3>

<p>Seo tástáil tosaigh lena chinntiu gur cás dlisteanach do chás agus go
nglacfadh duine réasúnta an cás agus go molfaí dóibh an cás a ghlacadh.
Éireoidh leat sa tástáil tuilleamh, más é tuairim an Bhoird:</p>
<ol><li>Go bhfuil agat, i dtaobh ábhar dlí de, údar réasúnta leis na
    himeachtaí a thosú, a chosaint nó bheith i do pháirtí leis na
    himeahctaí a lorgaítear an cúnamh dlí dóibh.</li>
  <li>Gur dóigh go réasúnta go n-éireoidh leat sna himeachtaí.</li>
  <li>Gurb iad na himeachtaí a lorgaítear an cúnamh dlí dóibh an bealach
    is sásúla chun an toradh a lorgaíonn tú a bhaint amach.</li>
  <li>Agus aird ar an uile chúinse (lena n-áirítear an costas dóchúil don
    Bhord, a mheastar i leith na tairbhe dóchúla duit), gur réasúnta an
    t-iarratas a cheadú.</li>
  <li>Ní thagann do chás faoi chuimsiú na limistéar eisiata.</li>
</ol><p>Má bhaineann leas linbh leis na himeachtaí, lena n-áirítear
caomhnóireacht nó rochtain, ní bhaineann tosca 2 agus 4.</p>

<h3>Tástáil mhaoine</h3>

<p>D’fhonn cáiliú do chomhairle nó do chúnamh dlí, ní mór duit foirm
um thástáil mhaoine a chomhlánú, ar a bhfuil fáil san uile oifig Cúnamh
Dlí. Is é an dlí a leagann amach na rialacháin um thástáil mhaoine <a href="http://www.irishstatutebook.ie/1996/en/si/0273.html">IR 273/1996
Rialacháin um Chúnamh Dlí Shibhialta, 1996</a>, <a href="http://www.irishstatutebook.ie/2002/en/si/0008.html">IR 8/2002
Rialacháin um Chúnamh Dlí Shibhialta, 2002</a>, <a href="http://www.irishstatutebook.ie/2006/en/si/0460.html">IR 460/2006
Rialacháin um Chúnamh Dlí Shibhialta, 2006</a> agus <a href="http://www.irishstatutebook.ie/2013/en/si/0346.html">IR 346/2013
Rialacháin um Chúnamh Dlí Shibhialta 2013</a>.</p>

<p>Is éagsúil an Bord Cúnamh Dlí ó thástálacha maoine leasa
shóisialaigh nó Fheidhmeannacht na Seirbhíse Sláinte (FSS).</p>

<p>Is í an tréimhse ábhartha ama an bhliain i ndiaidh d’iarratais.
Féachfaidh an Bord lena mheas céard é d’ioncam indiúscartha don bhliain
sin. B’fhéidir go mbeidh sé riachtanach breithniú a dhéanamh ar
d’ioncam don bhliain seo caite d’fhonn é seo a dhéanamh.</p>

<p>Chomh maith le hioncam indiúscartha níos lú ná €18,000, ní mór go
mbíonn agat caipiteal níos lú ná €100,000. Ní dheántar breithniú ar
theach do theaghlaigh nuair a bhíonn caipiteal indiúscartha á mheasúnú.</p>

<p><strong>Ioncam indiúscartha</strong></p>

<p>Is ionann ioncam indiúscartha agus an t-ioncam iomlán lúide costais
asbhainteacha, lena n-áirítear cáin ioncaim, aisíocaíochtaí morgáiste,
cíos, ranníocaíochtaí árachas sóisialta, ús ar iasachtaí, costais
feighlíocht leanaí agus míreanna eile.</p>

<p><strong>Ioncam</strong></p>

<p>Tá an Bord Cúnamh Dlí údaraithe (ag d’fhoirm iarratais ar chúnamh
dlí) chun faisnéis a fháil ón <a href="http://www.welfare.ie/">Roinn
Coimirce Sóisialaí</a> agus ó na <a href="http://www.revenue.ie/">Coimisinéirí Ioncaim</a> faoi d’ioncam nó do
chaipiteal.</p>

<p>Déanann an Bord Cúnamh Dlí breithniú ar an uile fhoinse ioncaim agus í
a chur san áireamh, lena n-áirítear ioncam ó phost, féinfhostaíocht,
pinsin (pinsin ghairme agus leasa shóisialaigh araon), infheistíochtaí,
ioncam ó chíosa, etc.</p>

<p>Cuirfear san áireamh luach na sochar, na bpribhléidí agus na bpeorcaisí
a théann chun do shochair. Áirítear leis seo cóiríocht agus/nó béilí
shaor in aisce, agus luach scéim neamhranníocach pinsin.</p>

<p>I gcás lanúin phósta, cuirtear ioncam an dá ruda san áireamh
seachas:</p>
<ul><li>sa chás go bhfuil siad ar a mhalairt de thaobh sa chaingean a
    bheartaítear, nó</li>
  <li>go bhfuil siad ina gcónaí amach óna chéile.</li>
</ul><p><strong>Liúntas agus caiteachas</strong></p>

<p>A luaithe a dhéanann an Bord d’ioncam bliantúil a mheas, féachfaidh
siad ansin le d’ioncam indiúscartha a ríomh trí na liúntais agus an
caiteachas a leanas a bhaint de:</p>
<ul><li>Céile/páirtnéir – is ann d’asbhaint €3,500 má tá
    céile/páirtnéir agat. (Ní mór don chéile/pháirtnéir bheith ina
    c(h)leithiúnaí).</li>
  <li>Cleithiúnaithe – is ann d’asbhaint €1,600 do gach cleithiúnaí.
    D’fhéadfadh leanbh faoi 18 mbliana nó níos sine ná 18 atá in
    oideachas lánáimseartha nó gaol cleithiúnaigh nó duine eile a
    chónaíonn leat agus a dtugann tú tacaíocht dóibh bheith ina
    c(h)leithiúnaí.</li>
  <li>Costais chúram linbh a mhéid agus €6,000 an leanbh.</li>
  <li>Costais chóiríochta a mhéid agus €8,000 sa bhliain.</li>
  <li>Baintear ranníocaíochtaí ÁSPC ina n-iomláine.</li>
  <li>Baintear íocaíochtaí cáin ioncaim ina n-iomláine.</li>
  <li>Íocaíochtaí ex gratia a fuarthas a mhéid agus €1,400 ar an
  iomlán.</li>
</ul><p><strong>Leanaí</strong></p>

<p>Gach duine faoi 18 mbliana agus iad siúd níos sine ná an aois sin atá in
oideachas lánaimseartha agus a mheastar gur cleithiúnaithe iad dá
dtuismitheoirí nó dá gcaomhnóirí.</p>

<p>Faoi na cúinsí sin, cuirtear ioncam na dtuismitheoirí nó na
gcaomhnóirí san áireamh má bhíonn an duine óg ag lorg seirbhísí
dlí.</p>
</div>
<div class="topic base_rates">
<h2 class="topic base_rates_title" id="l27d15">Rátaí</h2>

<p>Seo iad na ranníocaíochtaí íosta nach mór a íoc seachas i gcásanna
fíor-chruatain. Braitheann an ranníocaíocht nach mór duit a dhéanamh,
áfach, ar d’ioncam indiúscartha do chomhairle dlí agus ar d’ioncam agus
do chaipiteal indiúscartha do chúnamh dlí. Níl aon ranníocaíocht ag
teastáil i gcásanna cúraim leanaí, áfach, caithfidh tú fós a thagann
faoina tairseacha ioncam indiúscartha agus caipitil.</p>

<p><strong>Comhairle dlí:</strong> ní mór ranníocaíocht €30 ar a laghad
a íoc sa chás go bhfuil d’ioncam níos lú ná €11,500. Más níos mó
ná seo atá sé, is ionann do ranníocaíocht agus an deichiú cuid den
difríocht idir €11,500 agus d’ioncam indiúscartha, a mhéid agus
€150.</p>

<p><strong>Cúnamh dlí:</strong> ní mór ranníocaíocht €130 ar a laghad a
íoc sa chás go bhfuil d’ioncam níos lú ná €11,500. Más níos mó ná
seo atá sé, is ionann do ranníocaíocht €130 agus móide an ceathrú cuid
den difríocht idir €11,500 agus d’ioncam indiúscartha. Ní mór duit
ranníocaíocht bhreise a íoc más níos mó ná €4,000 do chaipiteal
indiúscartha, amhail a leanas:</p>
<ul><li>Is ionann do ranníocaíocht agus 2.5% den difríocht idir €4,000 agus
    do chaipiteal indiúscartha chuig a mhéid agus €54,000.</li>
  <li>Is ionann do ranníocaíocht agus €1,250 móide 5% den difríocht idir
    €54,000 agus do chaipiteal indiúscartha breis agus €54,000.</li>
</ul></div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Más díospóid phósta an t-ábhar dlí atá faoi chaibidil agus go bhfuil
an bheirt chéilí i dteideal cúnamh dlí a fháil, ba cheart d’ionaid
dhifriúla dlí ionadaíocht a dhéanamh dóibh.</p>

<p>Chun a dheimhniú an gcáilíonn tú do chúnamh dlí agus/nó comhairle
dlí, ba cheart duit an <a href="http://www.legalaidboard.ie/en/Our-Services/Legal-Aid-Services/Application-For-Legal-Services-Form-October-2014.pdf">Fhoirm
Iarratais ar Chúnamh Dlí (pdf)</a> a chomhlánú. Tá fáil uirthi sna
hionaid dlí. Tabharfaidh tú sonraí faoi d’ioncam agus do chuid costas ar
bhonn rúnda. Soláthraíonn an Bord <a href="http://www.legalaidboard.ie/en/Our-Services/Legal-Aid-Services/How-do-I-apply-for-civil-legal-aid-/Guide-to-complete-the-application-form.pdf">faisnéis
maidir le conas an bhfoirm a chomhlánú (pdf)</a>.</p>

<p>Má ghlactar le d’iarratas, iarrfar ort ranníocaíocht íosta a
dhéanamh. Má bhíonn gá le cúnamh dlí, eiseoidh an Bord teastas cúnamh
dlí duit.</p>

<p>Is ann do thréimhse feithimh le haghaidh coinne le haturnae. Ó 2005 i
leith, is í an tréimhse uasta feithimh le haghaidh coinne le haturnae ceithre
mhí. Déanann an Bord tosaíocht de chatagóirí áirithe de chásanna,
áfach, ar nós foréigean teaghlaigh, cúram leanaí, abduchtú leanaí agus
cásanna ina bhfuil an baol go bhféadfadh na teorainneacha ama chun imeachtaí
a eisiúint éag.</p>

<h3>Diúltú a achomharc</h3>

<p>Má dhiúltaítear d’iarratas ar chúnamh dlí nó ar chomhairle dlí, is
féidir leat an cinneadh a achomharc.</p>

<p>Próiseas dhá chéime is ea an t-achomharc;</p>
<ol><li>Déanfaidh an té a dhéanfaidh an cinneadh athbhreithniú ar a
    c(h)inneadh.</li>
  <li>Má bhíonn tú fós míshásta lena c(h)inneadh, is féidir leat
    achomharc a dhéanamh leis an “gcoiste achomhairc”, ina bhfuil
    cathaoirleach agus ceathrar ball den Bhord.</li>
</ol><p>Cinneadh deiridh a bheidh i gceist le cinneadh an choiste achomhairc agus
ní féidir é a achomharc.</p>

<p>Seol isteach d’achomharc i scríbhinn trí aturnae an ionaid dlí a
dhéileálann le d’iarratas nó seol d’achomharc go díreach chuig an mBord
Cúnamh Dlí.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Oibríonn an tSeirbhís Cúnamh agus Comhairle Dlí as <a href="http://www.legalaidboard.ie/lab/publishing.nsf/Content/Law_Centres">ionaid
dlí</a> ina n-oibríonn aturnaetha cáilithe. </p>

<p>
</p><div class="inlinesio">
<p>
</p><div>
<h3>An Bord um Chúnamh Dlíthiúil</h3>
<p>
  

  
  Sráid an Chalaidh<br>Cathair Saidhbhín<br>Ciarraí<br>Éire
  <br>
  
</p>
<p>
  

  
  <strong>Teil:</strong>066 947 1000
  <br>
  

  
  <strong>Lóghlao:</strong>1890 615 200
  <br>
  

  

  
  <strong>Láithreán Gréasáin:</strong> <a href="http://www.legalaidboard.ie">http://www.legalaidboard.ie</a>
  <br>
  

  

  

  
  <strong>R-phost:</strong> <a href="mailto:info@legalaidboard.ie">info@legalaidboard.ie</a>
  <br>
  
</p>
</div></div>

</div>
</div>
</html>
