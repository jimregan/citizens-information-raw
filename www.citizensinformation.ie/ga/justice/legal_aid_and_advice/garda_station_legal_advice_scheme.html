<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Scéim Leasaithe um Chomhairle Dlí Stáisiún an Gharda
  Síochána
</title>
    
    <meta name="description" content="Faoi Scéim Leasaithe um Chomhairle Dlí Stáisiún an Gharda Síochána, is féidir comhairle dlí a chur ar fáil dóibh siúd atá faoi choinneáil i stáisiúin an Gharda Síochána.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Scéim Leasaithe um Chomhairle Dlí Stáisiún an Gharda
  Síochána</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Faoi Scéim Leasaithe um Chomhairle Dlí Stáisiún an Gharda Síochána, is
féidir comhairle dlí shaor in aisce a chur ar fáil dóibh siúd atá faoi
choinneáil faoi reachtaíocht áirithe i stáisiúin an Gharda Síochána, a
fhad agus a shásaíonn siad tástáil mhaoine. Bhunaigh an tAire <a href="http://www.justice.ie/en/JELR/Pages/Home">Dlí agus Cirt</a> an scéim
bunaidh i 2001. I 2011, ghlac an <a href="legal_aid_board.html">Bord Cúnamh
Dlí</a> leis an bhfreagracht as riaradh na scéime. Cuireadh tús leis an
Scéim Leasaithe um Chomhairle Dlí Stáisiún an Gharda Síochána i mí
Lúnasa 2014 agus in ionad an scéim bhunaidh.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Baineann Scéim Leasaithe um Chomhairle Dlí Stáisiún an Gharda Síochána
leo siúd atá faoi choinneáil i stáisiún an Gharda Síochána maidir le
himscrúdú a dhéanamh ar shaghsanna áirithe de chionta. Ní mór duit bheith
i dteideal go dlíthiúil chun dul i gcomhairle le haturnae agus gan bheith in
ann íoc as an gcomhairliúchán tú féin.</p>

<p>Is iad na cionta lena mbaineann an scéim:</p>
<ul><li>Cionta faoi Alt 30 den <a href="http://www.irishstatutebook.ie/1939/en/act/pub/0013/index.html">Acht
    um Chionta in Aghaidh an Stáit, 1939</a> arna leasú </li>
  <li>Cionta faoi Alt 4 den <a href="http://www.irishstatutebook.ie/1984/en/act/pub/0022/index.html">Acht
    um Cheartas Coiriúil, 1984</a></li>
  <li>Cionta faoi Alt 2 den <a href="http://www.irishstatutebook.ie/1996/en/act/pub/0029/index.html">Acht
    um Cheartas Coiriúil (Gáinneáil Drugaí), 1996</a></li>
  <li>Cionta faoi Alt 50 den <a href="http://www.irishstatutebook.ie/2007/en/act/pub/0029/index.html">Acht
    um Cheartas Coiriúil, 2007</a></li>
</ul><p>Ina theannta sin, is féidir leo siúd atá faoi choinneáil faoi Ailt 16
agus 17 den <a href="http://www.irishstatutebook.ie/2010/en/act/pub/0027/index.html">Acht um
Nósanna Imeachta Coiriúla, 2010</a> nó Alt 42 den <a href="http://www.irishstatutebook.ie/1999/en/act/pub/0010/index.html">Acht um
Cheartas Coiriúil, 1999</a> iarratas a dhéanamh ar chomhairle dlí faoin
scéim amhail is dá mba faoi choinneáil faoi Alt 4 den Acht um Cheartas
Coiriúil 1984.</p>

<p>Faoin scéim, táillí a íoctar le aturnae le haghaidh:</p>
<ul><li>Teileafón agus in-stáisiún comhairliúcháin</li>
  <li>Freastal ar an aturnae ag agallamh foirmiúil idir na Gardaí agus an
    choinneáil</li>
  <li>Freastal ar an aturnae ag paráid aitheantais</li>
</ul><p>Braitheann an líon comhairliúchán a chuimseoidh an scéim duit ar an
reachtaíocht faoinar coinneáladh thú.</p>

<h3>Éisteacht Sínte</h3>

<p>Cuimsíonn an scéim íocaíochtaí le haturnae a fhreastalaíonn ar
éisteacht sínte a chuirtear ar bun sa <a href="../courts_system/district_court.html">Chúirt Dúiche</a> sa chás go
ndéanann na Gardaí iarratas chun an teorainn ama a shíneadh chun duine a
bhfuiltear in amhras orthu a choinneáil faoi na hAchtanna um Chionta in
Aghaidh an Stáit, faoin Acht um Cheartas Coiriúil (Gainneáil Drugaí), 1996
nó faoin Acht um Cheartas Coiriúil, 2007.</p>

<h3>Tástáil Mhaoine</h3>

<p>Cuimsíonn an scéim costas comhairliúchán le haturnae murar féidir leat
íoc as an aturnae. Nuair a dhéanann tú iarratas, beidh ort ráiteas maoine a
chomhlánú. Tá an scéim teoranta dóibh siúd a fhaigheann íocaíochtaí
leasa shóisialaigh agus dóibh siúd a bhfuil a dtuillimh níos lú ná
€20,316.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Má tá tú á choinneáil i stáisiún an Gharda Síochána agus más mian
leat iarratas a dhéanamh ar an scéim, ba cheart duit <a href="http://www.legalaidboard.ie/en/Lawyers-and-Experts/Legal-professionals-in-criminal-legal-aid-Ad-hoc-cases/Garda-Station-Legal-Advice-Revised-Scheme/GLAS2-Form.pdf">foirm
GLAS 2 (pdf)</a> a chomhlánú. Tá fáil ar an bhfoirm ó stáisiúin an
Gharda Síochána, ó d’aturnae agus ó Rannóg um Chúnamh Coiriúil Dlí
den Bhord Cúnamh Dlí.</p>

<p>Déanann d’aturnae a (h)éileamh ar tháillí a chur ar aghaidh ag
deireadh na tréimhse coinneála chuig an mBord Cúnamh Dlí.</p>

<p>Tá fáil ar thuilleadh faisnéise ar an scéim ar <a href="http://www.legalaidboard.ie/lab/publishing.nsf/Content/Garda_Station_Legal_Advice_Scheme">láithreán
gréasáin an Bhoird Chúnaimh Dlí</a>.</p>
</div>
</div>
</html>
