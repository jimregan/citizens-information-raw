<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cabhair Dhlíthiúil Choiriúil
</title>
    
    <meta name="description" content="Tá cur síos anseo ar an gcóras do chúnamh dlí coiriúil in Éirinn">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cabhair Dhlíthiúil Choiriúil</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l94472">Conas Iarratas a dhéanamh</a></li><li><a href="#l2cf3e">Scéimeanna cúnaimh dhlíthiúil
eile</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá ceart bunreachtúil i gceist in Éirinn maidir le hionadaíocht
dhlíthiúil agus mura bhfuil na hacmhainní agat íoc as an ionadaíocht
dhlíthiúil, tá dualgas ar an Stát (nó Rialtas) ionadaíocht dhlíthiúil a
sholáthar.</p>

<p>Chinn an <a shape="rect" href="../courts_system/supreme_court.html">an
Chúirt Uachtarach</a> go raibh gá leis an gcosantóir a chur ar chomhchéim
leis an ionchúiseamh. Gan ionadaíocht dhlíthiúil, bheadh míbhuntáiste
ollmhór ag an ngnáthdhuine, gan taithí ar an dlí coiriúil agus imeachtaí
cúirte, in aghaidh acmhainní dlí an ionchúisimh. Is suimiúil a shonrú gur
chinn an Chúirt Uachtarach nach raibh an ceart bunreachtúil ag duine
d'ionadaíocht dhlíthiúil, ach amháin i gcúinsí áirithe. Níl aon cheart
<em>iomlán</em> i gceist maidir lena leithéid.</p>

<p>Is é an príomh-cúnamh dlíthiúil ar fáil do dhuine cúisithe i gcoir an
cúnamh dlíthiúil ar fáil faoin <a href="http://www.irishstatutebook.ie/1962/en/act/pub/0012/index.html">tAcht um
Cheartas Coiriúil (Cúnamh Dlíthiúil) 1962</a>. Tá cabhair dhlíthiúil
choiriúil saor in aisce, rud nach bhfuil i gceist le <a shape="rect" href="civil_legal_advice_and_legal_aid.html">cabhair dhlíthiúil
shibhialta</a>. Níl aon ranníocaíocht airgeadais de dhíth.</p>

<p>Má bhreithníonn an breitheamh gur cheart cabhair dhlíthiúil choiriúil a
dheonú duit, déanfar deimhniú cabhrach dlí a dheonú duit. Mar sin féin, i
gcásanna áirithe nuair nach bhfuil Deimhniú Cabhrach Dlí ar fáil,
d'fhéadfadh duine a bheith i dteideal iarratas a dhéanamh ar ionadaíocht
dhlíthiúil in aisce faoi scéim eile cosúil le Scéim an Ard-Aighne. (Féach
'scéimeanna cúnaimh dlíthiúil eile' thíos)</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Tosaíonn gach cás coiriúil in Éirinn sa <a shape="rect" href="../courts_system/district_court.html">Chúirt Dúiche</a> nó sa <a shape="rect" href="../courts_system/special_criminal_court.html">Chúirt
Choiriúil Speisialta</a> . Tosaíonn tromlach na gcásanna sa Chúirt Dúiche.
Is ag an staid seo atá tú i dteideal iarratas a dhéanamh ar chabhair dhlí.
</p>

<p>Má thugann cúiseamh téarma príosúnachta féideartha leis, agus mura
bhfuil ionadaíocht dhlíthiúil agat mar chosantóir, tá dualgas ar
bhreitheamh na Cúirte Dúiche insint duit go bhféadfá a bheith i dteideal
cabhair dhlí. Más mian leat ionadaíocht dhlíthiúil a bheith agat agus má
mhaíonn tú nach bhfuil na hacmhainní agat, caithfidh an breitheamh cinneadh
a dhéanamh an gcáilíonn tú do chabhair dhlí in aisce.</p>

<h3>Na tosca atá le breithniú ag an mbreitheamh? </h3>

<p>Nuair atá cinneadh á dhéanamh maidir le hincháilitheacht do chabhair
dhlí in aisce, caithfidh an breitheamh na nithe a leanas a mheas: </p>
<ul><li>An bhfuil na hacmhainní agat a gcuirfeadh ar do chumas íoc as cabhair
    dhlí </li>
  <li>Ag brath ar thromchúis an chúisimh nó an chionta, cibé an bhfuil sé
    chun leasa an cheartais go mbeadh cabhair dhlí agat, maidir le hullmhú
    agus stiúradh an chosanta agat. </li>
</ul><p>Bíonn iarratas ar chabhair dhlí go hiondúil chomh héasca le míniú a
thabhairt do bhreitheamh go bhfuil tú dífhostaithe, agus sonraí a thabhairt
maidir le híocaíochtaí leasa shóisialaigh, nó do thuarastal má tá ioncam
íseal á thuilleamh agat. Iarrfaidh an breitheamh ar an nGarda ionchúisimh
uaireanta, an bhfuil agóidí ar bith ag na Gardaí maidir le deonú na
cabhrach dlí. Is annamh a dhéanfaidh na Gardaí agóid, murach fianaise a
bheith ann go bhfuil bréag á insint don chúirt faoi do chuid acmhainní.</p>

<p>I gcás ógánaigh, breathnóidh an chúirt ar acmhainní na dtuismitheoirí
nó an chaomhnóra, chun féachaint an bhfuil sé inacmhainne dóibh íoc as
comhairle dlí. </p>

<p>D'fhéadfadh ráiteas scríofa uait a bheith de dhíth ar an gcúirt, ina
leagtar amach an t-ioncam, na cúinsí teaghlaigh agus sonraí ábharthacha ar
bith eile a bhaineann leat. Caithfear an ráiteas scríofa seo a dhéanamh ar
fhoirm atá ar fáil ó chléireach na Cúirte Dúiche in oifigí na Cúirte
Dúiche. </p>

<p>Is cion atá ann ráiteas bréagach nó uiríoll bréagach a dhéanamh go
feasach, ó bhéal nó i scríbhinn, nó fíric thábhachtach ar bith a cheilt
ón mbreitheamh maidir leis an iarratas uait ar chabhair dhlí. Má fhaightear
ciontach thú sa chion seo, dlífear <a href="../criminal_law/criminal_trial/maximum_fines_on_summary_conviction.html">rang
C fíneáil</a> nó príosúnacht suas le sé mhí (nó an dá cheann) a chur
ort. </p>

<p>Má dheireann tú le breitheamh go bhfuil tú dífhostaithe mar shampla
(agus go ndéantar cabhair dhlí a dheonú duit), ach go dtugtar le fios níos
déanaí go raibh tú ag obair ag an am, tá tú ciontach i gcion. </p>

<p>Má bhreithníonn an breitheamh gur cheart cabhair dhlí a dheonú duit,
déanfar <a shape="rect" href="legal_aid_certs.html">deimhniú cabhrach
dlí</a> a dheonú duit. </p>

<h3>Cásanna ina ndéantar cabhair dhlí a dheonú? </h3>

<p>An riail ghinearálta atá ann ná nuair a bhíonn cion tromchúiseach i
gceist agus nach bhfuil sé inacmhainne agat íoc as comhairle dlí, déanann
an chúirt deimhniú cabhrach dlí a dheonú. </p>

<p>Nuair atá tromchúis an cháis á mheasúnú, déanann an breitheamh an
fhéidearthacht a mheas go bhfaighidh tú téarma príosúnachta nó fíneáil
mhór, má chiontaítear tú i leith an chiona. </p>

<p>Mura cion tromchúiseach atá i gceist, d'fhéadfadh an breitheamh cabhair
dhlí a dheonú i gcúinsí eisceachtúla. Áirítear i measc na gcúinsí
eisceachtúla seo: </p>
<ul><li>Má tá tú fíorbhreoite </li>
  <li>Má tá tú anabaí </li>
  <li>Má tá easpa oideachais foirmiúil ort </li>
  <li>Má tá tú suaite go mothúchánach nó easpa inniúlachta meabhrach ort
    chun próiseas an cháis cúirte a thuiscint. </li>
</ul><h3>Cad iad na cásanna nach ndéantar cabhair dhlí a dheonú? <br></h3>

<p>Is iondúil a dhiúltóidh breitheamh na Cúirte Dúiche do dheimhniú
cabhrach dlí a dheonú sna cúinsí a leanas: </p>
<ul><li>Nuair atá an breitheamh den tuairim nach bhfuil na saincheisteanna atá
    os comhair na cúirte sách tromchúiseach. Mar shampla, cionta um thrácht
    ar bhóithre agus mionchionta eile </li>
  <li>Nuair atá an breitheamh den tuairim go bhfuil dóthain acmhainní agat
    le h-íoc as d'ionadaíocht dhlíthiúil féin. </li>
  <li>Imeachtaí eiseachadta </li>
  <li>Tromlach na n-imeachtaí athbhreithnithe bhreithiúnaigh. </li>
</ul><p>Mar sin féin, i gcásanna áirithe nuair nach bhfuil Deimhniú Cabhrach
Dlí ar fáil, d'fhéadfadh duine a bheith i dteideal iarratas a dhéanamh ar
ionadaíocht dhlíthiúil in aisce faoi scéim eile cosúil le Scéim an
Ard-Aighne. Is féidir leat eolas a fháil ar scéimeanna eile cúnamh
dlíthiúil saor in aisce thíos. </p>

<h3>An féidir liom achomharc a dhéanamh ar dhiúltú breithimh cabhair dhlí
a dheonú dom? </h3>

<p>Ní féidir a leithéid a dhéanamh, toisc nach bhfuil aon nós imeachta
achomhairc do dhiúltú na cabhrach dlíthiúla coiriúla. Mar sin féin, is
féidir leat iarratas eile a dhéanamh chuig cúirt níos airde, má dhéantar
an cheist a sheoladh ar aghaidh le héisteacht i gcúirt níos airde. </p>

<p>Ní chlúdaíonn cabhair dhlí a deonaíodh sa Chúirt Dúiche ach
imeachtaí na Cúirte Dúiche amháin. Má sheoltar ar aghaidh chuig cúirt
níos airde tú ón gCúirt Dúiche chun déileáil le do chás, agus má
deonaíodh cabhair dhlí in aisce duit cheana féin, beidh sé riachtanach duit
iarratas a dhéanamh ar an gcúirt níos airde chun cabhair dhlí a fháil don
triail agat. Is fíor-annamh a dhéanfadh cúirt níos airde deonú an
deimhnithe cabhrach dlí a dhiúltú, má tá deimhniú cheana féin deonaithe
ag an gCúirt Dúiche.</p>

<h3>An féidir liom mo rogha aturnae?</h3>

<p>Má tá do thriail choiriúil le tarlú in Éirinn agus go bhfuil cabhair
dhlíthiúil choiriúil deonaithe ag an mbreitheamh duit, déanann an
breitheamh <a shape="rect" href="../courtroom/solicitors.html">aturnae</a> a
shannadh dod' chás ón bpainéal cabhrach dlí. Má chuireann tú in iúl gur
mian leat go ndéanfadh aturnae áirithe ón bpainéal ionadaíocht ort,
déanfaidh an breitheamh an aturnae sin a shannadh má tá sé/sí ar fáil.
Mar sin féin, ní shíneann an ceart bunreachtúil atá ag cosantóirí
áirithe chomh fada le ceart <em>daingean</em> maidir le haturnae nó <a shape="rect" href="../courtroom/barristers.html">abhcóide</a> áirithe a
roghnú.</p>

<p>Níl aon dualgas dlíthiúil faoi leith ar aturnaetha nó abhcóidí a
bheith rannpháirteach sa scéim saorchabhrach dlí. Tá dualgas ar gach
cláraitheoir contae liosta aturnaetha a thiomsú agus a chothabháil a bheidh
rannpháirteach go toilteanach sa scéim sna cúirteanna laistigh dá gceantar
féin. Déanann <a shape="rect" href="http://www.justice.ie/">an tAire Dlí
agus Cirt agus Comhionannais</a> liosta comhchosúil d'abhcóidí (ainmnithe ag
<a shape="rect" href="https://www.lawlibrary.ie/About-Us/Committees/Council-Committee.aspx">Comhairle
Bharra na hÉireann</a> a bheidh rannpháirteach go toilteanach sa scéim
cabhrach dlí.</p>

<p>Cé nach bhfuil aon cheart daingean agat maidir le haturnae a roghnú, is
annamh a dhiúltaíonn na cúirteanna aturnae a shannadh atá iarrtha ag an
gcosantóir. Tá sé seo amhlaidh chomh fada agus go bhfuil an t-aturnae ar
fáil agus ar an bpainéal cabhrach dlí. Má dhiúltaíonn breitheamh aturnae
atá ainmnithe agat a shannadh, caithfidh an chúirt cúis a thabhairt, agus
fiosrú ansin ar mhaith leat aon aturnae eile a ainmniú.</p>

<h3>Cad costais atá clúdaithe?</h3>

<p>Nuair atá deimhniú cabhrach dlí deonaithe d'imeachtaí cúirte, tá tú i
dteideal cabhair dhlí atá saor in aisce maidir le táillí, costais nó
speansais a tabhaíodh le linn do chosaint a bheith á hullmhú nó á
stiúradh. Clúdaíonn sé costas achomhairc nó cás sonraithe chomh maith. Is
ionann na táillí atá san áireamh agus cinn a bhaineann le haturnae agus
suas le beirt abhcóidí i gcúinsí áirithe. </p>

<p>Clúdaíonn an deimhniú cabhrach dlí táillí na ngairmithe
neamhdhlíthiúla a d'fhéadfadh a bheith riachtanach maidir le hullmhú agus
stiúradh do chosanta. Áirítear na samplaí a leanas ina measc:</p>
<ul><li>Dochtúirí </li>
  <li>Síciatraithe </li>
  <li>Innealtóirí </li>
  <li>Eolaithe fóiréinseacha </li>
  <li>Saineolaithe teanga. </li>
</ul><p>Nuair a bhreithníonn aturnae nó abhcóide cosanta go bhfuil seirbhísí ó
shaineolaithe mar seo riachtanach, bíonn na costais clúdaithe ag an deimhniú
cabhrach dlí. </p>
</div>

<div class="topic base_howtoapply">
<h2 class="topic base_howtoapply_title" id="l94472">Conas Iarratas a dhéanamh</h2>

<p>I dtromlach na gcásanna, déantar an t-iarratas ar chabhair dhlí in asice
ar do chéad láithreas os comhair na Cúirte Dúiche. Cuireann an breitheamh
in iúl duit faoin gceart atá agat do chabhair dhlí in aisce agus is ag an
staid seo a dhéanann tú iarratas. </p>

<p>Má dhéantar do chás a sheoladh ar aghaidh chuig cúirt níos airde le
héisteacht (<a shape="rect" href="../courts_system/circuit_court.html">an
Chúirt Dúiche</a> mar shampla), déanfaidh do <a shape="rect" href="../courtroom/solicitors.html">aturnae</a> (má sannadh ceann duit sa
Chúirt Dúiche) iarratas ar chabhair dhlí chun na Cúirte Dúiche ar do shon.
</p>
</div>
<div class="topic base_wheretoapply">
<h2 class="topic base_wheretoapply_title" id="l2cf3e">Scéimeanna cúnaimh dhlíthiúil
eile</h2>

<p>Sna cásanna sin nuair nach bhfuil tú i dteideal deimhniú um chúnamh
dlíthiúil faoin scéim um chúnamh dlíthiúil coiriúil, féadfaidh tú a
bheith i dteideal iarratas a dhéanamh ar ionadaíocht dlí saor in aisce faoi
scéim eile.</p>

<h3>Cúnamh Dlíthiúil - Scéim Saincheisteanna a Choimeád </h3>

<p>Is scéim neamhreachtúil í Cúnamh Dlíthiúil - Scéim Saincheisteanna a
Choimeád (scéim an Ard-Aighne mar a dtugtar roimhe seo). Faoin scéim seo,
íoctar na táillí aturnae agus abhcóide a bhaineann le hionadaíocht a
dhéanamh do dhuine cúisithe i gcás coiriúil, nuair nach féidir leis an
duine cúisithe na táillí seo a íoc. Tá an scéim seo faoi riarachán an
Bord um Chúnamh Dlíthiúil. </p>

<p>Baineann an scéim leis na cásanna seo a leanas: </p>
<ul><li>Iarratais ar bhannaí san <a shape="rect" href="../courts_system/high_court.html">Ard-Chúirt</a> nó <a href="../courts_system/supreme_court.html">Chúirt Uachtarach</a></li>
  <li>Imeachtaí athbhreithniúcháin dlíthiúla a bhaineann le hábhair
    choiriúla nó nuair a bhíonn téarma príosúnachta i gceist </li>
  <li>Iarratais faoin <a shape="rect" href="http://www.irishstatutebook.ie/1965/en/act/pub/0017/index.html">Acht
    um Eiseachadach 1965</a> agus faoin <a shape="rect" href="http://www.irishstatutebook.ie/eli/2003/act/45/enacted/en/html">Acht
    um Barántas Gabhála Eorpach 2003</a> </li>
  <li>Iarratais Habeas Corpus (a thionscnaíonn duine nuair a cheapann siad go
    gcoimeádtar iad go neamhdhleathach) </li>
</ul><p>Is féidir le daoine cúnamh dlí a fháil faoin scéim, nuair nach féidir
leo na costais a íoc a bhaineann le hionadaíocht dhleathach iomchuí a
fháil, agus nuair a mheasann an chúirt áirithe gur gá aturnae agus
abhcóide a cheapadh chun aighneachtaí a chur isteach ar son an duine sin sa
chúirt. </p>

<p>Chun iarratas a chur isteach ar mhaoiniú scéime, ní mór duit féin nó
dod’ionadaí dleathach iarratas a chur isteach chuig an chúirt chun maoiniú
scéime a fháil ag tús na n-imeachtaí. <a shape="rect" href="http://www.legalaidboard.ie/lab/publishing.nsf/Content/Legal_Aid_Custody_Issues_Scheme">Tá
breis faisnéise ar fáil ar an scéim ar láithreán gréasáin an Bhoird um
Chúnamh Dlíthiúil</a>. </p>

<h3>Scéim Chúnaimh Dhlí Ad-Hoc (CAB) </h3>

<p>Is í an Roinn Dlí agus Cirt agus Comhionannais atá freagrach as Scéim
Chúnaimh Dhlí Ad-Hoc (CAB) an Bhiúró um Shócmhainní Coiriúla a
fheidhmiú. Tugann an scéim seo cúnamh dlí do chosantóirí in imeachtaí
cúirte a thionscnaíonn an <a shape="rect" href="http://www.garda.ie/Controller.aspx?Page=28">Biúró um Shócmhainní
Coiriúla</a>, lena n-airítear imeachtaí cúirte faoin <a shape="rect" href="http://www.irishstatutebook.ie/1996/en/act/pub/0030/index.html">Acht um
Fháltais Choiriúla 1996</a>, faoi na hAchtanna Ioncaim nó faoi na hAchtanna
Leasa Shóisialaigh. </p>

<p>Íoctar do na hiarratais seo a leanas faoin scéim freisin: </p>
<ul><li>Achomhairc leasa shóisialaigh a tugadh os comhair na <a shape="rect" href="../courts_system/circuit_court.html">Cúirte Cuarda</a> faoi Alt 307
    den <a shape="rect" href="http://www.irishstatutebook.ie/2005/en/act/pub/0026/index.html">Acht
    Leasa Shóisialaigh (Comhdhlúthú) 2005</a> </li>
  <li>Achomhairc chánach a tugadh os comhair na Cúirte Cuarda faoi na
    hAchtanna Cánach, i gcásanna nach mbíonn an Biúró um Shócmhainní
    Coiriúla mar chosantóir </li>
  <li>Iarratais ón <a shape="rect" href="http://www.dppireland.ie/">Stiúrthóir Ionchúiseamh Poiblí</a>
    faoi Alt 39 den <a shape="rect" href="http://www.irishstatutebook.ie/1994/en/act/pub/0015/index.html">Acht
    um Cheartas Coiriúil 1994</a> </li>
</ul><p>Chun iarratas a chur isteach ar mhaoiniú, ní mór duit iarratas a chur
isteach chuig an chúirt atá freagrach as do chás a phlé. Is í an chúirt a
leagann amach an leibhéal ionadaíochta dlí agus/nó an méid airgid a
fhaigheann finnéithe. </p>

<p>Tá tuilleadh eolais ar an scéim ar fáil ar an <a href="http://www.justice.ie/en/JELR/Pages/CAB_Ad-HocLegalAidScheme">láithreán
gréasáin de na Roinn Dlí agus Cirt agus Comhionannais</a>.</p>
</div>
</div>
</html>
