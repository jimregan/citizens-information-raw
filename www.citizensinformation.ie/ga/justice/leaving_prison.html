<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Príosún a fhágáil
</title>
    
    <meta name="description" content="Is féidir le fágáil príosúin a bheith ina deis chun tús nua agus saol nua a thosú. Faigh amach faoi raon na dtacaíochtaí atá ar fáil dóibh siúd a fhágann príosún.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Príosún a fhágáil</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Bíonn éagsúlacht mhór maidir le riachtanais daoine a fhágann príosún.
Má chuir tú pionós gairid isteach, b’fhéidir go mbeidh tú in ann tosú
arís ar do shaol réamh-phríosúin gan mórán deacrachta. Má chuir tú
pionós fada isteach áfach, b’fhéidir go mbeidh cúnamh suntasach de dhíth
ort chun athimeascadh sa tsochaí. B’fhéidir gur chaill tú do phost mar
gheall ar do choir agus do sheal i bpríosún. B’fhéidir go ndearnadh
damáiste do chaidrimh teaghlaigh nó gur athraíodh iad agus b’fhéidir go
mbeidh ort tús a chur le saol nua. Is féidir freisin go mbeidh tú faoi réir
ag srianta éagsúla mar gheall ar do chúlra coiriúil. Soláthraíonn an
doiciméad seo forléargas ar na seirbhísí agus tacaíochtaí atá ar fáil
in Éirinn le cuidiú leat. </p>

<p>Féadfar go mbeidh tú in ann comhairle a fháil ón <a shape="rect" href="http://www.probation.ie/en/PB">tSeirbhís Promhaidh</a> sula bhfágfaidh
tú príosún agus tar éis do scaoilte. Maoiníonn an tseirbhís <a shape="rect" href="http://www.probation.ie/EN/PB/sectionpage?readform">raon de
thionscadail phobalbhunaithe</a> a bheadh in ann cuidiú leat filleadh ar an
oideachas, oiliúint nó fhostaíocht. </p>

<h3>Cóiríocht a aimsiú </h3>

<p>Féadfar go mbeidh sé mar chéad riachtanas duit tar éis duit an príosún
a fhágáil <a shape="rect" href="/ga/housing/housing_life_event.html">áit éigin
le bheith i do chónaí</a> a fháil. Féadfar go mbeidh tú in ann filleadh ar
do bhaile teaghlaigh nó b’fhéidir go mbeidh ort roghanna tithíochta nua a
chuardach. Má chónaíonn tú i gcóiríocht ar cíos féadfar go bhfaighidh
tú <a shape="rect" href="/ga/social_welfare/social_welfare_payments/supplementary_welfare_schemes/rent_supplement.html">Forlíonadh
Cíosa</a>. Tá seirbhísí éagsúla ar fáil do dhaoine atá <a shape="rect" href="/ga/housing/losing_your_home/homelessness.html">gan dídean</a>, mar shampla
is féidir leat iarratas a dhéanamh ar <a shape="rect" href="/ga/housing/local_authority_and_social_housing/applying_for_local_authority_housing.html">thithíocht
údaráis áitiúil</a>. </p>

<p>Má tá tú faoi 18 mbliana d’aois, ba chóir duit clárú leis an oibrí
sóisialta i do <a shape="rect" href="http://www.hse.ie/eng/services/list/1/LHO/">Ionad Sláinte Áitiúil</a>.
</p>

<h3>Ciontóirí gnéis </h3>

<p>Má chiontaíodh tú i <a shape="rect" href="criminal_law/criminal_offences/law_on_sex_offences_in_ireland.html">gcionta
gnéis</a> áirithe féadfar go mbeidh tú faoi réir ag srianta tar éis duit
príosún a fhágáil. Mar shampla, féadfar go n-iarrfar ort faisnéis a
sholáthar faoin áit ina gcónaíonn tú agus faoi do phleananna taistil. De
ghnáth tagraítear dó seo mar a bheith ar chlár na gciontóirí gnéis.
Féadfar go mbeidh ort a chur in iúl d’fhostóirí áirithe gur ciontóir
gnéis tú. </p>

<h3>Post a aimsiú </h3>

<p>Má tá tú dífhostaithe, féadfar go bhfaighidh tú cúnamh maidir le post
a fháil ó an <a href="http://www.welfare.ie/en/Pages/Jobseeker_holder.aspx">Roinn Coimirce
Sóisialaí</a><a shape="rect" href="http://www.fas.ie/"></a>. Féadfar go
mbeidh ort <a shape="rect" href="/ga/social_welfare/irish_social_welfare_system/personal_public_service_number.html">Uimhir
Phearsanta Seirbhíse Poiblí</a> a fháil mura bhfuil ceann agat cheana féin.
Soláthraíonn Boird Oideachais agus Oiliúna <a href="../education/vocational_education_and_training/fas_training_courses.html">seirbhísí
oiliúna</a>. </p>

<h3>Ioncam </h3>

<p>Féadfar go mbeidh tú incháilithe íocaíocht leasa shóisialaigh a fháil
má tá tú dífhostaithe nó mura bhfuil tú in ann obair a dhéanamh. Ba
chóir duit dul chuig d’oifig leasa shóisialaigh áitiúil chun tuilleadh
eolais a fháil. </p>

<p>Is iad na hÍocaíochtaí leasa shóisialaigh a d’fhéadfadh a bheith ar
fáil duit ná Liúntas Cuardaitheora Poist (Cúnamh Dífhostaíochta roimhe
seo), <a shape="rect" href="/ga/social_welfare/social_welfare_payments/disability_and_illness/disability_allowance.html">Liúntas
Míchumais</a> nó <a shape="rect" href="/ga/social_welfare/social_welfare_payments/supplementary_welfare_schemes/supplementary_welfare_allow.html">Liúntas
Leasa Forlíontach</a>. Féadfar go mbeidh an scéim um Liúntas Leasa
Forlíontach in ann cuidiú leat le costais aonuaire nó phráinneacha - mar
shampla, má bhíonn cúnamh de dhíth ort troscán a fháil. </p>

<p>Ag brath ar líon na ranníocaíochtaí árachais shóisialaigh atá íoctha
agat agus fad na tréimhse a chaith tú i bpríosún, féadfar go mbeidh tú
incháilithe <a shape="rect" href="/ga/social_welfare/social_welfare_payments/unemployed_people/jobseekers_benefit.html">Sochar
Cuardaitheora Poist</a> nó <a href="../social_welfare/social_welfare_payments/disability_and_illness/disability_benefit.html">Sochar
Breoiteachta</a> a fháil. </p>

<p>Má tá fadhbanna agat maidir le do chuid airgid a bhainistiú, ba chóir
duit teagmháil a dhéanamh leis an <a shape="rect" href="http://www.mabs.ie/">tSeirbhís um Chomhairle Airgid agus Buiséadú
(MABS)</a>. </p>

<h3>Seirbhísí Sláinte </h3>

<p>Ag brath ar d’ioncam agus do chúinsí tar éis do scaoilte, féadfar go
mbeidh tú incháilithe <a shape="rect" href="/ga/health/entitlement_to_health_services/medical_card.html">cárta
leighis</a> nó <a shape="rect" href="/ga/health/entitlement_to_health_services/gp_visit_cards.html">cárta
cuairte dochtúra</a>. <a shape="rect" href="http://www.hse.ie/eng/services/list/1/schemes/mc/forms/forms.html">Tá
foirmeacha iarratais ar chárta leighis nó ar chárta cuairte dochtúra ar
fáil ar líne</a> nó ó d’Oifig Sláinte Áitiúil. Is féidir leis an
bhfoireann i d’Ionad Sláinte nó Oifig Sláinte Áitiúil is gaire duit
cuidiú leat na foirmeacha a líonadh agus aon cheisteanna eile a fhreagairt.
</p>

<p>Mura bhfuil cárta leighis nó cárta cuairte dochtúra agat, níl
cuairteanna chuig do dhochtúir ginearálta saor in aisce. </p>

<p>Mura bhfuil cárta leighis agat, tá tú i dteideal cógais agus
leigheasanna ordaithe a fháil, faoi réir táille in aghaidh na míre oidis.
Seachas sin, tá tú i dteideal cógais agus cógais ordaithe fóirdheontais
faoin <a shape="rect" href="/ga/health/entitlement_to_health_services/drugs_payment_scheme.html">Scéim
Íocaíochta Drugaí</a>. </p>

<p>Tá daoine a bhfuil galair fhadtéarmacha áirithe orthu i dteideal cógais
agus leigheasanna a fháil saor in aisce le haghaidh an ghalair sin a
chóireáil. Tugtar an <a shape="rect" href="/ga/health/health_related_benefits_and_entitlements/long_term_illness_scheme.html">Scéim
Tinneas Fadtéarmach</a> air seo. </p>

<h3>Oideachas </h3>

<p>Féadfar go mbeidh fonn ort leas a bhaint as deiseanna oideachasúla
éagsúla. Ba chóir duit teagmháil a dhéanamh le do <a shape="rect" href="http://www.etbi.ie/">Bhord Oideachais agus Oiliúna</a> áitiúil le
fáil amach faoi ranganna atá ar fáil go háitiúil nó déan teagmháil le
hinstitiúidí oideachais sainiúla chun faisnéis a fháil maidir le <a shape="rect" href="/ga/education/adult_and_life_long_education/adult_education.html">hoideachas
aosach</a>. <br></p>
</div>
</div>
</html>
