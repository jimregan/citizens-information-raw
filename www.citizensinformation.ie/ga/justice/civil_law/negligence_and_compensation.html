<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Faillí agus Cúiteamh
</title>
    
    <meta name="description" content="Tá cur síos sa cháipéis seo ar fhaillí agus ar
  		chúiteamh">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Faillí agus Cúiteamh</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Ní féidir cúiteamh a fháil ó na cúirteanna díreach má bhí duine i
dtimpiste nó fiú gortaithe i dtimpiste. Ní mór go mbeadh sé soiléar go
bhfuil an duine nó na daoine a bhfuil tú ag cur an dlí orthu freagrach as an
timpiste agus as an ngortú a d'fhulaing tú. </p>

<p>D'fhéadfadh sé go bhfuil roinnt daoine ciontach as an timpiste, an
t-éilitheoir ina measc. Sa chás sin, deanfaidh an chúirt an milleán a
roinnt idir na daoine eagsúla atá i gceist. Mar shampla, tiománaí a
gortaíodh i dtimpiste cairr ach nach raibh crios sabhálta dhá chaitheamh
aige/aici, d'fhéadfadh an chúirt cinneadh a dhéanamh go bhfuil sé/sí féin
15% ciontach as an ngortú a d'fhulaing sé/sí féin. Mar thoradh, ní féidir
leis an gcúirt ach 85% de luach an ghortaithe a thabhairt dó/dí mar
chúiteamh. </p>

<p>Déanfar éileamh ar chúiteamh a bhriseadh ina dhá chuid.</p>

<h3>Damáistí Ginearálta</h3>

<p>Cúiteamh ar mhaithe le pian, fulaingt agus míchaothúlacht a thit ort agus
a thitfidh ort de bharr na timpiste. </p>

<p>Déanfaidh an chúirt cinneadh maidir le méid na ndamáistí bunaithe ar
chomh dona agus atá an gortú. Déanfar é seo tríd an bhfianaise leighis ar
fad atá ós comhair na cúirte a mheas, tríd an bhfulaingt atá déanta
cheana ag an éilitheoir a chur san áireamh chomh maith lena bhfuil le
fulaingt sa todhchaí i.e., cé chomh fada agus cén fhulaingt a bheidh le
déanamh ag an duine atá gortaithe. </p>

<h3>Damáistí Speisialta</h3>

<p>Cúiteamh as na costais airgeadais a thit ar duine agus a thitfidh
air/uirthi de bharr na timpiste. D'fhéadfadh sé go mbeadh costas an chairr a
dheisiú san áireamh (más cuí), na costais leighis a thit ar an duine, aon
chaillteanas pá de bharr nach raibh an duine in ann dul ag obair agus aon
chostais eile a bhain le taisteal, cúnamh a fháil ag baile, &amp; rl, a thit
ar an éilitheoir. </p>

<p>D'fhéadfadh sé go mbeadh ar an éilitheoir admhálacha agus billí a chur
ar fáil mar fhianaise ar na costais atá dhá éileamh agus mar sin tá sé
tábhachtach cód a choinneáil le chuile bille agus admháil ann. </p>
</div>
</div>
</html>
