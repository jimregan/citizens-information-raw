<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Imeachtaí i gcásanna cúirte sibhialta
</title>
    
    <meta name="description" content="Tá cur síos sa cháipéis seo ar éisteacht cúirte i gcás     sibhialta.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Imeachtaí i gcásanna cúirte sibhialta</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Muna bhfuil réiteach faighte ar do chás socrófar dáta don triail ós
comhair na cúirte. </p>

<h3>Freagracht sa chás</h3>

<p>Muna bhfuil freagracht glactha ag an gcosantóir sa chás, is mar seo a
leanas a bheidh an triail;</p>
<ul><li>Déanfaidh <a href="../courtroom/barristers.html">d'abhcóide</a> cur
    síos don <a href="../courtroom/judge.html">bhreitheamh</a> ar an gcás
    agus ar an ngortú a d'fhulaing tú.</li>
  <li>Más cuí don chás, is féidir le dochtúir fianaise a chur ar fáil
    maidir leis an ngortú a d'fhulaing tú.</li>
  <li>Más gá is féidir innealtóir a ghlaoch le fianaise a thabhairt. </li>
  <li>Glaofar ort féin le fianaise a thabhairt: <br>
    - Beidh ort mionn a thógáil agus ceisteanna a fhreagairt a chuireann
    d'abhcóide féin chomh soiléar agus chomh beacht agus is féidir leat.
    Tabharfaidh tú fianaise maidir le cén chaoi ar tharla an timpiste agus an
    gortú a bhaint duit. <br>
    - Nuair atá na ceisteanna ar fad curtha ag d'abhcóide, déanfaidh
    abhcóide an taobh eile tú a chroscheistiú. Tá sé mar aidhm aige seo
    teacht ar an bhfírinne agus mar sin cuirfear ceisteanna ort maidir le haon
    chaoi nach bhfuil do chuid freagraí ag cur lena chéile. D'fhéadfadh sé
    go n-inseófaí duit an leagan atá ag an gcosantóir nó a f(h)innéithe
    den fhírinne agus iarrfar ort do bharúil a thabhairt ar a bhfuil le rá
    acu. </li>
  <li>Tabharfaidh na <a href="../witnesses/witnesses_introduction.html">finnéithe</a> eile ar
    do thaobh <a href="../evidence/evidence_introduction.html">fianaise</a>
    agus déanfar iad a chroscheistiú. </li>
  <li>Glaofar ar fhinnéithe an chosantóra le fianaise a thabhairt. Is féidir
    le d'abhcóide chuile dhuine acu a chroscheistiú. </li>
  <li>Nuair atá gach finné glaoite, is féidir leis na habhcóidí áiteamh a
    chur faoi bhráid an bhreithimh. Is féidir leo achomair a dhéanamh ar an
    bhfianaise nó pointí de a threisiú nó argóintí dlí a dhéanamh.</li>
  <li>Déanfaidh an breitheamh cinneadh:<br>
    - An bhfuil an cosantóir ciontach agus mar sin freagrach as damáistí a
    íoc leat,<br>
    - Cé mhéid damáistí atá ag dul chugat de bharr an ghortaithe agus <br>
    - Cé a íocfaidh costais an cháis. </li>
</ul><p>Go hiondúil, má d'éirigh leat, déanfaidh an breitheamh cinneadh gur
ceart don chosantóir íoc as do chuid costas chomh maith lena c(h)uid féin.
Muna n-éiríonn leat, is iondúil go mbeidh ortsa íoc as costais an dá
thaobh.</p>

<h3>Measúnuithe amháin</h3>

<p>Má admhaíonn cosantóir go bhfuil sé/sí freagrach as do ghortú agus
muna bhfuil tú sásta leis na damáistí a thairscíonn sé/sí mar réiteach,
cuirfear an cás ós comhair na cúirte le breith a thabhairt ar na damáistí
gur cóir duit a fháil. </p>

<p>Sa chás seo, ní bhreathnaíonn an chúirt ar ceist na freagrachta.
Cuirfidh an breitheamh luach ar do chás bunaithe ar scrúdú ar do ghortú
agus tuar leighis don todhchaí. Déanfar an scrúdú seo tríd na tuairiscí
leighis a mheas agus/nó fianaise a chloisteáil ó dhochtúirí a bhaineann le
do ghortú.</p>

<p>Glaofar ort mar fhinné le cur síos a dhéanamh ar an ngortú a bhain duit.
</p>

<h3>Cén uair a gheobhaidh tú na damáistí?</h3>

<p>Íocann an cosantóir damáistí go hiondúil le do dhlíodóir taobh istigh
de 6-8 seachtain. </p>
</div>
</div>
</html>
