<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Nósanna Imeachta na Cúirte Dúiche
</title>
    
    <meta name="description" content="Úsáidtear fógra éilimh chun tús a chur le himeachtaí sa Chúirt Dúiche. Aimsigh breis faisnéise faoi na foirmeacha a úsáidtear agus na nósanna imeachta a leantar.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Nósanna Imeachta na Cúirte Dúiche</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l89f3d">Fógra éilimh</a></li><li><a href="#lb5bcf">Cosaint</a></li><li><a href="#l2f0c8">Frithéileamh</a></li><li><a href="#l0837c">Sonraí breise</a></li><li><a href="#l6911d">Triail a chur síos</a></li><li><a href="#l27d15">Rátaí</a></li><li><a href="#lf3c9d">Tuilleadh eolais</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Sa <a href="../courts_system/district_court.html">Chúirt Dúiche</a>,
tugtar <em>an t-éilitheoir</em> ar an duine a bhfuil tús á chur acu leis an
gcás, is é sin, an duine a bhfuil agairt á dhéanamh acu. Tugtar <em>an
freagróir</em> ar an duine a bhfuil agairt á dhéanamh orthu.</p>

<p>Chun tús a chur le himeachtaí, is é sin, chun tús a chur le caingean
dlí, ullmhaíonn agus seirbheálann <a href="representation_in_court.html">aturnae</a> an éilitheora <em>fógra
éilimh</em> ar an bhfreagróir. Tugann aturnae an fhreagróra freagairt le
<em>láithreas agus cosaint</em> lena thaispeáint go mbeartaíonn siad chun an
cás a chosaint.</p>

<p>Anuas air sin, féadfaidh siad <em>ráiteas frithéilimh</em> a áireamh
leis an láithreas agus an chosaint má chreideann siad go bhfuil éileamh acu
i leith an éilitheora.</p>
</div>
<div class="topic base_rules">
<h2 class="topic base_rules_title" id="l89f3d">Fógra éilimh</h2>

<p>Eisítear fógra éilimh chun tús a chur le himeachtaí sa Chúirt Dúiche.
De ghnáth, ullmhaíonn aturnae an éilitheora fógra éilimh. Ní mór an
fógra éilimh a chomhdú lena eisiúint agus an dleacht stampála a íoc air
ag <a href="../court_offices/circuit_court_office.html">oifig na Cúirte
Dúiche</a>.</p>

<h3>Ábhar an fhógra</h3>

<p>Ní mór go gcuimsítear an fhaisnéis a leanas i bhfógra an éilimh:</p>
<ul><li>Cur síos ar na páirtithe. Ní mór go luafar san fhógra ainm iomlán,
    seoladh, gairm, sonraí aturnae agus an seoladh chun cáipéisí a sheoladh
    chuige i gcás an éilitheora agus an fhreagróra (sa chás gur
  féidir).</li>
  <li>Ráiteas ar an éileamh a leagtar amach in ailt uimhrithe. Ní mór go
    leagfar amach san fhógra go soiléir agus go gonta na líomhaintí atá á
    ndéanamh ag an éilitheoir agus an méid nó an réiteach eile atá á
    lorg. Ní mór go gcuimseofar ann liosta den chomhfhreagras agus gach
    cáipéis eile ar a mbraitheann an t-éileamh. Ba cheart go dtabharfadh sé
    le fios go soiléir don fhreagróir go bhfuil cás aige nó aici atá le
    freagairt.</li>
  <li>Ní mór go luaitear san fhógra <a href="../courts_system/district_court.html">limistéar cuí na Cúirte
    Dúiche</a> ina bhfuil an t-éileamh á dhéanamh.</li>
  <li>Ní mór go leagtar amach san fhógra, más mian leis an bhfreagróir an
    t-éileamh a admháil, gur cheart dóibh teagmháil a dhéanamh leis an
    éilitheoir laistigh de 10 lá tar éis gur seirbheáladh an fógra orthu
    agus a chomhaontú chun an t-éileamh agus na costais a íoc. Ní leanfar
    leis na himeachtaí ansin.</li>
  <li>Ní mór go mínítear san fhógra cén bearta ar ghá don fhreagróir a
    ghlacadh más mian leo cur in aghaidh an éilimh.</li>
  <li>Ní mór don fhógra a bheith sínithe ag an éilitheoir nó ag a
    n-aturnae.</li>
</ul><p>Tá fáil ar chóip d’<a href="http://www.courts.ie/rules.nsf/53bd32841fc5bbf280256d2b0045bb5d/d858b7614d245afc80257c90005e90d5?OpenDocument">fhógra
éilimh ar dhamáistí ginearálta</a> ar láithreán gréasáin na Seirbhíse
Cúirteanna.</p>

<h3>An fógra a sheirbheáil</h3>

<p>Eiseoidh Cléireach na Cúirte Dúiche an fógra éilimh don aturnae lena
sheirbheáil ar an bhfreagróir. Tá dhá bhealach ann chun an fógra éilimh a
sheirbheáil:</p>
<ul><li>An fógra a sheirbheáil go pearsanta</li>
  <li>An fógra a chur sa phost cláraithe réamhíoctha</li>
</ul><p>Féadtar cóip a thabhairt den fhógra don fhreagróir go pearsanta nó do
chéile, páirtnéir sibhialta, leanbh, fostaí nó gníomhaí an fhreagróra
ag áit chónaithe nó ag áit oibre dheireanach an chosantóra a rabhthas
feasach orthu, a fhad agus nach bhfuil an duine sin faoi 16 bliana d’aois</p>

<p>Féadtar cóip den fhógra a sheoladh sa phost cláraithe réamhíoctha
chuig áit chónaithe nó áit ghnó dheireanach an fhreagróra a rabhthas
feasach orthu.</p>
</div>
<div class="topic base_rates">
<h2 class="topic base_rates_title" id="lb5bcf">Cosaint</h2>

<p>Nuair a fhaigheann freagróir fógra éilimh, ní mór dóibh a roghnú chun
an cás a chosaint nó gan é a chosaint.</p>

<p>Más tú féin an freagróir agus más mian leat a admháil gur tusa a rinne
an éagóir agus cosc a chur ar an gcás ó dhul a fhad leis an gcúirt, ní
mór duit teagmháil a dhéanamh le haturnae an éilitheora laistigh de 10 lá
tar éis an fógra éilimh a fháil agus a chomhaontú chun an t-éileamh agus
na costais a íoc.</p>

<p>Má chreideann tú nach bhfuil an t-éilitheoir i dteideal na damáistí a
fháil atá á lorg uait agus más mian leat an cás a chosaint sa chúirt, ní
mór duit:</p>
<ul><li>Láithreas agus cosaint a sheirbheáil ar an éilitheoir nó ar aturnae
    an éilitheora, agus</li>
  <li>Cóip den láithreas a chomhdú le cléireach na Cúirte Dúiche</li>
</ul><h3>Ábhar láithris agus cosanta</h3>

<p>Luaitear sa láithreas agus sa chosaint:</p>
<ul><li>Ceantar na Cúirte Dúiche</li>
  <li>Ainmneacha an éilitheora agus an fhreagróra</li>
  <li>Sonraí an fhreagróra</li>
  <li>“Go mbeartaíonn an fhreagróir chun an fógra éilimh seo a
  chosaint”</li>
  <li>Ráiteas ar bhunúis na cosanta, a leagtar amach in ailt uimhrithe</li>
</ul><p>Ní mór go luaitear i mbunúis na cosanta cén cinn de na fíricí i
ráiteas éilimh an éilitheora a dhéantar a admháil, nach ndéantar a
admháil nó a shéantar agus na cúiseanna atá leis an bhfíric a shéanadh.
Ní mór go gcuimsítear liosta den chomhfhreagras agus de cháipéisí eile ar
a mbraithfidh an freagróir i dtriail. Má tá frithéileamh á dhéanamh, ní
mór <em>fógra agus ráiteas frithéilimh</em> a chur san áireamh chomh
maith.</p>

<p>Ní mór don láithreas agus an chosaint a bheith dátaithe agus sínithe ag
an bhfreagróir nó a n-aturnae.</p>

<p>Tá fáil ar chóip de <a href="http://www.courts.ie/rules.nsf/53bd32841fc5bbf280256d2b0045bb5d/c829e42ef6a5e6a680257c90006150b8?OpenDocument">láithreas
agus cosaint (ginearálta)</a> ar láithreán gréasáin na Seirbhíse
Cúirteanna.</p>

<h3>An láithreas agus an chosaint a sheirbheáil</h3>

<p>Ní mór an láithreas agus an chosaint a sheoladh chuig an éilitheoir
laistigh de 28 lá tar éis an fógra éilimh a fháil. Mura seolann tú go
tráthúil é, féadfaidh an t-éilitheoir iarratas a dhéanamh ar an gcúirt
ar <em>bhreithiúnas mainneachtana</em>. Ciallaíonn seo, mar gheall nár
thaispeáin tú go mbeartaíonn tú an cás a chosaint, go nglactar leis gur
admháil tú an t-éileamh a rinneadh i do choinne. Ní bheidh aon éisteacht
ann – ní gá ach don chúirt ordú a dhéanamh ar bhreithiúnas a thabhairt
i d’éadan.</p>
</div>
<div class="topic base_howtoapply">
<h2 class="topic base_howtoapply_title" id="l2f0c8">Frithéileamh</h2>

<p>Nuair a fhaigheann tú fógra éilimh, féadfaidh tú a chinneadh ní
hamháin nach ndearna tú aon rud mícheart agus nár cheart an t-éileamh a
dhéanamh i do choinne, ach gur tharla go ndearna an t-éilitheoir díobháil
duitse. Faoi na cúinsí siúd, b’fhéidir gur mian leat éileamh a dhéanamh
i leith an éilitheora ar dhamáistí.</p>

<p>Chun éileamh a dhéanamh i leith an éilitheora, (ar a dtugtar
<em>frithéileamh</em>), ní mór duit <a href="http://www.courts.ie/rules.nsf/53bd32841fc5bbf280256d2b0045bb5d/8b9061fe00aa453280257c9100442dff?OpenDocument">fógra
agus ráiteas frithéilimh</a> a chur san áireamh sa láithreas agus sa
chosaint, nach mór a chomhdú le cléireach na Cúirte Dúiche agus a
sheirbheáil ar an éilitheoir.</p>

<h3>Ábhar frithéilimh</h3>

<p>Ní mór go luaitear san fhógra frithéilimh go ndéanann an freagróir
frithéileamh i leith an éilitheora.</p>

<p>Ní mór an ráiteas frithéilimh a leagann amach in ailt uimhrithe. Ní
mór go leagtar amach ann go soiléir agus go gonta na líomhaintí atá á
ndéanamh ag an bhfreagróir agus an méid nó an réiteach eile atá á lorg.
Ní mór go gcuimsítear ann liosta den chomhfhreagras agus de na cáipéisí
eile go léir ar a mbraitheann an frithéileamh.</p>
</div>
<div class="topic base_wheretoapply">
<h2 class="topic base_wheretoapply_title" id="l0837c">Sonraí breise</h2>

<p>Ag aon tráth sula seirbheáiltear láithreas agus cosaint nó nuair a
sheirbheáiltear iad, féadfaidh an freagróir iarratas a dhéanamh ar an
éilitheoir ar <a href="http://www.courts.ie/rules.nsf/53bd32841fc5bbf280256d2b0045bb5d/a1d57bddb94b9fb680257c9100442dfe?OpenDocument">fhógra
a iarrann ar chóipeanna de cháipéisí</a> chun cóip a fháil d’aon
cháipéis nó na cáipéisí go léir a liostaítear sa ráiteas éilimh. Ina
theannta sin, féadfaidh an freagróir iarratas a dhéanamh ar an éilitheoir
ar <a href="http://www.courts.ie/rules.nsf/53bd32841fc5bbf280256d2b0045bb5d/68913d884c21d8ac80257c9100442e00?OpenDocument">fhógra
a iarrann ar bhreis sonraí chun breis sonraí</a> a fháil ar cheisteanna
sonraithe a sholáthar sa ráiteas éilimh. Má iarradh ar bhreis sonraí,
féadfaidh an freagróir cosaint leasaithe a sheirbheáil agus a chomhdú
tráth nach déanaí ná 28 lá i ndiaidh go bhfaightear na sonraí breise.</p>

<p>Ar an nós céanna, laistigh de 28 lá tar éis an chosaint a fháil,
féadfaidh an t-éilitheoir iarratas a dhéanamh ar an bhfreagróir ar
chóipeanna de gach ceann de na cáipéisí a fháil a liostaítear sa chosaint
agus ar shonraí breise.</p>
</div>
<div class="topic base_rates">
<h2 class="topic base_rates_title" id="l6911d">Triail a chur síos</h2>

<p>Nuair a rinne an freagróir an láithreas agus an chosaint a sheirbheáil
agus a chomhdú, féadfaidh an t-éilitheoir <a href="http://www.courts.ie/rules.nsf/53bd32841fc5bbf280256d2b0045bb5d/71e94f88170a9b3b80257c910056e6ac?OpenDocument">fógra
trialach</a> a sheirbheáil ar an bhfreagróir. Mura gcomhaontaítear ar a
mhalairt, ba cheart fógra trialach 10 lá, ar a laghad, a thabhairt. Caithfear
an fógra a chomhdú le cléireach na Cúirte Dúiche gan mhoill i ndiaidh gur
seirbheáladh é.</p>

<p>Má theipeann ar an éilitheoir fógra trialach a sheirbheáil laistigh de
10 lá i ndiaidh cosaint an fhreagróra a fháil, féadfaidh an freagróir
fógra trialach a sheirbheáil ar an éilitheoir. Mar rogha air sin, féadfaidh
an freagróir iarratas a dhéanamh leis an gCúirt trí <a href="http://www.courts.ie/rules.nsf/53bd32841fc5bbf280256d2b0045bb5d/86361c738b1ccf1b80257c9100442e39?OpenDocument">fhógra
rúin</a> chun an t-éileamh a dhíbhe mar gheall ar easpa ionchúisimh.</p>

<p>Caithfidh pé duine a bhfuil an fógra trialach á chomhdú aige/aici an
méid a leanas a chomhdú leis an gcléireach ag an tráth céanna, go
mbainfidh an breitheamh úsáid as:</p>
<ul><li>Sraith cóipeanna de na pléadálacha, ina measc critéir, agus aon
    mhionscríbhinní sa chás, i seicheamh croineolaíoch</li>
  <li>Sraith cóipeanna d’aon chomhfhreagras ar bhraith ceachtar páirtí
    air, i seicheamh croineolaíoch</li>
  <li>Cóipeanna d’aon cháipéisí eile a ordaítear iad a chomhdú</li>
</ul><p>Chomh maith leis sin, féadtar iad a ordú chun <a href="http://www.courts.ie/rules.nsf/53bd32841fc5bbf280256d2b0045bb5d/7accd2d48eef596d80257c910058922b?OpenDocument">ceistneoir
um bainistíocht cáis</a> a comhlánaíodh a chomhdú.</p>

<p>Go ginearálta, déantar an t-éileamh a chur síos chun trialacha ag an
gcéad suí eile a bhíonn ar fáil i ndiaidh thréimhse an fhógra.</p>
</div>
<div class="topic base_rates">
<h2 class="topic base_rates_title" id="l27d15">Rátaí</h2>

<p>Mar seo a leanas an dleacht stampála nach mór a íoc nuair a eisítear
fógra éilimh:</p>

<table border="1"><caption></caption>
  <col><col><tbody><tr><td>Luach an éilimh</td>
      <td>Dleacht stampála</td>
    </tr><tr><td>A mhéid le €5,000</td>
      <td>€25</td>
    </tr><tr><td>Os cionn €5,000 agus a mhéid le €10,000</td>
      <td>€70</td>
    </tr><tr><td>Os cionn €10,000</td>
      <td>€80</td>
    </tr></tbody></table><p>Is é an táille chun frithéileamh a chomhdú ag oifig na Cúirte Dúiche
€15. Tá faisnéis ar láithreán gréasáin na Seirbhíse Cúirte ar <a href="http://www.courts.ie/courts.ie/library3.nsf/pagecurrent/B1891D43DC769B2280257FB20037F683?opendocument&amp;l=en">tháillí
eile na Cúirte Dúiche</a>.</p>

<p>Gearrfaidh d’aturnae táillí ar a gcuid seirbhísí. Tá fáil ar <a href="http://www.courts.ie/rules.nsf/53bd32841fc5bbf280256d2b0045bb5d/842733ebe38abd0b80257c90005cc2c1/%24FILE/S.I.%20No.%2017%20of%202014%20-%20District%20Court%20(Civil%20Procedure)%20Rules%202014%20-%20sch">sceideal
de chostais aturnae (pdf)</a> ar láithreán gréasáin na Seirbhíse
Cúirteanna.</p>
</div>
<div class="topic base_rates">
<h2 class="topic base_rates_title" id="lf3c9d">Tuilleadh eolais</h2>

<p>Tá fáil ar bhreis faisnéise ar <a href="http://www.courts.ie/rules.nsf/DistrictRules?OpenView&amp;Start=1&amp;Count=30&amp;Expand=5#5">rialacha
na Cúirte Dúiche</a> agus ar <a href="http://www.courts.ie/rules.nsf/DistrictApps?OpenView&amp;Start=1&amp;Count=30&amp;Expand=5#5">fhoirmeacha</a>
ar láithreán gréasáin na Seirbhíse Cúirteanna.</p>
</div>
</div>
</html>
