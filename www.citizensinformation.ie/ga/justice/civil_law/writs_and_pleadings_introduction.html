<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Eascairí agus pleadálacha
</title>
    
    <meta name="description" content="Tugann an doiciméad seo forbhreathnú ginearálta ar eascairí     agus pleadálacha i gcásanna sibhialta.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Eascairí agus pleadálacha</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Cáipéisí cúirte iad pléadálacha (ar a dtugtar <em>eascairí</em>
amanna) a dhéanann na páirtithe a mhalartú i gcás. Má tá an cás san <a href="../courts_system/high_court.html">Ard-Chúirt</a> nó sa <a href="../courts_system/circuit_court.html">Chúirt Chuarda</a>, is gnách go
gceapfaidh <a href="../courtroom/solicitors.html">an t-aturnae</a> <a href="../courtroom/barristers.html">abhcóide</a> chun na pléadálacha sa
chás a dhréachtú.</p>

<p>Tugtar an <em>gearánaí nó an t-éilitheoir</em> ar an duine a bhfuil an
cás á dhéanamh acu, is é sin, an duine a bhfuil agairt á dhéanamh acu.</p>

<p>Tugtar an <em>cosantóir</em> nó an <em>freagróir</em> ar an duine a
bhfuil agairt á dhéanamh air/uirthi.</p>

<p>Má fhaigheann tú eascaire nó pléadáil a seoladh chugat in earráid, ba
cheart duit teagmháil a dhéanamh leis an aturnae a luaitear a (h)ainm ar an
gcáipéis.</p>

<h3>Cásanna na Cúirte Dúiche</h3>

<p>Más mian leis an éilitheoir <em>tús a chur le himeachtaí</em>, (is é
sin, chun tús a chur le caingean dlí) sa Chúirt Dúiche, ullmhaíonn agus
seirbheálann a n-aturnae <em>fógra éilimh</em> ar an bhfreagróir.</p>

<p>Tugann nó seolann an freagróir (nó a n-aturnae) <em>láithreas agus
cosaint</em> don éilitheoir nó chuig an éilitheoir ansin lena thaispeáint
go mbeartaíonn siad an cás a chosaint.</p>

<p>Má chreideann an freagróir go dtarlaíonn go bhfuil éileamh acu i leith
an éilitheora, cuireann an freagróir <em>ráiteas frithéilimh</em> san
áireamh leis an láithreas agus an chosaint ina leagtar amach a n-éileamh i
leith a éilitheora.</p>

<p>Is féidir leat níos mó faisnéise a léamh inár gcáipéis ar <a href="civil_summons_in_ireland.html">nósanna imeachta na Cúirte
Dúiche</a>.</p>

<h3>Cásanna na Cúirte Cuarda agus na hArd-Chúirte</h3>

<p>Chun tús a chur le himeachtaí, ullmhaíonn abhcóide an ghearánaí
<em>Bille Sibhialta</em> más bheidh an cás ar siúl sa Chúirt Chuarda, nó
<em>toghairm thionscnaimh</em> más bheidh an cás ar siúl san Ard-Chúirt.</p>

<p>Is é cuspóir na gcáipéisí seo chun an cás atá á dhéanamh i leith an
chosantóra a lua. Mar shampla, má bhaineann an cás le timpiste um thrácht
ar bhóithre, ba cheart go leagfar amach go soiléir san eascaire cúinsí na
timpiste agus an fáth a bhfuil an locht ar an gcosantóir agus conas atá an
locht air/uirthi. Chomh maith leis sin, leagtar amach sa cháipéis go
mionsonraithe na díobhálacha a raibh an gearánaí thíos leo.</p>

<p>Nuair a fhaigheann an cosantóir an Bille Sibhialta nó an toghairm
thionscnaimh, ní mór dóibh <em>láithreas a thaifeadadh</em> lena
thaispeáint gur páirtí anois iad sa chás agus go mbeartaíonn siad é a
chosaint.</p>

<p>Má bheidh an cás ar siúl san Ard-Chúirt, b’fhéidir go mbeidh ar an
ngearánaí <em>ráiteas éilimh</em> a sheoladh chuig an gcosantóir.</p>

<p>Féadfaidh an cosantóir <em>Fógra le haghaidh Sonraí</em> a sheoladh
chuig an ngearánaí ina n-iarrtar ar bhreis sonraí agus níos mó
faisnéise.</p>

<p>Nuair a fhaigheann an cosantóir <em>Freagairtí ar Shonraí</em>, eisíonn
siad a gCosaint, ina leagtar amach cén fáth nach bhfuil an locht ar an
gcosantóir. Má chreideann an cosantóir go dtarlaíonn go bhfuil éileamh acu
i gcoinne an ghearánaí, cuirfidh an cosantóir <em>frithéileamh</em> san
áireamh leis an gCosaint ina leagtar amach a n-éileamh i leith an
ghearánaí.</p>

<p>Tá fáil ar thuilleadh faisnéise inár gcáipéisí ar <a href="civil_bill.html">nósanna imeachta na Cúirte Cuarda</a> agus <a href="originating_summons.html">nósanna imeachta na hArd-Chúirte</a>.</p>
</div>
</div>
</html>
