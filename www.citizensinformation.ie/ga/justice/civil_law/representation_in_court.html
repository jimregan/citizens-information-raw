<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ionadaíocht sa Chúirt
</title>
    
    <meta name="description" content="Tá cur síos anseo ar ghairm an dlí.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ionadaíocht sa Chúirt</h1>
	
<ul class="anchorlinks"><li><a href="#l0b3fe">Eolas</a></li><li><a href="#l1abee">Teagmháil</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Má bhíonn baint agat i ndlíthíocht nó in imeachtaí dlíthiúla, is
dócha go dteastóidh ionadaíocht dhlíthiúil uait. Cuireann aturnae agus,
b’fhéidir, abhcóide é seo ar fáil.</p>

<h3>Aturnaetha</h3>

<p>Mar aon le hionadaíocht a chur ar fáil do dhaoine atá bainteach i
ndlíthíocht, soláthraíonn aturnaetha seirbhísí nach mbaineann le
himeachtaí cúirte. Mar shampla, is féidir le haturnae cúnamh a thabhairt do
dhuine chun uacht a ullmhú agus chun uacht fhoirmeálta a dhéanamh de nó
chun cúnamh a thabhairt le haistriú dlíthiúil do readmhaoine
(tíolacas).</p>

<p>Féadfaidh aturnaetha a gcuid seirbhísí a fhógairt. Déileálann siad
leis an bpobal, glacann siad le treoracha ó na cliaint, déanann siad an obair
riachtanach chúlra, tugann siad réamhchomhairle, lorgaíonn siad tuairimí
saineolaithe nó speisialtóirí, más gá, agus tugann siad treoracha
d’abhcóidí, más gá.</p>

<p>Ullmhaíonn an t-aturnae an cás don triail. Féadfaidh siad ionadaíocht a
dhéanamh ar do shon sa chúirt agus is iondúil go mbeidh abhcóide ceaptha
acu le hionadaíocht a dhéanamh ar do shon sna cúirteanna níos uachtaraí.
Déantar seo trí mhionteagasc a sheoladh chuig an abhcóide ina gcuimsítear
an fhaisnéis agus an cháipéisíocht ábhartha uile chun cabhrú leo an cás
a chur i láthair.</p>

<p>Tá níos mó faisnéise ar fáil inár <a href="../courtroom/solicitors.html">gcáipéis ar aturnaetha</a>.</p>

<h3>Abhcóidí</h3>

<p>Oibríonn abhcóidí ón Leabharlann Dlí. Ní féidir leo fógraíocht a
dhéanamh ná custaiméirí a lorg agus go hiondúil, ní bhíonn rochtain
dhíreach acu ar an bpobal. Glacann siad lena gcuid treoracha ó aturnaetha.</p>

<p>Cuireann siad comhairle dlí de chineál speisialaithe ar fáil agus is
gnách go ndéanann siad ionadaíocht don chliant sa chúirt.</p>

<p>Déantar idirdhealú idir Abhcóide Sóisearach agus Sinsearach. Déanann
formhór na n-abhcóidí sóisearacha machnamh ar ‘síoda a fháil’, is é
sin, Abhcóide Sinsearach a bhaint amach, i ndiaidh thart ar 15 bliana a
chaitheamh i mbun cleachtais. Abhcóidí atá in Abhcóidí Sinsearacha a
bhfuil taithí nó saineolas níos mó acu. Is gnách nach ndéanann said an
oiread céanna cáipéisí cúirte a dhréachtú ach go gcaitheann siad níos
mó ama agus comhairle á tabhairt acu agus tabhairt faoi chásanna sna
cúirteanna níos uachtaraí.</p>

<p>Tá níos mó faisnéise ar fáil inár <a href="../courtroom/barristers.html">gcáipéis ar abhcóidí</a>.</p>

<h3>An fhaisnéis a lorgaíonn aturnae</h3>

<p>Is gá duit bheith an-ullamh sula dtosaíonn tú le haturnae a threorú lena
chinntiú go mbaineann tú an toradh is fearr amach. Mar shampla, má bhí
baint agat i dtimpiste a bhí ina cúis le gortú pearsanta, beidh ar an
aturnae a bheith curtha ar an eolas ar an méid:</p>
<ul><li>Na fíricí go léir a bhaineann leis an timpiste</li>
  <li>Gach ceann de na gortuithe a raibh tú thíos leo mar thoradh ar an
    timpiste</li>
  <li>Gach ceann de na costais a thabhaigh tú mar thoradh ar an timpiste</li>
</ul><p><strong>Faisnéis fhíriciúil</strong></p>

<p>Más timpiste san ionad oibre a bhí i gceist, beidh ort a mhíniú cad a
bhí á dhéanamh agat ag tráth na timpiste, cé a bhí i gceannas agus cé a
bhí mar fhinné ar an timpiste.</p>

<p>Más timpiste um thrácht ar bhóithre a bhí sa timpiste, beidh ort cur
síos soiléir a dhéanamh ar an áit as a raibh tú ag teacht nó ar an áit a
bhí tú ag dul, conas mar a bhí an aimsir, cad a bhí i gceist sa tsraith
imeachtaí a fhad leis an timpiste, cibé acu an raibh nó nach raibh crios
sábhála á chaitheamh agat, cén mharcáil agus comharthaí a bhí ar an
mbóthar, cé a bhí sa Gharda imscrúdaithe agus cén ainmneacha a bhí ar aon
fhinnéithe agus cén seoladh a bhí acu.</p>

<p><strong>Sonraí faoi dhíobháil phearsanta</strong></p>

<p>Nuair a dhéanann tú cur síos ar do chuid gortuithe, tosaigh le do chuid
mothúchán agus braistintí ag tráth na timpiste agus láithreach ina diaidh.
Ansin mínigh cibé acu an ndeachaigh nó nach ndeachaigh tú go dtí an
t-ospidéal, cathain a chuaigh tú agus conas a chuaigh tú.</p>

<p>Déan cur síos ar na gortuithe go léir a raibh tú thíos leo, cibé acu
ar ghortuithe fisiciúla, síceolaíocha nó mothúchánacha iad, mar aon leis
na siomptóim uile, caillteanas codlata agus tromluithe san áireamh. Déan
liosta de na dochtúirí, ospidéil, fisiteiripeoirí agus comhairleoirí (más
ann dóibh) ar fhreastail tú orthu i ndiaidh na timpiste. Má bhí tú
gortuithe cheana féin roimh an timpiste, ní mór duit d’aturnae a chur ar
an eolas faoi seo chomh maith. Déan cur síos ar gach cóireáil a cuireadh
ort agus gach cógas a fuair tú mar thoradh ar an timpiste agus aon phrognóis
a rinneadh.</p>

<p><strong>Costais</strong></p>

<p>Déan aon chaillteanas tuilleamh a ríomh mar gheall nárbh fhéidir leat
dul ar obair agus ríomh aon chostais leighis, ar nós costais chógais agus
billí dochtúirí. Ba cheart duit costais ghaolmhara a chur san áireamh,
chomh maith, ar nós táillí bus agus tacsaí murar féidir leat tiomáint mar
thoradh ar an timpiste.</p>

<p><strong>Saghsanna eile d’éileamh</strong></p>

<p>Is gá a leithéid d’aird a thabhairt ar mhionsonraí i dtaobh saghsanna
eile d’éilimh nuair a dhéantar cur síos cruinn ar ar tharla. I gcás
clúmhillte, beidh sé riachtanach a chur in iúl conas atá an dea-cháil nó
an dea-chlú atá ort thíos leis. I gcás talún, teastóidh cur síos
mionsonraithe ar stair na talún atá faoi chaibidil agus conas a tháinig an
díospóid aníos.</p>

<h3>Conas teagmháil a dhéanamh le haturnae</h3>

<p>Is gnách go roghnaíonn daoine aturnae ar leith mar gheall ar mholadh
pearsanta, mar gheall go bhfuil oifig an aturnae suite ina gceantar nó mar
gheall go bhfaca siad fógraíocht.</p>

<p>Ní gnách go gcuirtear glao gutháin i dtosach báire chun coinne a shocrú
le haturnae. I roinnt cásanna teaghlaigh, d’fhéadfadh go mba ghá machnamh
a dhéanamh ar ionadaíocht dlíthiúil aonair a dhéanamh do gach céile nó
páirtnéir.</p>

<p>Is iad an Dlí-Chumann an comhlacht oideachais, ionadaíoch agus rialála i
dtaobh ghairm na n-aturnaetha in Éirinn. Anuas air sin, déileálann an
Dlí-Chumann le <a href="http://www.lawsociety.ie/Public/Complaints-against-solicitors/">gearáin
ón bpobal faoi chomhaltaí na gairme</a>.</p>

<p>Féadfaidh tú <a href="http://www.lawsociety.ie/Find-a-Solicitor/Solicitor-Firm-Search/">eolaire
na ngnóthas aturnaetha a chuardach</a> a choimeádann an Dlí-Chumann.</p>
</div>
<div class="topic base_wheretoapply">
<h2 class="topic base_wheretoapply_title" id="l1abee">Teagmháil</h2>

<p>
</p><div class="inlinesio">
<p>
</p><div>
<h3>Cumann Dlí na hÉireann</h3>
<p>
  

  
  Plás Blackhall<br>Dublin <br>Ireland
  <br>
  
</p>
<p>
  

  
  <strong>Teil:</strong>+353 (0)1 6724800
  <br>
  

  

  
  <strong>Facs:</strong>+353 (0)1 6724801
  <br> 
  

  
  <strong>Láithreán Gréasáin:</strong> <a href="http://www.lawsociety.ie">http://www.lawsociety.ie</a>
  <br>
  

  

  

  
  <strong>R-phost:</strong> <a href="mailto:general@lawsociety.ie">general@lawsociety.ie</a>
  <br>
  
</p>
</div></div>

</div>
</div>
</html>
