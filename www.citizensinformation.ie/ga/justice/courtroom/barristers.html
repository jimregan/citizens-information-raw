<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Abhcóidí
</title>
    
    <meta name="description" content="Pléann an doiciméad seo ról agus feidhm abhcóide i gcúirt dlí.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Abhcóidí</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Cineál dlíodóra is ea abhcóide ar speisialtóir é in abhcóideacht
chúirte agus i gcomhairle dlíthiúil. </p>

<p>Chun bheith i do abhcóide ní mór duit éirí leat i scrúduithe de chuid
Kings Inns, caithfidh tú bheith "glaoite chun an Bharra" agus bliain a
chaitheamh ag oibriú mar chúntóir d'abhcóide, ar cineál printíseachta é.
</p>

<p>Ní mór do abhcóidí bónaí bána agus róba dubh a chaitheamh i
bhformhór na gcúirteanna. Ní mór dóibh peiriúic a chaitheamh chomh maith.
I gcúirteanna áirithe, mar shampla a i gcúirteanna dlí teaghlaigh, ní
chaitheann abhcóidí peiriúic nó róbaí. </p>

<p>In Éirinn ní ligtear do abhcóidí seomraí nó comhpháirtíochtaí a
bhunú. Tá gach abhcóide féin-fhostaithe agus oibríonn sé mar dhuine
aonair. </p>

<p>Ní cheadaítear d’abhcóidí “dlísheomraí” nó comhpháirtíochtaí
a bhunú le chéile. Tá gach abhcóide féinfhostaithe agus oibríonn sé/sí
mar dhuine aonair. I Nollaig 2015, rith an tOireachtas <a href="http://www.irishstatutebook.ie/eli/2015/act/65/enacted/en/html">an tAcht
um Rialáil Seirbhísí Dlí, 2015</a> a fhorálann, <a href="http://www.justice.ie/en/JELR/Pages/PR15000646">i measc rudaí eile</a>,
do shamhlacha nua gnó do chleachtóirí dlí, ina measc comhpháirtíochtaí
abhcóide/abhcóide agus abhcóide/aturnae agus cleachtais
ildisciplíneacha.</p>

<p>Má tá tú páirteach i gcás dlí d'fhéadfá bualach le <a shape="rect" href="junior_and_senior_counsel.html">abhcóidí sóisir agus sinsir</a>. </p>

<h3>Feidhmeanna abhcóide</h3>

<p>Tá réimse leathan feidhmeanna an ag abhcóidí:</p>
<ul><li>Dréachtaíonn abhcóidí comhairle dhlíthiúil. Mar shampla,
    d'fhéadfadh abhcóide comhairle dhlíthiúil a thabhairt duit faoi cibé
    and bhfuil nó nach bhfuil cás maith agat i gcoinne duine a bhfuil
    díospóid agat leis. </li>
  <li>Déanfaidh an abhcóide ansin na doiciméid dhlithiúla a scríobh (<a shape="rect" href="../civil_law/writs_and_pleadings_introduction.html">eascairí nó
    pleadálacha</a>) a chaithfear a chomhdú sa chás. </li>
  <li>Nuair a thagann an cás chun trialach is é an abhcóide a fheidhmeoidh
    agus a labhróidh ar do shon, agus a chuirfidh do cás faoi bhráid an
    bhreithimh. </li>
  <li>D'fhéadfadh do abhcóide socraíocht do cháis a idirbheartú in ionad
    ligean dó a dhul chun trialach. </li>
</ul><h3>Abhcóide a fhostú</h3>

<p>Ní féidir teagmháil a dhéanamh go díreach le abhcóide - déanann
aturnaetha iad a fhostú chun obair ar chás. Nuair a theann tú i dteagmháil
le aturnae ag lorg comhairle dlithiúla, d'fhéadfadh do aturnae moladh duit go
ndéanfaí abhcóide a fhostú chun seirbhísí a sholáthar. </p>

<p>Má shocraíonn tú agus do aturnae ar abhcóide a úsáid i do chás,
cuirfidh an aturnae mionteagasc chuig an abhcóide leis an eolas ábhartha agus
na doiciméid uilig chun cabhrú leis nó léi an cás a chur i láthair. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Caithfidh abhcóidí feidhmiú de réir Cód Proifisiúnta Iompair <a shape="rect" href="http://www.lawlibrary.ie">Chomhairle an Bharra</a>.
Caitheann abhcóidí cuid mhaith rialacha ginearálta a leanúint, mar
shampla:</p>
<ul><li>Ní féidir le abhcóide obair a ghlacadh thar an méid ar féidir leis a
    dhóthain airde a thabhairt air laistigh de achar réasúnta</li>
  <li>Ní mór do abhcóide rúndacht a chinntiú maidir le hábhair cliant
  </li>
  <li>Tá dualgais ag abhcóide ó thaobh na cúirte de agus ní féidir leis
    nó léi an chúirt a chur amú ar aon bhealach</li>
  <li>Ní féidir le abhcóide stocaireacht a dhéanamh ar chustaiméirí nó a
    chuid/a cuid seirbhísí a fhógairt</li>
</ul><p>Tá rialacha níos sainiúla ann faoi <a shape="rect" href="../criminal_law/criminal_trial/legal_representation_in_criminal_cases.html">dhualgais
abhcóidí i gcásanna coiriúla</a>.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Tá difríochtaí móra sna rátaí agus táillí a iarrann abhcóidí. Ba
chóir ceist a chur ar do aturnae faoin gcostas a bheidh ar abhcóide a fhostú
chun feidhmiú ar do shon. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Chun abhcóide a fhostú, ní mór duit <a href="https://www.lawsociety.ie/Find-a-Solicitor/Solicitor-Firm-Search/">teagmháil
a dhéanamh le aturnae</a>, agus cuirfidh sé sin mionteagasc chuig an
abhcóide. </p>
</div>
</div>
</html>
