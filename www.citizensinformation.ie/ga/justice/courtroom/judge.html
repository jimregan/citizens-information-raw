<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ról an bhreithimh
</title>
    
    <meta name="description" content="Cuireann an doiciméad seo síos ar ról agus feidhm breithimh i gcúirt dlí in Éirinn.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ról an bhreithimh</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>De ghnáth, bíonn an breitheamh, i seomra cúirte in Éirinn, ina s(h)uí
ar ardán ardaithe ag barr na cúirte agus caitheann sé/sí bónaí bána agus
róba dubh.</p>

<p>Mura bhfuil <a href="jury.html">giúiré</a> i gcás áirithe, is é an
breitheamh a dhéanann cinneadh ar cén páirtí a bhainfidh nó a chaillfidh i
gcás. Éisteann sé nó sí le fianaise an dá thaobh agus le haighneachtaí
na n-<a href="barristers.html">abhcóidí</a> (nó na n-<a href="solicitors.html">aturnaetha</a>). Féadfaidh an breitheamh ceisteanna
a chur ar aon <a href="the_role_of_witnesses.html">fhinné</a> agus ar na
habhcóidí (nó na haturnaetha).</p>

<p>Is féidir leis an mbreitheamh an breithiúnas a thabhairt i gcás ag
deireadh na trialach nó is féidir leis/léi an breithiúnas a
“fhorchoimeád”. Nuair a fhorchoimeádtar an breithiúnas, glacfaidh an
breitheamh roinnt ama chun machnamh a dhéanamh ar an gcás agus ansin
tabharfaidh sé/sí an breithiúnas ag tráth éigin níos déanaí.</p>

<p>Má tá giúiré sa chás, is é an giúiré a dhéanann cinneadh ar thoradh
an cháis. Ní dhéanann an breitheamh ach treoir a sholáthar don ghiúiré
agus a chinntiú go reáchtáiltear an triail i gceart. Tá feidhm
an-tábhachtach ag an ngiúiré i <a href="../criminal_law/criminal_trial/criminal_trial.html">dtriail
choiriúil</a> chun cinneadh a dhéanamh ar cé acu an bhfuil nó nach bhfuil
an duine a cúisíodh i leith na coire ciontach.</p>

<p>In Aibreán 2006, síníodh rialacha nua a cuireadh i bhfeidhm a
d’athraigh an bealach ina dtugtar aitheasc do bhreithiúna in Éirinn i
gcúirt. Roimhe seo, tagraíodh do bhreithiúna in Éirinn amhail “A
Thiarna”, nó “an Tiarnas”. Anois, tabharfar aitheasc dóibh amhail “a
Bhreithimh” nó déanfar tagairt dóibh mar “an Chúirt”. Is é an t-aon
eisceacht ina leith seo ná i gcás an Phríomh-Bhreithimh agus Uachtarán na
n-Ard-Chúirteanna, a dtugtar aitheasc dóibh de réir a dteideal.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Ceapann <a href="../../government_in_ireland/the_president/president_introduction_to_the_president_of_ireland.html">an
tUachtarán</a> breithiúna in Éirinn a ghníomhaíonn de réir chomhairle an
Rialtais.</p>

<p>I bhformhór na gcásanna, déanann an Rialtas cinneadh ar an duine atá le
ceapadh ina b(h)reitheamh i ndiaidh gur mhol an Bord Comhairleach um
Cheapacháin Bhreithiúnacha amhlaidh. Déanann an Bord seo abhcóidí agus
aturnaetha oiriúnacha a shainaithint a rinne iarratas ar an bpost agus an
Rialtas a chur ar an eolas orthu. Bunaíodh an Bord Comhairleach um
Cheapacháin Bhreithiúnacha faoin dlí faoi Alt 13 d’<a href="http://www.irishstatutebook.ie/1995/en/act/pub/0031/index.html">Acht na
gCúirteanna agus na nOifigeach Cúirte, 1995</a>. Is éard atá i gceist le
ballraíocht an Bhoird um Cheapacháin Bhreithiúnacha ná an
Príomh-Bhreitheamh, Uachtarán na Cúirte Achomhairc, Uachtarán na
hArd-Chúirte, Uachtarán na Cúirte Cuarda, Uachtarán na Cúirte Dúiche, <a href="../../government_in_ireland/national_government/the_irish_government/the_attorney_general.html">an
tArd-Aighne</a>, abhcóide cleachtach, aturnae agus trí cheapachán ón
Aire.</p>

<p>Ní mór go bhfuil ar a laghad 10 mbliana de thaithí ag breithiúna
feidhmiú mar abhcóide nó mar aturnae agus is gnách go mbíonn i bhfad níos
mó blianta de thaithí acu sula gceaptar iad.</p>
</div>
</div>
</html>
