<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Fianaise Phribhléide
</title>
    
    <meta name="description" content="Tá cúinsí ann ina bhféadfadh tú diúltú cáipéisí a chur ar
		fáil don chúirt nó ceisteanna faoi leith a fhreagairt sa
		chúirt.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Fianaise Phribhléide</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#lf3c9d">Tuilleadh eolais</a></li></ul>
<div>
    <div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>
<p>De réir na rialacha a bhaineann le fianaise phribhléide is féidir
		  leat diúltú cáipéisí a chur ar fáil don chúirt agus ceisteanna faoi leith a
		  fhreagairt fiú nuair a bhaineann na cáipéisí agus na ceisteanna sin leis an
		  gcás. </p>

</div>

<div class="topic base_rules">
<h2 class="topic base_rules_title" id="l555d1">Rialacha</h2>
<p>Tá dhá phríomhchineál pribhléide ann:</p>
<ul><li>Pribhléid phríobháideach</li>
<li>Pribhléid leasa an phobail. </li>
</ul><h3>Pribhléid phríobháideach</h3>
<p>Tá pribhléid i gcoinne féin-chiontaithe ag duine. Is féidir leat
		  diúltú ceisteanna a fhreagairt nó cáipéisí a thabhairt suas a d'fhéadfadh tú
		  féin a lua le coir. </p>
<p>D'fhéadfadh sé go bhfuil pribhléid den ghairm dlíthiúil agat. Ní
		  féidir iallach a chur ar chomhairleoir dlí ná ar a c(h)liant aon eolas a d'inis
		  siad dhá chéile a chur ar fáil. </p>
<p>Chomh maith leis sin má dhéantar aon chumarsáid ag súil le dul chun
		  dlí (i.e., le cás cúirte ar intinn), baineann pribhléid leis an gcumarsáid sin
		  fiú más daoine eile seachas dlíodóir agus cliant a bhí i gceist. </p>
<p>Tá sé de cheart ag sagairt diúltú ceisteanna a fhreagairt maidir le
		  rudaí a dúradh leo sa bhosca faoistine. Tugtar pribhléid sagartúil ar seo.
		  Chomh maith leis sin, d'fhéadfadh comhráite le comhairleoir a bheith faoi
		  phribhléid freisin. </p>
<h3>Pribhléid leasa an phobail</h3>
<p>Is pribhléid í seo a éilíonn an Stát. I gcúinsí fíortheoranta is
		  féidir leis an Stát diúltú eolas nó cáipéisí a chur ar fáil ar mhaithe le leasa
		  an phobail a chosaint. Mar shampla, d'fhéadfaí cáipéisí a bhaineann le structúr
		  agus innealtóireacht trealaimh an airm a choinneáil faoi rún ar mhaithe leis an
		  tslandáil náisiúnta a chosaint. </p>

</div>

<div class="topic base_wheretoapply">
<h2 class="topic base_wheretoapply_title" id="lf3c9d">Tuilleadh eolais</h2>
<p>Ba chóir duit comhairle dlí a lorg chun faisnéis mionsonraithe a fháil.</p>

</div>

</div>
</html>
