<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Fianaise aitheantais
</title>
    
    <meta name="description" content="Fianaise a thugann an té a d&#39;fhulaing nó fianaise a thugann finné a ainmníonn an cúisí mar an té a rinne an choir í fianaise aitheantais.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Fianaise aitheantais</h1>
	
<ul class="anchorlinks"><li><a href="#lc66f4">Réamhrá</a></li><li><a href="#lbc0c8">Fianaise amharc-aitheantais </a></li><li><a href="#l98faf">Fianaise mhéarloirg </a></li><li><a href="#l17b41">Fianaise fhóiréinseach</a></li><li><a href="#ldc839">Fianaise DNA</a></li><li><a href="#lf3c9d">Tuilleadh eolais</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Ainmníonn finnéithe go minic daoine a bhfuil amhras fúthu i
bhfiosrúchán coiriúil, agus beidh an t-ionchúiseamh ag brath ar ainmniú an
duine a bhfuil amhras faoi/fúithi i dtriail choiriúil. Meastar go bhfuil
fianaise amharc-aitheantais neamhiontaofa agus gur ciontaíodh daoine
neamhchiontacha as coireanna bunaithe ar fhianaise amharc-aitheantais. Tá
roinnt cúiseanna loighciúla ann nach bhfuil fianaise aitheantais mar seo
iontaofa. Tá siad seo a leanas ina measc:</p>
<ul><li>Droch-sholas, drochaimsir nó an t-achar a bhí an finné ón duine </li>
  <li>D'fhéadfadh ceist a bheith ann faoi radharc an fhinné </li>
  <li>B'fhéidir go raibh an finné suaite nó b'fhéidir nach bhfaca siad an
    duine ach ar feadh achair gearr </li>
</ul></div>
<div class="topic base_rules">
<h2 class="topic base_rules_title" id="lbc0c8">Fianaise amharc-aitheantais </h2>

<p>Chun cinntiú nach bhfuil fianaise aitheantais léirmhínithe go mícheart
ag giúiré, tá dualgas ar chúirteanna rabhadh speisialta a thabhairt do gach
giúiré faoin mbaol a bhaineann le fianaise amharc-aitheantais a ghlacadh. Ní
<a shape="rect" href="suspect_evidence.html">rabhadh comhthacaíochta</a> atá
sa rabhadh ach caithfidh sé: </p>
<ul><li>A rá go dtarlaíonn sé go minic go n-ainmníonn finnéithe atá ionraic
    agus a raibh deiseanna maithe breathnóireachta acu an duine mícheart,
    fiú ag paráid aitheantais. </li>
  <li>A rá leo an fhianaise aitheantais a scrúdú go mion ag cur na cúinsí
    ar fad san áireamh. </li>
  <li>A chur in iúl go bhfuil gá faoi leith a bheith ar an airdeall maidir
    leis an bhfianaise seo. </li>
  <li>A chur ar a súile don ghiúiré nach mór dóibh a bheith sásta gan
    amhras réasúnta go raibh an duine ceart ainmnithe. <br></li>
</ul><h3>Grianghraif <br></h3>

<p>Is minic a thaispeánann Gardaí <a shape="rect" href="real_evidence.html">grianghraif</a> d'fhinnéithe go luath le linn
fiosrúcháin. Is dea-chleachtas ag na Gardaí cur síos mionsonraithe a fháil
ón bhfinné ar dtús sula ndéantar grianghraf ar bith a thaispeáint. Tugann
an próiseas seo léargas maidir leis an gcuimhne atá ag an bhfinné ar an
gciontóir sula ndéantar grianghraif a thaispeáint dóibh. Ba chóir
grianghraif de líon mór daoine a bhféadfadh amhras a bheith fúthu a
thaispeáint don fhinné chomh maith.<br><br>
Nuair atá daoine a bhfuil amhras fúthu ainmnithe ag finné trí ghrianghraf
agus go moltar an fhianaise seo a chur ar aghaidh chuig an ngiúiré, is
féidir leis an abhcóide cosanta saincheist úsáide an ghrianghraif a ardú
leis an mbreitheamh, mura mbíonn an giúiré i láthair. Má tháinig an
grianghraf a taispeánadh don fhinné ó chomhaid na nGardaí, ba chóir don
ghiúiré a bheith feasach go raibh grianghraf tógtha ag na Gardaí den té a
bhfuil amhras faoi roimhe seo agus d'fhéadfadh an giúiré a bheith claonta
dá bharr. Is faoin mbreitheamh a bheidh sé cinneadh a dhéanamh cibé ar
cheart nó nár cheart an fhianaise a chur os comhair an ghiúiré.<br><br></p>

<h3>Fótashamhlacha agus fearais sainaithne<br></h3>

<p>Cé go bhfuil fótashamhlacha agus fearais sainaithne úsáidte ag na
Gardaí i bhfiosrúcháin choiriúla, déantar iad a úsáid níos mó chun
daoine a bhféadfadh amhras a bheith fúthu a ainmniú ná iad a úsáid i
dtriail choiriúil. Toisc nach bhfuil fótashamhail nó fearas sainaithne
cosúil le grianghraf nó físeán, atá mar fhianaise nithiúil, níl mórán
tábhachta lena n-úsáid mar fhianaise aitheantais i gcúirt dlí. An cur
síos is fearr atá orthu ná nithe a chuidíonn le fiosrúchán coiriúil.<br><br></p>

<h3>Paráidí aitheantais</h3>

<p>Má tá duine a bhfuil amhras faoi/fúithi ainmnithe ag na Gardaí cheana
féin, níor chóir grianghraif a thaispeáint don fhinné ach ba chóir
paráid aitheantais a stiúradh (paráid ID). Má tá grianghraf den té a
bhfuil amhras faoi feicthe ag an bhfinné cheana féin, d'fhéadfadh tionchar a
beith aige seo ar bhreith an fhinné ag paráid ID. Ag deireadh na trialach,
tabharfaidh an breitheamh rabhadh gur fhianaise amhrasach í an pharáid ID
toisc go bhfuil grianghraf den chúisí feicthe ag an bhfinné cheana féin.
<br><br>
Tá paráidí aitheantais ag brath ar chomhoibriú an té a bhfuil amhras
faoi/fúithi. Nuair a dhiúltaíonn duine a bhfuil amhras faoi/fúithi a bheith
rannpháirteach, tá na Gardaí i dteideal aitheantas a fháil trí mhodhanna
neamhfhoirmiúla (nuair a dhéanann finné duine a bhfuil amhras faoi/fúithi a
ainmniú ar an tsráid mar shampla). Mar sin féin, meastar go bhfuil paráid
ID fhoirmiúil i bhfad níos iontaofa agus bheadh inghlacthacht na fianaise
neamhfhoirmiúla ag brath ar chúinsí an cháis. <br><br>
An buntáiste maidir le paráid ID a thionól ná gur próiseas rialaithe atá
i gceist agus tá cead ag aturnae an té a bhfuil amhras faoi/fúithi a bheith
i láthair chun cinntiú go gcomhlíontar an próiseas i gceart. Cé go
mbaineann na Gardaí úsáid as paráidí ID go minic, níl foráil ag an
bpróiseas sa dlí. Mar sin féin, tá forbairt déanta de réir a chéile ar
roinnt foirmiúlachtaí nó rialacha toisc cásdlí in Éirinn. Is iad na
príomhrialacha a leanas atá i gceist maidir le paráidí ID a thionól:</p>
<ul><li>Ba chóir do pharáidí ID a bheith stiúrtha ag oifigeach na nGardaí
    nach bhfuil ceangailte leis an gcás ach atá eolach ar chúinsí an cháis
    agus ar fhaisnéis atá ábhartha don fhinné. </li>
  <li>Níor chóir go bhfeicfeadh an finné an cúisí á g(h)abháil nó á
    t(h)ógáil ó choimeád chuig an seomra paráide. </li>
  <li>Má tá roinnt finnéithe riachtanach sna hiarrachtaí le duine a bhfuil
    amhras faoi/fúithi a ainmniú, ba chóir na finnéithe a choinneáil óna
    chéile roimh an pharáid agus ina diaidh chun an laghad cainte agus is
    féidir a bheith eatarthu. </li>
  <li>Ba chóir iarraidh ar an bhfinné an té atá faoi amhras a ainmniú ó
    líne ina bhfuil idir 8 go dtí 12 duine, atá roghnaithe toisc go
    mbreathnaíonn siad cosúil lena chéile. </li>
  <li>Nuair atá na saorálaithe eagraithe i líne, ba chóir fiafraí den té
    a bhfuil amhras faoi/fúithi an bhfuil agóidí ar bith aige/aici le
    comhdhéanamh nó cuma na paráide. </li>
  <li>Nuair atá an pharáid comhlánaithe, ba chóir fiafraí den chúisí
    agus a aturnae an bhfuil ráiteas ar bith gur mhaith leo a dhéanamh maidir
    leis an bparáid. </li>
  <li>Caithfidh sonraí na paráide agus agóidí ar bith atá déanta ag an
    gcúisí nó a aturnae a bheith taifeadta ag an oifig atá freagrach as
    stiúradh na paráide. </li>
  <li>Má theipeann ar fhinné an cúisí a aithint, ba chóir den
    ionchúiseamh an méid seo a thabhairt le fios don chosaint. <br></li>
</ul></div>
<div class="topic base_rates">
<h2 class="topic base_rates_title" id="l98faf">Fianaise mhéarloirg </h2>
Cé go nglactar le fianaise mhéarloirg mar fhoirm aitheantais, caithfidh foirm
na fianaise aitheantais seo a bheith tugtha ag finné saineolach (saineolaí
méarloirg). Mar sin féin, chun fianaise mhéarloirg a úsáid, caithfidh na
Gardaí nó an t-ionchúiseamh a bheith ábalta an méarlorg atá fágtha ag an
duine ciontach ag láthair na coire a mheaitseáil le sraith de mhéarloirg
atá tógtha ón gcúisí i staid rialaithe (is é sin, cinn atá tógtha i
stáisiún na nGardaí). <br><br>
Tá ceanglais áirithe sa dlí ina bhfuil dualgas ort méarloirg a sholáthar
do na Gardaí má choinnítear tú tar éis tú a ghabháil. Má dhiúltaíonn
tú cead a thabhairt do Ghardaí do mhéarloirg a thógáil, d'fhéadfadh
iarmhairtí a bheith ann duit le linn trialach.<br></div>
<div class="topic base_howtoapply">
<h2 class="topic base_howtoapply_title" id="l17b41">Fianaise fhóiréinseach</h2>

<p>Tugann <a shape="rect" href="http://www.irishstatutebook.ie/1990/en/act/pub/0034/index.html">an tAcht
um Cheartas Coiriúil (Fianaise Fhóiréinseach) 1990</a> cumhacht do Ghardaí
samplaí áirithe a thógáil ó dhuine ar bith atá coinnithe tar éis
gabhála faoi: </p>
<ul><li>Alt 30 den <a shape="rect" href="http://www.irishstatutebook.ie/1939/en/act/pub/0013/index.html">Acht
    um Cheartas Coiriúil 1939</a> </li>
  <li>Alt 4 den <a shape="rect" href="http://www.irishstatutebook.ie/1984/en/act/pub/0022/index.html">Acht
    um Cheartas Coiriúil 1984</a> </li>
  <li>Alt 2 den <a shape="rect" href="http://www.irishstatutebook.ie/1996/en/act/pub/0029/index.html">Acht
    um Cheartas Coiriúil (Gáinneáil ar Dhrugaí) 1996</a> </li>
  <li>Alt 50 den <a shape="rect" href="http://www.oireachtas.ie/documents/bills28/acts/2007/a2907.pdf">Acht
    um Cheartas Coiriúil 2007</a> </li>
</ul><p>Is é an cuspóir maidir leis na samplaí seo a thógáil ná go mbeidh na
Gardaí ábalta a bhunú cibé an raibh nó nach raibh duine bainteach le coir
a dhéanamh. Is foirm aitheantais amhrastaigh eile í seo, ach tá buntáiste
breise léi sa mhéid is go bhfuil sé indéanta daoine a bhfuil amhras fúthu
a dhíchur. <br><br>
Seo a leanas na samplaí atá cead ag Gardaí a thógáil do thástáil
fhóiréinseach. Sampla de: </p>
<ul><li>Fuil </li>
  <li>Gruaig phúbasach </li>
  <li>Fual </li>
  <li>Seile </li>
  <li>Gruaig lasmuigh de ghruaig phúbasach </li>
  <li>Ionga </li>
  <li>Ábhar ar bith a aimsítear faoin ionga </li>
  <li>Maipíneacht ó chuid ar bith den choirp lasmuigh d'oscailt colainne nó
    réigiún na mball giniúna </li>
  <li>Maipíneacht ó oscailt colainne nó réigiún na mball giniúna </li>
  <li>Lorg déadach </li>
  <li>Lorg coise nó lorg cosúlach eile ó chuid ar bith de chorp an duine
    lasmuigh den lámh nó béal </li>
</ul><p>Ní dhéantar ceann ar bith de na samplaí thuas a thógáil mura bhfuil a
leithéidí údaraithe ag ball na nGardaí nach bhfuil níos sóisearaí ná
Ceannfort. Déanfaidh dochtúir nó fiaclóir na samplaí a thógáil seachas
na samplaí nach bhfuil speisialaithe nó pearsanta. Is féidir le Garda
samplaí cosúil le gruaig chinn a thógáil. <a shape="rect" href="forensic_evidence.html">Tá tuilleadh eolais ar fianaise dlí-eolaíochta
ar fáil sa doiciméad ar fíorfhianaise</a>. <br></p>
</div>
<div class="topic base_wheretoapply">
<h2 class="topic base_wheretoapply_title" id="ldc839">Fianaise DNA</h2>
Glacann na cúirteanna in Éirinn le haitheantas atá cruthaithe ag fianaise
DNA. Is féidir tástáil DNA a dhéanamh ar shampla beag fola, seamhain nó
fíocháin coirp ar bith. Is féidir iad seo a fháil ag láthair na coire agus
is féidir iad a fháil ó dhaoine a bhfuil amhras fúthu chomh maith. Nuair
atá tástáil DNA déanta, déantar próifíl den DNA a thógáil. <br><br>
Tagraíonn próifíliú DNA d'ainmniú chodanna áirithe an DNA. Is féidir an
próifíl ón sampla a chur i gcomparáid le próifíl DNA an duine a bhfuil
amhras faoi/fúithi chun féachaint an bhfuil siad meaitseáilte. <a shape="rect" href="dna_evidence.html">Tá tuilleadh eolais ar fáil sa
doiciméad ar fhianaise DNA</a>. <br></div>

<div class="topic further_info">
<h2 class="further_info" id="lf3c9d">Tuilleadh eolais</h2>

<p>Ba chóir duit comhairle dlí a lorg chun faisnéis mionsonraithe a
fháil.</p>
</div>
</div>
</html>
