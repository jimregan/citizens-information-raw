<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Fianaise Chlostráchta
</title>
    
    <meta name="description" content="Céard í fianaise chlostráchta? Cén fáth nach féidir go
		hiondúil an fhianaise seo a tharraingt anuas sa chúirt agus céard iad na
		heisceachtaí inár féidir fianaise chlostráchta a cheadú?">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Fianaise Chlostráchta</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#lf3c9d">Tuilleadh eolais</a></li></ul>
<div>
    <div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>
<p>Ní féidir ráiteas a rinneadh taobh amuigh den chúirt a tharraingt
		  anuas sa chúirt lena dúradh sa ráiteas sin a chruthú. Mar shampla más finné thú
		  i dtriail ní féidir leat an fhianaise seo a leanas a thabhairt "Dúirt mo
		  mháthair liom go bhfaca sí an cúisí ag 3i.n". Is fianaise í seo a bhaineann le
		  ráiteas a déanadh taobh amuigh den chúirt agus is "clostrácht" í. Leis an
		  bhfianaise sin a tharraingt anuas ní mhór do do mháthair dul ar an seastán agus
		  cur síos a dhéanamh í féin ar an méid a chonaic sí. </p>
<p>Ní clostrácht iad gach ráiteas a dhéantar taobh amuigh den chúirt.
		  Mar shampla, má tá cúisí ag éileamh go bhfuil sé/sí balbh is féidir leat
		  fianaise a thabhairt go bhfaca tú agus gur chuala tú é nó í ag rá "Tá mé ag
		  iarraidh uachtar reoite". Níl an fhianaise seo dhá tharraingt anuas le cruthú
		  go raibh uachtar reoite ag teastáil ón gcúisí ach le cruthú go bhfuil sé/sí in
		  ann labhairt. Mar sin, tá an fhianaise ceadaithe. </p>
<p>Is í fianaise admhála an eisceacht is tábhachtaí don riail
		  chlostráchta. Glactar leis go ginearálta nach mbeadh ráiteas déanta ag páirtí i
		  gcás atá in aghaidh a leasa féin ach amháin sa chás go bhfuil an ráiteas sin
		  fíor. </p>
<p>Mar sin is féidir leat fianaise a thabhairt gur dhúirt an cúisí
		  leat ar an lá a fuair an té a d'fhulaing bás; "Is mise a rinne é. Mharaigh mé
		  é". Go hiondúil thabharfaí fianaise chlostráchta ar seo mar gheall gur ráiteas
		  é a rinneadh taobh amuigh den chúirt atá dhá tharraingt anuas le cruthú gur
		  mharaigh an cúisí duine. Ach, ós rud é gur eisceacht don riail chlostráchta iad
		  admhálacha bheadh an fhianaise sin ceadaithe. </p>

</div>

<div class="topic base_rules">
<h2 class="topic base_rules_title" id="l555d1">Rialacha</h2>
<p>Mar riail ghinearálta níl fianaise chlostráchta ceadaithe. Má
		  bhíonn tú ag tabhairt fianaise agus má thosaíonn tú ag rá rudaí gur dóigh gur
		  clostrácht iad, d'fhéadfadh sé go dtiocfadh duine de na páirtithe sa chás
		  romhat nó an breitheamh agus go n-iarrfaí ort stop a chur leis an bhfianaise
		  sin. </p>

</div>

<div class="topic base_wheretoapply">
<h2 class="topic base_wheretoapply_title" id="lf3c9d">Tuilleadh eolais</h2>
<p>Ba chóir duit comhairle dlí a lorg chun faisnéis mionsonraithe a fháil.</p>
</div>

</div>
</html>
