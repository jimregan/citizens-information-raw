<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Fianaise DNA
</title>
    
    <meta name="description" content="Is iondúil go mbaintear úsáid as fianaise DNA i dtrialacha     le aitheantas daoine a chruthú. Faigh amach anseo cén chaoi a mbaintear úsáid     as an bhfianaise seo.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Fianaise DNA</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#lf3c9d">Tuilleadh eolais</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>DNA, sin "aigéad dí-ocsairibeanúicléasach " atá ina lorg don
chomhdhéanamh géiniteach. Tá DNA déanta suas as patrún bandaí (beagainín
cosúil le barrachód) agus tá socrú na mbandaí seo éagsúil i ngach duine.
Tá tréithe coitianta faoi leith i bpatrúin na mbandaí atá ag
tuismitheoirí agus ag a gcuid leanaí. </p>

<p><strong>Tastáil DNA</strong></p>

<p>Ní theastaíonn ach sampla beag bídeach fola, síol nó aon fhiochán
coirp eile le tastáil DNA a dhéanamh air. Nuair a dhéantar tástáil DNA
tógtar "próifíl" den DNA. Bíonn tástáil DNA fíor thábhachtach mar
fhianaise i ndá chás:</p>
<ul><li>Is féidir DNA a úsáid le <a shape="rect" href="/ga/birth_family_relationships/separation_and_divorce/presumption_of_paternity.html">atharthacht
    a chruthú</a>. Má chuirtear do chuid DNA i gcomparáid le DNA duine eile
    is féidir a chruthú an tú tuismitheoir an duine sin. </li>
  <li>Is féidir DNA a úsáid le aitheantas duine a chruthú. Mar shampla, má
    bhíonn sampla fola tógtha ag láthair coire, is féidir tástáil DNA a
    dhéanamh ar an bhfuil sin le "próifíl" DNA a chruthú. Is féidir ansin
    an "próifíl" sin a chur i gcomparáid le sampla DNA ó dhuine atá in
    amhras coire. Mar sin, is féidir a chruthú an í fuil an té atá in
    amhras í an fhuil a fuarthas ag láthair coire. </li>
</ul><p>Leagann an tAcht um Cheartas Coiriúil 2006 síos nach féidir a dhearbhú
níos mó gur "samplaí príobháideacha" iad maipíní béil nó samplaí
gruaige. Mar sin ní gá do chead a iarraidh iad a thógáil. <br><br><br></p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Nuair a bhíonn fianaise DNA tarraingte anuas sa chúirt is finné
saineolaí a dhéanann í a mhíniú i gcónaí. Inseoidh an saineolaí don
chúirt cé chomh minic a fhaightear an "próifíl" sin sa daonra ginearálta.
Mar shampla, d'fhéadfadh sé go n-inseodh an saineolaí don chúirt go bhfuil
an "próifíl" seo le fáil i dtuairim duine i ngach 1,000,000 daoine. </p>

<h3>Dlí Coiriúil agus Nós Imeachta: Bunachar Sonraí DNA a bhunú</h3>

<p>D’fhoilsigh an Coimisiún um Athchóiriú an Dlí páipéar
comhairliúcháin faoi bhunachar sonraí DNA a bhunú i Márta 2004. Lean
foilseachán an pháipéir chomhairliúcháin seo iarratas ó Ard-Aighne na
hÉireann i 2003 go ndéanfar an cheist seo a mheas. De bharr moltaí a
tháinig ón choimisiún, rinneadh mionscrúdú ar cheisteanna leathana agus
casta a bhaineann le cearta bunreachtúla agus cearta daonna a d’fhéadfadh a
theacht aníos; agus ar an dara dul síos, an tsaincheist sin faoi céard iad
na ranganna próifíle DNA a n-úsáidfí chun bunachar sonraí ar bith a chur
le chéile. </p>

<p>Leag Páipéar an Choimisiúin um Athchóiriú An Dlí amach idirdhealuithe
soiléire idir na moltaí a rinneadh idir samplaí DNA agus próifílí DNA, ag
beartú go mbeadh próifílí amháin á gcoinneáil sa bhunachar sonraí.
Rinne an coimisiún moladh sealadach faoi bhunachar sonraí DNA teoranta a
bhunú, ina mbeadh próifílí díobh siúd a bhfuil amhras réasúnta fúthu
go ndearna siad coireanna tromchúiseacha, agus iad siúd a ciontaíodh, á
gcoinneáil ar an mbunachar sonraí. </p>

<p>Dhírigh an Páipéar Comhairliúcháin ar an gceist faoi cé ar chóir
dóibh bunachar sonraí DNA a rialú agus a chothabháil, ag moladh gur chóir
Gníomhaireacht Stáit Fhóiréinseach neamhspleách a bhunú chuige seo.</p>

<p>Tá <a href="http://www.lawreform.ie/_fileupload/Reports/rDNADatabase.pdf">rún ag an
gCoimisiún um Athchóiriú an Dlí tuairisc ar an ábhar seo a fhoilsiú ag
deireadh 2005 (pdf)</a>. Beidh tuilleadh eolais á fhoilsiú chomh luath agus a
bheidh sé ar fáil.</p>

<p>I mí Meitheamh 2014 rith an tOireachtas an <a href="http://www.irishstatutebook.ie/pdf/2014/en.act.2014.0011.pdf">tAcht um
Cheartas Coiriúil (Fianaise Dlí-Eolaíochta agus Córas Bunachair DNA) 2014
(pdf)</a>.</p>
</div>
<div class="topic base_wheretoapply">
<h2 class="topic base_wheretoapply_title" id="lf3c9d">Tuilleadh eolais</h2>

<p>Ba chóir duit comhairle dlí a lorg chun faisnéis mionsonraithe a
fháil.</p>
</div>
</div>
</html>
