<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Fianaise imthoisceach
</title>
    
    <meta name="description" content="Tugtar fianaise imthoisceach ar fhianaise a bhaineann le
		fíricí gur féidir conclúidí nó tuairimí a bhaint astu.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Fianaise imthoisceach</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#lf3c9d">Tuilleadh eolais</a></li></ul>
<div>
    <div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>
<p>Tugtar fianaise imthoisceach ar fhianaise a bhaineann le fíricí gur
		  féidir conclúidí nó tuairimí a bhaint astu. </p>
<p>Mar shampla, i gcás ionsaithe nuair a tharla an choir ar Shráid Uí
		  Chonaill ag 6.16i.n. is féidir leat fianaise a thabhairt go bhfaca tú an cúisí
		  ag siúl ar Shráid Uí Chonaill ag 6.i.n. Sa chás sin is fianaise imthoisceach
		  atá dhá thabhairt agat don chúirt. </p>
<p>D'fhéadfaí conclúidí nó tuairimí a bhaint as an bhfíric go raibh an
		  cúisí ar Shráid Uí Chonaill ag 6i.n. ach níl fianaise tugtha agat maidir leis
		  an bhfíric atá i gceist sa chás - ar ionsaigh an cúisí duine. </p>
<p>Más goid atá i gceist, seo a leanas samplaí de fhianaise
		  imthoisceach:</p>
<ul><li>Fianaise go raibh méarloirg an chúisí ar láthair na
			 coire</li>
<li>Go raibh suim mhór airgid ag an gcúisí nach raibh sé/sí in
			 ann a mhíniú go sásúil. </li>
</ul><p>I gcás dúnmharaithe, seo a leanas samplaí de fhianaise
		  imthoisceach:</p>
<ul><li>Nár thaitin an té a d'fhulaing an choir ró-mhór leis an
			 gcúisí</li>
<li>Go raibh iompar an chúisí aisteach agus amhrasach tar éis na
			 coire </li>
<li>Gur inis an cúisí bréag maidir lena (h)ailibí</li>
<li>Go raibh sé/sí sa cheantar ag an am ar tharla an
			 choir</li>
<li>Gur ionann fuil an chúisí nó <a shape="rect" href="dna_evidence.html">DNA</a> agus fuil nó DNA a fuarthas ar chorp an té
			 a dúnmharaíodh. </li>
</ul></div>

<div class="topic base_rules">
<h2 class="topic base_rules_title" id="l555d1">Rialacha</h2>
<p>Mar riail ghinearálta tá fianaise imthoisceach ceadaithe. Ach,
		  bíonn na cúirteanna cúramach nuair nach bhfuil de fhianaise i gcás ach fianaise
		  imthoisceach. </p>
<p>Ní mór scrúdú géar a dhéanamh ar fhianaise imthoisceach agus ní mór
		  breathnú air go carnach. I bhfocail eile, bheadh leisce ar chúirt cosantóir a
		  chiontú bunaithe ar phíosa amháin fianaise imthoisceach inti féin, mar shampla,
		  go raibh a m(h)éarloirg faighte ag láthair na coire. </p>
<p>Ach, má bhíonn roinnt píosaí éagsúla fianaise imthoisceach ann,
		  tógtha lena chéile, bíonn údarás níos mó acu. Mar shampla, más goid a bhí ann,
		  má chonacthas an cosantóir sa cheantar ag an am, má bhí a m(h)éarloirg faighte
		  ag láthair na coire agus má bhí suim mhór airgid aige/aici ina dhiaidh sin nach
		  raibh sé/sí in ann a mhíniú, bheadh níos mó seans ann go mbeadh an chúirt sásta
		  an duine sin a chiontú. </p>

</div>

<div class="topic base_howtoapply">
<h2 class="topic base_howtoapply_title" id="lf3c9d">Tuilleadh eolais</h2>
<p>Ba chóir duit comhairle dlí a lorg chun faisnéis mionsonraithe a fháil.</p>

</div>

</div>
</html>
