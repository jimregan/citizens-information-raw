<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Fianaise amhrastúil
</title>
    
    <meta name="description" content="Fianaise atá ceadaithe sa chúirt ach atá amhrastúil í
		fianaise amhrastúil, sin le rá gur fianaise í seo a bhíonn bréagach nó mícheart
		go minic sa deireadh.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Fianaise amhrastúil</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#lf3c9d">Tuilleadh eolais</a></li></ul>
<div>
    <div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>
<p>Tá cineálacha fianaise ann atá ceadaithe ach atá "amhrastúil".
		  Fianaise í seo a bhíonn bréagach nó mícheart go minic sa deireadh. </p>
<p>Ar mhaithe leis an gcúisí a chosaint ó bheith ciontaithe bunaithe
		  ar fhianaise amhrastúil tá cosaintí curtha i bhfeidhm. Is é an "rabhadh
		  comhthacaíochta" an chosaint is tábhachtaí a bhfuil ann i gcoinne fianaise atá
		  amhrastúil. </p>

</div>

<div class="topic base_rules">
<h2 class="topic base_rules_title" id="l555d1">Rialacha</h2>
<h3>Rabhadh comhthacaíochta</h3>
<p>Tugann an breitheamh rabhadh comhthacaíochta don ghiúiré ag
		  deireadh na trialach. Cuireann an rabhadh seo ar a súile don ghiúiré go bhfuil
		  sé contúirteach an cúisí a chiontú bunaithe ar fhianaise amhrastúil gan aon
		  fhianaise chomhthacaíochta a bheith ar fáil. Ach, má tá an giúiré sásta gan
		  amhras réasúnta go bhfuil an cúisí ciontach, is féidir dul ar aghaidh agus é/í
		  a chiontú gan aon fhianaise chomhthacaíochta. </p>
<h3>Fianaise chomhthacaíochta</h3>
<p>Fianaise bhreise í fianaise chomhthacaíochta. Is fianaise i gcás í
		  a: </p>
<ul><li>luann an cúisí leis an gcoir - ní mór go mbeadh an cuma ón
			 bhfianaise go bhfuil an cúisí ciontach as an gcoir atá curtha ina
			 leith</li>
<li>atá ceadaithe agus inchreidthe</li>
<li>atá neamhspleách - tagann sé ó fhoinse eile seachas ó fhinné
			 a dteastaíonn comhthacaíocht óna c(h)uid fianaise. </li>
</ul><h3>Fianaise chomhchoirí</h3>
<p>Comhchoirí é/í duine a raibh baint aige/aici leis an gcoir atá
		  curtha i leith cúisí. Má bhíonn comhchoirí ag tabhairt fianaise i gcoinne an
		  chúisí, breathnóidh an chúirt ar an bhfianaise mar "fhianaise amhrastúil". Tá
		  seo amhlaidh mar d'fhéadfadh go leor a bheith le fáil ag comhchoirí as iarracht
		  a dhéanamh an milleán ar fad a chur ar an gcúisí. </p>
<p>Ar mhaithe leis an gcúisí a chosaint as a bheith ciontaithe ar
		  fhianaise chomhchoirí amháin, ag deireadh na trialach, déanfaidh an breitheamh
		  achoimre den chás don ghiúiré agus ní mór dó/dí rabhadh chomhthacaíochta a
		  thabhairt don ghiúiré. </p>
<h3>Fianaise admhála</h3>
<p>Ráiteas deonach í <a shape="rect" href="unlawfully_obtained_evidence.html">admháil</a> a dhéanann an cúisí
		  agus a luann é/í féin leis an gcoir. Breathnaítear ar fhianaise admhála mar
		  "fhianaise amhrastúil" agus ó 1993, ní mór don bhreitheamh rabhadh
		  comhthacaíochta a thabhairt don ghiúiré. </p>
<h3>Fianaise tugtha ag duine a éilíonn gur fhulaing sé/sí coir
		  ghnéis</h3>
<p>Go traidisiúnta, bhreathnaigh na cúirteanna ar fhianaise a thug
		  duine a dúirt gur d'fhulaing sé/sí coir ghnéis mar fhianaise "amhrastúil" agus
		  b'éigean don bhreitheamh i gcás mar sin rabhadh comhthacaíochta a thabhairt don
		  ghiúiré. </p>
<p>Ach ó 1990, ní gá an rabhadh comhthacaíochta a thabhairt agus tá sé
		  suas don bhreitheamh cinneadh a dhéanamh an bhfuil gá leis an rabhadh
		  comhthacaíochta ag brath ar an gcás. </p>
<h3>Fianaise Leanaí</h3>
<p>Go traidisiúnta, bhreathnaigh na cúirteanna ar fhianaise a thug
		  páistí mar fhianaise "amhrastúil" agus b'éigean don bhreitheamh i gcás mar sin
		  rabhadh comhthacaíochta a thabhairt don ghiúiré. </p>
<p>Ach ó 1992, ní gá an rabhadh comhthacaíochta a thabhairt agus tá sé
		  suas don bhreitheamh cinneadh a dhéanamh an bhfuil gá leis an rabhadh
		  comhthacaíochta ag brath ar an gcás. </p>

</div>

<div class="topic base_wheretoapply">
<h2 class="topic base_wheretoapply_title" id="lf3c9d">Tuilleadh eolais</h2>
<p>Ba chóir duit comhairle dlí a lorg chun faisnéis mionsonraithe a fháil.</p>

</div>

</div>
</html>
