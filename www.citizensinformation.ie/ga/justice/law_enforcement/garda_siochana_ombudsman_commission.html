<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Coimisiún Ombudsman an Gharda Síochána
</title>
    
    <meta name="description" content="Is iad Coimisiún Ombudsman an Gharda Síochána (COGS) nó Ombudsman na nGardaí an ghníomhaireacht neamhspleách a dhéileálann le gearáin ón bpobal mór faoi bhaill den Gharda Síochána.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Coimisiún Ombudsman an Gharda Síochána</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li><li><a href="#l26941">Cá ndéanfaidh mé iarratas?</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is iad Coimisiún Ombudsman an Gharda Síochána (COGS) nó Ombudsman na
nGardaí an ghníomhaireacht neamhspleách reachtúil a dhéileálann le
gearáin ón bpobal mór faoi bhaill den Gharda Síochána (fórsa
póilíneachta na hÉireann). Bunaíodh iad faoi <a href="http://www.irishstatutebook.ie/2005/en/act/pub/0020/index.html">Acht an
Gharda Síochána, 2005</a>. Tháinig Ombudsman an Gharda Síochána in ionad
an Bhoird um Ghearáin i gcoinne an Gharda Síochána ón Bealtaine 2007, ach
tá feidhm acu ar ar tháinig fairsingiú suntasach. </p>

<p>Anuas air sin, reachtaíodh <a href="http://www.gsinsp.ie/">Cigireacht an
Gharda Síochána</a> faoi Acht an Gharda Síochána, 2005, a bunaíodh in
Iúil 2006. Déilealann siad, áfach, le feidhmíocht fhoriomlán
phóilíneachta an Gharda Síochána i ndáil lena n-oibriú agus lena riar
agus déanann siad comhairle a thabhairt maidir le dea-chleachtas
póilíneachta.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Cé is féidir gearán a dhéanamh?</h3>

<p>Is féidir le duine ar bith gearán a dhéanamh le hOmbudsman an Gharda
Síochána faoi iompar Garda. Ní mór duit, áfach, bheith mar fhinne ar an
teagmhas atá faoi chaibidil nó níor mhór go raibh tionchar díreach aige
ort. Is féidir leat gearán a dhéanamh ar son duine eile, a fhad agus go
bhfuil agat toilliú an duine eile, ó bhéil nó i scríbhinn. Ina theannta
sin, is féidir leat gearán a dhéanamh ar son duine eile nach bhfuil sé ar a
c(h)umas aige/aici toilliú a thabhairt de bharr aois nó éagumas an duine.</p>

<p>Cé nach mbaineann aon teorainn íosta aoise, bíonn coinne leis go
ginearálta go ndéanfadh tuismitheoir, caomhnóir nó duine fásta freagrach
gearán ar son linbh nó duine óg.</p>

<h3>Cé chomh luath is gá gearán a dhéanamh?</h3>

<p>Ní mór gearáin a dhéanamh laistigh de 12 mhí ó tharla an teagmhas, ach
d’fhéadfadh Ombudsman an Gharda Síochána an teorainn ama a shíneadh más
ann do bhonn maith.</p>

<h3>Conas a dhéanaim gearán?</h3>

<p>Is féidir leat gearán a dhéanamh trí bhuaileadh isteach tú féin, i
scríbhinn nó trí r-phost a sheoladh chuig oifigí Ombudsman an Gharda
Síochána. Sa mhullach air sin, is féidir leat gearán a dhéanamh trí
bhuaileadh isteach chuig aon stáisiún Gardaí. Is cuma cén bealach a
dhéanfaidh tú do ghearán, iarrfar ort foirm ghearáin (GSOC 1) a
chomhlánú.</p>

<p>Is féidir leat gearán a dhéanamh ar líne trína láithreán
gréasáin.</p>

<p>Gheobhaidh tú aitheantas air seo ó Ombudsman an Gharda Síochána a
luaithe a gheofar an fhoirm.</p>

<h3>An bhfiosraíonn Ombudsman an Gharda Síochána gach gearán?</h3>

<p>Tar éis do ghearán a fháil, ní mór d’Ombudsman an Gharda Síochána
an cinneadh a dhéanamh cibé acu an bhfuil nó nach bhfuil do ghearán
inghlactha agus cibé acu an féidir nó nach féidir leo do ghearán a
láimhseáil. Ní mór do ghearán inghlactha bheith:</p>
<ul><li>Déanta ag duine atá i dteideal gearán a dhéanamh</li>
  <li>Faoi iompar Garda a d’fhéadfaí a mheas gurbh ionann agus mí-iompar
  é</li>
  <li>Déanta laistigh den teorainn inghlactha ama</li>
</ul><p>Ní mheastar gurb inghlactha do ghearán más gearán bréagach nó
míthreorach é. Mura meastar gurb inghlactha do ghearán, cuirfear seo in iúl
duit i scríbhinn.</p>

<p>Má ghlacann Ombudsman an Gharda Síochána le do ghearán mar ghearan
inghlactha, is féidir leo é a láimhseáil ar bhealach amháin as ceithre
bhealach:</p>
<ul><li>Réiteach nó idirghabháil neamhfhoirimiúil</li>
  <li>Fiosrú an Gharda Síochána</li>
  <li>Fiosrú an Gharda Síochána faoi mhaoirsiú Ombudsman an Gharda
    Síochána</li>
  <li>Fiosrú ag Ombudsman an Gharda Síochána</li>
</ul><h3>Cathain a láimhseáltar gearán trí réiteach nó trí idirghabháil
neamhfhoirmiúil?</h3>

<p>Má mheastar nach bhfuil do ghearán chomh tromchúiseach sin, féadfar an
cinneadh a dhéanamh é a réiteach trí réiteach nó trí idirghabháil
neamhfhoirmiúil. Ní mór duitse agus don Gharda araon comhaontú a dhéanamh
chun déileáil leis an ngearán ar an mbealach seo. Is féidir leat iarraidh
ar fhiosrú foirmiúil ag tráth ar bith.</p>

<p>D’fhorbair Ombudsman an Gharda Síochána treoirlínte maidir le réiteach
gearán trí idirghábháil nó trí mheáin eile neamhfhoirmiúla. Má
dhéantar an cinneadh iarracht a dhéanamh chun do ghearán a réiteach trí
mheán neamhfhoirmiúil, is féidir le hOifigeach Cáis Ombudsman an Gharda
Síochána nó le Garda ag a bhfuil céim mhaoirseachta tabhairt faoi seo. Má
chinntear chun idirghabháil a úsáid, ainmneoidh Ombudsman an Gharda
Síochána idirghabhálaí oilte. Is féidir leat iarraidh ar idirghabhálaí
eile.</p>

<p>Má réitítear do chás go neamhfhoirmiúil, ní choimeádtar aon taifead
air ar chomhad pearsanra an Gharda Síochána. Ní féidir aon ráiteas a
rinneadh le linn chúrsa an réitigh nó na hidirghabhála neamhfhoirmiúla a
úsáid in aon imeachtaí sibhialta nó coiriúla, lena n-áirítear imeachtaí
disciplíneacha.</p>

<h3>Má chinntear chun mo ghearán a fhiosrú, cé a dhéanfaidh seo?</h3>

<p>Is féidir le hOmbudsman an Gharda Síochána a chinneadh chun do ghearán a
chur ar aghaidh chuig Coimisinéir an Gharda Síochána lena fhiosrú ag na
Gardaí féachaint arbh ann do shárú disciplíne faoi rialacháin
dhisciplíneacha an Gharda Síochána. <a href="http://www.irishstatutebook.ie/2007/en/si/0214.html">Tá fáil anseo ar
Rialacháin an Gharda Síochána (Disciplín), 2007 (I.R. 214 de 2007).</a>
Mura bhfuil tú sásta le toradh fhiosrú an Gharda Síochána, is féidir leat
iarraidh ar Ombudsman an Gharda Síochána athbhreithniú a dhéanamh ar do
chás.</p>

<p>Is féidir le hOmbudsman an Gharda Síochána a chinneadh chun maoirsiú a
dhéanamh ar fhiosrú do ghearáin ag an nGarda Síochána. Sa chás seo,
déanann na Gardaí tuairisc ar dhul chun cinn an fhiosraithe le hOmbudsman an
Gharda Síochána, i gcomhréir leis na treoirlínte comhaontaithe. Is féidir
le hOmbudsman an Gharda Síochána fiosrú an Gharda Síochána a stiúradh,
más cuí dóibh é, agus is féidir leo an fiosrú a ghlacadh faoin gcúram
féin más mian leo.</p>

<p>Féadfaidh Ombudsman an Gharda Síochána a chinneadh chun do ghearán a
fhiosrú iad féin agus is gnách go ndéantar amhlaidh i gcás gearáin
thromchúiseacha. Is amhlaidh a dhéantar i gcónaí nuair a bhíonn bás duine
nó díobháil thromchúiseach a dhéanamh do dhuine i gceist de bharr
oibríocht an Gharda Síochána, nó fad atá an duine sin faoi choimeád nó
faoi chúram an Gharda Síochána.</p>

<h3>Céard a tharlaíonn má dheimhnítear go bhfuil údar le mo ghearán?</h3>

<p>Má dheimhnítear go raibh sárú disciplíne i gceist faoi rialacháin
disciplíne an Gharda Síochána, is féidir le hOmbudsman an Gharda Síochána
imeachtaí disciplíneacha a mholadh do Choimisinéir an Gharda Síochána. Má
mheastar gur cheart imeachtaí coiriúla a mheas, is féidir le hOmbudsman an
Gharda Síochána comhad a sheoladh ar aghaidh faoin gcás chuig an <a href="http://www.dppireland.ie/">Stiúrthóir Ionchúiseamh Poiblí</a>.</p>

<p>Mura bhfuil dóthain fianaise ann le tacú le ceachtar ceann de na
gníomhartha seo, is féidir an cás a dhíbhe. Níl aon chumhacht ag Ombudsman
an Gharda Síochána le pionóis nó le smachtbhannaí a ghearradh astu
féin.</p>

<h3>An féidir liom gearán a dhéanamh faoi Gharda nach bhfuil ar dualgas?</h3>

<p>Ní dhéileálann Ombudsman an Gharda Síochána le gearáin faoi iompar
Garda nach bhfuil ar dualgas mura dóchúil go mbainfeadh an t-iompar faoina
ndearnadh gearán d’iomrá an Gharda Síochána. Ina theannta sin, déanann
siad fiosrúcháin sa chás go raibh iompar Garda nach raibh ar dualgas ina
chúis le bás duine, nó le díobháil thromchúiseach a dhéanamh do
dhuine.</p>

<h3>An féidir liom gearán a dhéanamh i gcoinne iar-Gharda?</h3>

<p>D’fhéadfadh Ombudsman an Gharda Síochána déileáil le gearán i
gcoinne iar-Gharda fiú má éiríonn an Garda as nó má théann an Garda ar
scor tar éis duit do ghearán a dhéanamh. Más faoi iompar atá an gearán a
d’fhéadfaí a mheas gurbh ionann agus sárú disciplíne é, ní leanfar
leis an bhfiosrúchán, a fhad agus nach meastar gur gá nó gur praiticiúil
é, agus aird ar na cúinsí, le leanúint ar aghaidh. Ar a shon sin, más faoi
iompar coiriúil atá an gearán, leanfar leis an bhfiosrúchán.</p>

<h3>Arb ann d’aon phionóis as gearán bréagach a dhéanamh?</h3>

<p>Cion é faisnéis bhréagach nó mhíthreorach a sholáthar maidir le
gearán nó le fiosrúchán agus beidh tú faoi dhliteanas fíneáil aicme C a
íoc nó tréimhse nach faide ná 6 mhí a chaitheamh sa phríosún, nó an dá
rud.</p>

<h3>An dtugann Ombudsman an Gharda Síochána faoi fhiosrúcháin gan gearán a
fháil?</h3>

<p>Má mheasann siad go bhfuil sé ar mhaithe le leas an phobail, is féidir le
hOmbudsman an Gharda Síochána, gan gearán a fháil, fiosrúchán a dhéanamh
ar aon ábhar is dealraitheach dóibh a léironn go bhféadfadh go ndearna
Garda cion choiriúil nó go raibh iompar ar bun acu ar bealach a thabharfadh
údar le himeachtaí disciplíneacha. Ina theannta sin, déanann siad
fiosrúcháin ar aon ábhar is dealraitheach dóibh a léiríonn go raibh
iompar Garda ina chúis le bás duine, nó le díobháil thromchúiseach a
dhéanamh do dhuine.</p>

<p>Anuas air sin, is féidir le hOmbudsman an Gharda Síochána fiosrúchán a
dhéanamh ar na cleachtais, ar na beartais agus ar na nósanna imeachta de na
Gardaí, má iarrann an tAire Dlí, Cirt agus Comhionannais orthu amhlaidh a
dhéanamh agus moltaí a dhéanamh d'fhonn gearáin a laghdú nó a
dhíbirt.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Más mian leat gearán a dhéanamh faoi aon bhall den Gharda Síochána nó
d’Ombudsman an Gharda Síochána, is féidir leat amhlaidh a dhéanamh ar
roinnt bealaí:</p>
<ul><li>Trí <a href="http://www.gardaombudsman.ie/complaints/form/onlinecomplaintform.html">fhoirm
    ghearáin ar líne</a></li>
  <li>Ag postáil foirm ghearáin (GSOC 1) chuig Coimisiún Ombudsman an Gharda
    Síochána</li>
  <li>Trí ríomhphost a sheoladh foirm ghearáin (GSOC 1) a
  complaints@gsoc.ie</li>
  <li>Trí bhualadh isteach chuig Coimisiún Ombudsman an Gharda Síochána nó
    chuig aon stáisiún Gardaí – iarrfar ort foirm ghearáin (GSOC 1) a
    chomhlánú</li>
</ul><p><a href="http://www.gardaombudsman.ie/complaints/complaints.html">Tá foirm
ghearáin GSOC 1 ar fáil anseo</a>.</p>
</div>
<div class="topic base_wheretoapply">
<h2 class="topic base_wheretoapply_title" id="l26941">Cá ndéanfaidh mé iarratas?</h2>

<p>
</p><div class="inlinesio">
<p>
</p><div>
<h3>Coimisiún Ombudsman an Gharda Síochána</h3>
<p>
  

  
  150 Sráid na Mainistreach Uacht<br>Dublin 1<br>Ireland
  <br>
  
</p>
<p>
  

  

  
  <strong>Lóghlao:</strong>1890 600 800
  <br>
  

  
  <strong>Facs:</strong>(01) 814 7023
  <br> 
  

  
  <strong>Láithreán Gréasáin:</strong> <a href="http://www.gardaombudsman.ie/">http://www.gardaombudsman.ie/</a>
  <br>
  

  

  

  
  <strong>R-phost:</strong> <a href="mailto:info@gsoc.ie">info@gsoc.ie</a>
  <br>
  
</p>
</div></div>

</div>
</div>
</html>
