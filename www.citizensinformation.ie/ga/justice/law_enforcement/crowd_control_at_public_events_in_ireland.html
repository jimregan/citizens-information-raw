<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Rialú sluaite ag imeachtaí poiblí in Éirinn
</title>
    
    <meta name="description" content="Tá dlíthe i bhfeidhm a dearadh chun cumhachtaí dlíthiúla soiléire cuimsitheacha a thabhairt do na Gardaí (fórsa póilíní na hÉireann) chun cur ar a gcumas déileáil le rialú sluaite.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Rialú sluaite ag imeachtaí poiblí in Éirinn</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Gach bliain bíonn go leor ceolchoirmeacha, féilte, cruinnithe poiblí agus
imeachtaí móra ar siúl in Éirinn. Tugann Airteagal 40 de <a shape="rect" href="/ga/government_in_ireland/irish_constitution_1/constitution_introduction.html">Bhunreacht
na hÉireann</a> ráthaíocht go bhfuil sé de cheart agat bailiú le chéile
nó bualadh le chéile go síochánta agus gan airm. Cuireann reachtaíocht
srian leis an gceart seo chun ord poiblí agus moráltacht a chosaint. Cuireann
an dlí a phléitear thíos cosc ar nó rialaíonn sé cruinnithe atá
eagraithe nó deartha chun círéib nó briseadh síochána a chúiseamh. Tá
níos mó faisnéise faoi na <a shape="rect" href="../criminal_law/criminal_offences/public_order_offenses_in_ireland.html">cionta
oird phoiblí seo ar fáil anseo</a>. </p>

<p>Is é cuspóir an rialaithe sluaite ag imeachtaí poiblí síocháin
phoiblí a chothabháil agus sábháilteacht na ndaoine uile atá bailithe ann
a chinntiú. Tá dlíthe i bhfeidhm a dearadh chun cumhachtaí dlíthiúla
soiléire cuimsitheacha a thabhairt do na Gardaí (fórsa póilíní na
hÉireann) chun cur ar a gcumas déileáil le rialú sluaite. </p>

<p>Is í Cuid III den Acht um Cheartas Coiriúil (Ord Poiblí) 1994 an dlí
príomhúil a bhaineann leis an réimse seo agus tá sé bunaithe ar mholtaí
an Choiste Hamilton ar Shábháilteacht Phoiblí agus Rialú Sluaite. Bunaíodh
an coiste sin i ndiaidh thubaiste Hillsborough sa Ríocht Aontaithe i 1989. </p>

<h3>Rialú rochtana ar imeachtaí áirithe</h3>

<p>De réir <a shape="rect" href="http://www.irishstatutebook.ie/1994/en/act/pub/0002/sec0021.html">Alt 21
den Acht um Cheartas Coiriúil (Ord Poiblí) 1994</a> tá sé de chumhacht ag
na Gardaí bacainní a chur ar bhóithre suas le míle amháin (1.6 km) ón
áit ina bhfuil imeacht áirithe ar siúl. Ní mór do Gharda ar ghrád
Ceannfoirt nó níos airde cinneadh a dhéanamh faoi cá háit a gcuirtear
bacainní. Nuair a chuirtear bacainní ann féadann na Gardaí cosc a chur ar
dhaoine an bhacainn a thrasnú nó dul thart uirthi mura bhfuil ticéad ag an
duine don imeacht. Féadann na Gardaí aon alcól nó soithigh dí
indiúscartha nó aon ábhar ionsaithe a thógáil ag an mbacainn sula dtugann
siad cead do dhuine dul ar aghaidh chuig an imeacht. </p>

<p>De réir Alt 21 tá cead ag daoine dul thar na bacainní má tá siad ag dul
abhaile nó go dtí an áit an n-oibríonn siad ann. Féadann siad dul thar na
bacainní freisin má tá siad ag dul chuig aon áit i gceantar na himeachta
agus tá cuspóir dleathach leis. Beidh aon duine nach gcomhlíonann treoir
tugtha ag Garda ag bacainn ciontach i gcion agus dlífear <a href="../criminal_law/criminal_trial/maximum_fines_on_summary_conviction.html">fíneáil
aicme D</a> a chur air/uirthi. </p>

<h3>Tabhairt suas agus gabháil deochanna meisciúla </h3>

<p>Tá rialacha in Éirinn maidir le seirbheáil agus díol an alcóil. Tá na
rialacha seo leagtha amach sna hAchtanna Deochanna Meisciúla éagsúla. Tá
níos mó faoin <a shape="rect" href="../criminal_law/criminal_offences/alcohol_and_the_law.html">dlí maidir
le halcól in Éirinn</a> anseo. </p>

<p>De réir an Achta um Cheartas Coiriúil (Ord Poiblí) 1994, tá sé de
chumhacht ag na Gardaí freisin duine atá ag dul chuig imeacht a raibh bacainn
curtha suas dó a chuardach. Leagtar na cearta sin amach in <a shape="rect" href="http://www.irishstatutebook.ie/1994/en/act/pub/0002/sec0022.html">Alt 22
d'Acht 1994</a> agus tugann sé cead do na Gardaí deoch meisciúil nó aon
soitheach indiúscartha nó aon ábhar eile a d'fhéadfaí a úsáid chun
gortú a chúiseamh a ghabháil. </p>

<p>Tugann an dlí seo cead do Gharda diúltú le duine dul ar aghaidh chuig an
imeacht má dhiúltaíonn siad deoch meisciúil, soitheach indiúscartha nó an
t-ábhar eile i gceist a thabhairt suas. Féadann na Gardaí éileamh ort
freisin an ceantar a fhágáil ar bhealach ordúil agus síochánta. Má
mhainníonn tú éileamh dá leithéid ó Gharda a chomhlíonadh gan údarás
dleathach nó leithscéal réasúnta, ansin tá tú ciontach i gcion. Is í an
fhíneáil don chion seo fíneáil aicme D. </p>
</div>
</div>
</html>
