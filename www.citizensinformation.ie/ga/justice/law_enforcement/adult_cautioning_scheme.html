<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An Scéim um Rabhadh Aosach
</title>
    
    <meta name="description" content="Féadtar an Scéim um Rabhadh Aosach a úsáid mar rogha eile in áit ionchúisimh as cionta áirithe áit a mheastar go mbaineann rabhadh le leas an phobail.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An Scéim um Rabhadh Aosach</h1>
	
<ul class="anchorlinks"><li><a href="#l0b3fe">Eolas</a></li><li><a href="#l5c43b">An nós imeachta do rabhadh a thabhairt </a></li><li><a href="#l7ff84">Sceideal ciontaí </a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>I mí Feabhra 2006 tháinig scéim nua i bhfeidhm in Éirinn mar rogha eile
ar aosaigh (is iad sin ná iad siúd thar 18 bliain d'aois) a ionchúiseamh as
cionta coiriúla áirithe. Tugtar an Scéim um Rabhadh Aosach ar an scéim agus
d'fhéadfadh sí bheith ar fáil mar rogha eile in áit ionchúisimh áit a
bhfuil fianaise gur chiontaigh an duine agus nach gá an cion a ionchúiseamh
ar mhaithe le leas an phobail. Ní nochtadh rabhaidh do Dhaoine Fásta i <a href="/ga/employment/employment_rights_and_conditions/monitoring_and_surveillance_at_work/garda_clearance_for_employees.html">dtuarascálacha
grinnfhiosrúchán an Gharda Síochána</a> agus na <a href="/ga/moving_country/moving_abroad/leaving_ireland/police_certificate.html">deimhnithe
póilíní</a>.</p>

<p>Tá roinnt cionta coiriúla sonracha ann ar féidir an Scéim seo a chur i
bhfeidhm orthu; tá na cionta sin leagtha amach thíos. Tá sé tábhachtach
tabhairt faoi deara nach féidir an Scéim a úsáid ach i gcás na gcionta
sin. </p>

<h3>Cé a dhéanann an cinneadh rabhadh a thabhairt?</h3>

<p>Má ghabhtar tú de bharr ceann de na cionta coiriúla a chlúdaíonn an
Scéim a dhéanamh, is é Ceannfort áitiúil na nGardaí (nó Cigire Garda
atá ag feidhmiú mar an gCeannfort áitiúil) a chinneann rabhadh a thabhairt
(in áit tú a ionchúiseamh). Agus cinneadh á dhéanamh acu an ceart rabhadh
a thabhairt, ní mór do na Gardaí na rudaí seo a leanas a mheas: </p>
<ul><li>Leas an phobail </li>
  <li>Dearcadh an íospartaigh </li>
  <li>An cinneadh rabhadh a thabhairt </li>
</ul><p>Inseoidh an Ceannfort Garda duit go bhfuil siad ag smaoineamh ar gan tú a
ionchúiseamh má tá tú sásta glacadh le rabhadh maidir leis an gceist.
Freisin tabharfaidh siad rabhadh duit gur dócha go ndéanfar tú a
ionchúiseamh de bharr aon iompair choiriúil chosúil sa todhchaí. Freisin
ní mór duit glacadh le freagracht as d'iompar sula smaoinítear ar rabhadh a
thabhairt duit. </p>

<h3>Cad atá i gceist le leas an phobail?</h3>

<p>Cinneadh trom atá sa chinneadh rabhadh a thabhairt in áit ionchúisimh
agus ní mór go mbeadh Ceannfort na nGardaí sásta go bhfuil sé cuí rabhadh
a thabhairt de bharr an chiona áirithe. Ní hionann é sin agus a rá gurb é
an t-aon fháth leis sin ná go bhfuil an cion sa Sceideal Cionta atá ina
gcuid den Scéim. Cé nach mór go mbeadh an cion sa Sceideal, ní mór
breathnú freisin ar na cúinsí faoi leith inar ciontaíodh. Mura bhfuil gá
le hionchúiseamh ar mhaithe le leas an phobail ar na cúinsí sin, ansin
d'fhéadfaí rabhadh a thabhairt duit. </p>

<p>Caithfear an ciontóir a mheas freisin agus leas an phobail á mheas.
D’fhéadfadh sé a bheith oiriúnach, mar shampla, go bpléifí go
héifeachtach le duine ar aois aibí nach mbeadh aon chiontú aige nó aici
roimhe sin trí rabhadh a thabhairt dó agus é nó í a chur ó iompar dá
leithéid sa todhchaí. Ach d'fhéadfadh nach mbeadh sé oiriúnach smaoineamh
ar ghnáthchoirpeach a áireamh sa Scéim mar bheadh tionchar rabhaidh air nó
uirthi in amhras. </p>

<h3>Conas a dhéantar dearcadh an íospartaigh a mheas?</h3>

<p>Sula gcinntear rabhadh a thabhairt, ní mór do na Gardaí dearcadh aon
íospartach a lorg, más féidir. Má chreideann an t-íospartach nár cheart
rabhadh a thabhairt, ní mór do Cheannfort na nGardaí aon fáthanna a thugann
sé/sí a mheas sula ndéantar an cinneadh. Ach d'fhéadfadh an Ceannfort
rabhadh a thabhairt fiú mura n-aontaíonn an t-íospartach leis. I gcásanna
den sórt sin, d'fhéadfadh na Gardaí comhairle a lorg ón Stiúrthóir
Ionchúiseamh Poiblí sula ndéantar an cinneadh maidir leis an rabhadh. </p>

<p>Má tháirgtear cúiteamh don íospartach, d'fhéadfadh sé tacú le haon
chinneadh rabhadh a thabhairt. Ach ní bhíonn an cinneadh rabhadh a thabhairt
ag brath ar chúiteamh amháin. Is é sin le rá nach mbíonn aon bhaint ag na
Gardaí le cúiteamh a thabhairt ag an gciontóir don íospartach a mholadh.
</p>
</div>
<div class="topic base_rules">
<h2 class="topic base_rules_title" id="l5c43b">An nós imeachta do rabhadh a thabhairt </h2>

<p>Is é Ceannfort na nGardaí nó Cigire Garda atá ag feidhmiú mar an
gCeannfort a thugann an Rabhadh Aosach. Tugtar an rabhadh i stáisiún Gardaí.
Ní mór duit admháil i scríobh roimhe sin go nglacann tú leis an rabhadh
agus go n-aontaíonn tú go ndéanfar an rabhadh a thaifeadadh agus go
n-inseofar do chúirt ina thaobh i gcás go gciontófaí tú as aon chion ina
dhiaidh sin. </p>

<h3>An féidir an dara Rabhadh Aosach a thabhairt do chiontóir?</h3>

<p>Is é an smaoineamh bunúsach a bhaineann leis an rabhadh ná nár cheart é
a thabhairt do chiontóir ach aon uair amháin, ach d'fhéadfaí (ar chúinsí
an-eisceachtúla) é a thabhairt do dhuine ar tugadh rabhadh dó cheana.
Áirítear le samplaí de chúinsí eisceachtúla den sórt sin: </p>
<ul><li>Áit ar cion an-mhionchúiseach é an cion a rinneadh ina dhiaidh </li>
  <li>Áit a bhfuil go leor ama imithe ó tugadh an chéad rabhadh agus go
    gcreideann an Ceannfort go mbainfeadh an duine leas as dara rabhadh tar
    éis don oiread ama a bheith caite. </li>
</ul><p>Má chinneann Ceannfort an dara rabhadh nó rabhadh ina dhiaidh sin a
thabhairt do dhuine, ní mór do na Gardaí cead a fháil ar dtús ón
Stiúrthóir Ionchúiseamh Poiblí. </p>

<h3>Conas a chinntear rabhadh a thabhairt?</h3>

<p>Áit a bhfuil eolas ar na Gardaí ar chion atá san áireamh sa liosta
ciontaí, líonann an Garda Foirm Atreorúcháin um Rabhadh Aosach, má
chreideann sé/sí go bhféadfadh an ciontóir bheith oiriúnach i gcomhair
Rabhaidh Aosaigh. Ansin insíonn an ball atá i gceannas ar an stáisiún
Gardaí don chiontóir i dteanga shimplí cad atá i gceist leis an Scéim um
Rabhadh Aosach. Má thuigeann an ciontóir a bhfuil i gceist agus má
aontaíonn sé/sí gur féidir é/í a mheas don Scéim, iarrtar ansin ar an
gciontóir Cuid A den Fhoirm Atreorúcháin a shíniú. Bíonn na Gardaí ina
bhfinnéithe ar an síniú. <br>
Cuireann an ball atá i gceannas ar an Stáisiún Gardaí an Fhoirm
Atreorucháin ar aghaidh chuig an gCeannfort i dteannta lena thuairimí agus a
mholtaí. Anois roghnaíonn an Ceannfort ceann amháin de na trí rud seo a
dhéanamh: </p>
<ul><li>Cinneann sé/sí Rabhadh Aosach a thabhairt </li>
  <li>Cinneann sé/sí diúltú Rabhadh Aosach a thabhairt </li>
  <li>Cinneann sé/sí an cheist a chur faoi bhráid an Stiúrthóra
    Ionchúiseamh Poiblí le treoir a fháil </li>
</ul><h3>Cathain a thugtar an rabhadh? </h3>

<p>Má chinntear rabhadh a thabhairt, socraíonn an ball atá i gceannas ar an
stáisiún Garda am agus ionad oiriúnach le go dtabharfadh an Ceannfort an
rabhadh. Nuair atá an rabhadh tugtha, tugtar cóip den Fhoirm Atreorúcháin
líonta um Rabhadh Aosach don chiontóir. <br>
Déantar an próiseas idir eolas a fháil ar an gcoir agus an rabhadh a
thabhairt a thabhairt chun críche chomh luath agus is féidir, is é sin gurb
iad laethanta a bhíonn i gceist in áit míonna. </p>
</div>
<div class="topic base_rates">
<h2 class="topic base_rates_title" id="l7ff84">Sceideal ciontaí </h2>

<p>Seo a leanas an liosta ciontaí atá incháilithe don Scéim um Rabhadh
Aosach: </p>

<h3>An tAcht um Cheartas Coiriúil (Ord Poiblí) 1994</h3>

<p><a shape="rect" href="http://www.irishstatutebook.ie/1994/en/act/pub/0002/sec0004.html#zza2y1994s4">Alt
4: Meisce (bheith ar meisce) in áit phoiblí</a></p>

<p><a shape="rect" href="http://www.irishstatutebook.ie/1994/en/act/pub/0002/sec0005.html">Alt 5:
Iompar mí-ordúil in áit phoiblí</a> </p>

<p><a shape="rect" href="http://www.irishstatutebook.ie/1994/en/act/pub/0002/sec0006.html">Alt 6:
Iompraíocht bhagrach, mhaslach nó tharcaisneach in áit phoiblí</a> </p>

<p><a shape="rect" href="http://www.irishstatutebook.ie/1994/en/act/pub/0002/sec0008.html">Alt 8:
Mainneachtain ordachán ó chomhalta den Gharda Síochána a chomhlíonadh</a>
</p>

<p><a shape="rect" href="http://www.irishstatutebook.ie/1994/en/act/pub/0002/sec0009.html">Alt 9:
Bac toiliúil (bac d'aon ghnó)</a> </p>

<p><a shape="rect" href="http://www.irishstatutebook.ie/1994/en/act/pub/0002/sec0011.html">Alt 11:
Dul isteach i bhfoirgneamh etc., le hintinn cion a dhéanamh</a> </p>

<p><a shape="rect" href="http://www.irishstatutebook.ie/1994/en/act/pub/0002/sec0022.html">Alt 22:
Deoch mheisciúil a thabhairt suas agus a urghabháil.</a> </p>

<h3>An tAcht um Cheartas Coiriúil (Goid agus Ciontaí Calaoise) 2001</h3>

<p><a shape="rect" href="http://www.irishstatutebook.ie/2001/en/act/pub/0050/sec0004.html#partii-sec4">Alt
4: Goid - áit nach bhfuil luach na maoine thar €1000</a> </p>

<h3>An tAcht Deocha Meisciúla 2003 </h3>

<p><a shape="rect" href="http://www.irishstatutebook.ie/2003/en/act/pub/0031/sec0006.html#partii-sec6">Alt
6: Cionta ag duine ar meisce</a> </p>

<p><a shape="rect" href="http://www.irishstatutebook.ie/2003/en/act/pub/0031/sec0008.html">Alt 8:
Iompar mí-ordúil</a> </p>

<h3>An tAcht um Chionta Neamh-Mharfacha in Aghaidh an Duine 1997</h3>

<p><a shape="rect" href="http://www.irishstatutebook.ie/1997/en/act/pub/0026/sec0002.html#zza26y1997s2">Alt
2: Ionsaí – mion-ionsaithe</a> (Cuirtear ionsaithe ar bhaill de na Gardaí
faoi bhráid an Stiúrthóra Ionchúiseamh Poiblí le meas) </p>

<h3>An tAcht um Dhochar Coiriúil 1991 </h3>

<p><a shape="rect" href="http://www.irishstatutebook.ie/1991/en/act/pub/0031/sec0002.html#zza31y1991s2">Alt
2: Dochar a dhéanamh do mhaoin</a> áit a bhfuil luach na maoine níos lú ná
€1,000 </p>

<p><a shape="rect" href="http://www.irishstatutebook.ie/1991/en/act/pub/0031/sec0003.html">Alt 3:
Bagairt dochar a dhéanamh do mhaoin</a> <br></p>
</div>
</div>
</html>
