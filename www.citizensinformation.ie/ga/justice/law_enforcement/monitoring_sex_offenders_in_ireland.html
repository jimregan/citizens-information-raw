<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ag déanamh monatóireachta ar chiontóirí gnéis in Éirinn
</title>
    
    <meta name="description" content="Foráiltear ar son maoirseacht a dhéanamh ar chiontóirí gnéis i ndiaidh a scaoilte as príosún san Acht um Chiontóirí Gnéis 2001. Foghlaim níos mó anseo.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ag déanamh monatóireachta ar chiontóirí gnéis in Éirinn</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Nuair a chiontaítear duine i <a shape="rect" href="../criminal_law/criminal_offences/law_on_sex_offences_in_ireland.html">cion
gnéis</a>, caithfidh an chúirt teastas a eisiúint ag leagan amach an chiona,
leis na Gardaí, leis an gciontóir ciontaithe agus le gobharnóir na saoráide
ina gcoinneofar an ciontóir. Leagann an teastas amach an phianbhreith a
fuarthas agus go bhfuil an duine faoi réir riachtanas tuairiscithe. </p>

<p>Eisíonn an chúirt an teastas seo ar son na nGardaí chuig Aonad Foréigin
Teaghlaigh agus Ionsaí Gnéis. Ciallaíonn sé seo go dtugtar sonraí gach
duine atá faoi réir riachtanais an <a shape="rect" href="http://www.irishstatutebook.ie/2001/en/act/pub/0018/index.html">Acht na
gCiontóirí Gnéis 2001</a> don Aonad Foréigin Teaghlaigh agus Ionsaí Gnéis
a choinníonn taifead ar gach duine trí mheán an teastais chúirte (ar a
dtugtar go coitianta <a shape="rect" href="../criminal_law/criminal_trial/sex_offenders_register.html">Clár na
gCiontóirí Gnéis</a>). Déantar tras-tagairt idir an fhaisnéis seo agus
Foirm Faisnéisithe Ciontóirí Gnéis a sholáthraíonn an Stáisiún
áitiúil Gardaí agus ar an dóigh seo is féidir monatóireacht a dhéanamh
ar na ciontóirí gnéis. </p>

<p>Ar leibhéal áitiúil déanfaidh na Gardaí fiosrúcháin go rialta, trí
Chigirí ainmnithe, lena chinntiú go bhfuil ciontóirí gnéis sa cheantar
áitiúil fós ina gcónaí ag an seoladh a tugadh san fhoirm faisnéisithe
agus go bhfuil an fhaisnéis go léir san fhoirm faisnéisithe beacht agus suas
le dáta. Tá Cigire ainmnithe i ngach rannán Gardaí freagrach as
idirchaidreamh a dhéanamh le hAonad lárnach Foréigin Teaghlaigh agus Ionsaí
Gnéis an Gharda chun críche monatóireacht a dhéanamh ar chur i bhfeidhm an
Achta um Chiontóirí Gnéis 2001 go ginearálta. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Maoirseacht iarscaoilte </h3>

<p>Nuair a chiontaíonn cúirt duine as cion cáilitheach gnéis tá
oibleagáid ar an gcúirt nuair a chiontaíonn sí an ciontóir breithniú a
dhéanamh an ngearrfaidh siad pianbhreith ar an gciontóir a mbeidh maoirseacht
iarscaoilte mar chuid de: </p>
<ul><li>An riachtanas le tréimhse maoirseachta iarscaoilte </li>
  <li>An riachtanas an pobal a chosaint ó mhórdhíobhail ón gciontóir </li>
  <li>An riachtanas cionta gnéis eile a dhéanfadh an ciontóir a chosc </li>
  <li>An riachtanas an ciontóir a athshlánú nó a athshlánú níos mó.
  </li>
</ul><p>Agus an chúirt ag cinneadh ar chóir pianbhreith a ghearradh a bhfuil
maoirseacht iarscaoilte mar chuid de is féidir leis an gcúirt fianaise nó
aighneachtaí a chloisteáil ó aon duine lena mbaineann sé. Déanfaidh an
tSeirbhís Phromhaidh maoirseacht ar aon tréimhse maoirseachta iarscaoilte a
ghearrfaidh an chúirt ar an gciontóir gnéis. Déanann an tSeirbhís
Phromhaidh idirchaidreamh leis na Gardaí lena chinntiú go gcomhlíonann an
ciontóir gnéis an t-ordú maoirseachta. Is é seo a leanas roinnt samplaí de
na coinníollacha ar féidir leis an gcúirt a chur isteach san ordú
maoirseachta: </p>
<ul><li>Toirmeasc a chur ar an gciontóir gnéis dul chuig áiteanna áirithe,
    amhail scoileanna, clubanna spóirt agus láithreáin súgartha </li>
  <li>Ag cur riachtanais ar an gciontóir gnéis comhairleoireacht
    shíceolaíoch a fháil nó cóireáil chuí eile le linn thréimhse na
    maoirseachta </li>
</ul><p>Mura gcomhlíonann ciontóir gnéis na riachtanais maidir le maoirseacht nó
má dhiúltaíonn an ciontóir iad a chomhlíonadh, tá an ciontóir ag
déanamh ciona agus má chiontaítear é is féidir leis a bheith faoi
dhliteanas <a href="../criminal_law/criminal_trial/maximum_fines_on_summary_conviction.html">fíneáil
aicme C</a> a fháil nó príosúnacht go ceann uasmhéide de 12 mhí, nó an
dá rud. </p>

<h3>Monatóireacht ar chiontóirí gnéis ó dhlínsí eile in Éirinn</h3>

<p>Cuireadh foráil isteach san Acht um Chiontóirí Gnéis, 2001, lena
chinntiú nach ndéanfaí tearmann sábháilte d’Éirinn do chiontóirí
gnéis a ciontaíodh lasmuigh d’Éirinn a d’fhéadfadh a bheith ag
seachaint riachtanais tuairiscithe a gearradh orthu san áit ar ciontaíodh
iad. </p>

<p>Tá aon duine a chiontaítear as cion gnéis i dtír eile agus a aistríonn
ina dhiaidh sin go hÉirinn faoi réir ag riachtanas tuairiscithe ar an dóigh
chéanna le duine a ciontaíodh in Éirinn, ar an gcuntar go bhfuil an cion
gnéis mar an gcéanna le cion gnéis in Éirinn a mbeadh riachtanais
tuairiscithe ar an gciontóir mar gheall air. Tá riachtanas faisnéisithe
chomh maith nuair a bhíonn an duine faoi réir ag riachtanas tuairiscithe den
chineál céanna faoi dhlí na háite inar ciontaíodh iad. Tá riachtanas ar
dhaoine dá leithéid na Gardaí a chur ar an eolas má bhí siad ina gcónaí
in Éirinn ar feadh 7 lá. </p>

<p>I bhfírinne tá córas an-mhaith ag na Gardaí in Éirinn le faisnéis a
fháil ó agus a thabhairt do fhórsaí póilíní trí <a shape="rect" href="http://www.interpol.int/">Interpol</a>. Glactar leis ar fud an domhain go
bhfuil dualgas cúraim ar fhórsaí póilíní do gach saoránach faisnéis den
sórt sin ar chiontóirí gnéis a roinnt nuair a bhíonn fíorchontúirt ann
do dhaoine leochaileacha má bhíonn siad i dteagmháil le daoine den chineál
sin gan chosaint. </p>

<h3>Fostaíocht </h3>

<p>Cuireann an tAcht um Chiontóirí Gnéis, 2001 oibleagáid ar chiontóirí
gnéis fostaitheoirí ionchasacha a chur in iúl faoi nádúr a gciontaithe
nuair a chuireann siad iarratas isteach chun obair a dhéanamh ina mbeidh
rochtain ag an gciontóir ar nó teagmháil ag an gciontóir le leanbh nó
linbh nó le duine lagintinneach. Mura gcuireann an ciontóir in iúl don
fhostaitheoir thiocfaí fíneáil de suas le €12,697 a ghearradh air nó
pianbhreith suas le 5 bliana i bpríosún, nó an dá rud. </p>

<h3>An féidir liom a fháil amach an bhfuil ciontóir gnéis ina chónaí i mo
cheantar? </h3>

<p>Ní féidir. Níl na sonraí atá á gcoinneáil ag na Gardaí maidir leis
na daoine sin atá ciontach as cionta gnéis agus atá faoi réir riachtanais
an Achta um Chiontóirí Gnéis 2001, níl na sonraí sin faoi réir
reachtaíocht ar <a shape="rect" href="/ga/government_in_ireland/national_government/standards_and_accountability/freedom_of_information.html">saoráil
faisnéise</a>. Níl tú i dteideal, mar sin, iarratas a chur isteach faoi
Achtanna um Shaoráil Faisnéise le sonraí ciontóirí gnéis atá ina
gcónaí i do cheantar a fháil. </p>

<p>Faoi na hAchtanna um Chosaint Sonraí, 1988-2003 tá tú i dteideal
faisnéis fút féin a iarraidh a choinnítear ar ríomhaire nó i gcomhaid
láimhe nó páipéir. Cuimsíonn sé seo faisnéis a choinníonn na Gardaí
(le roinnt eisceachtaí). Faoin reachtaíocht chosanta sonraí, áfach, is tusa
an t-aon duine atá i dteideal an fhaisnéis seo a choinnítear fút féin a
iarraidh. Ní féidir leat iarratas mar sin a dhéanamh maidir le duine eile.
Tá níos mó faisnéise ar <a shape="rect" href="/ga/government_in_ireland/national_government/standards_and_accountability/data_protection.html">Cosaint
Sonraí in Éirinn ar fáil anseo</a>. </p>
</div>
</div>
</html>
