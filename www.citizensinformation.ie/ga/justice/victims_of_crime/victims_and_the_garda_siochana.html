<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An Garda Síochána agus íospartaigh choireanna
</title>
    
    <meta name="description" content="Tá cur síos déanta anseo ar an teagmháil a bhíonn idir íobartaigh choireanna agus an Garda Síochána.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An Garda Síochána agus íospartaigh choireanna</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá na Gardaí ag obair le coireanna a stopadh, saol agus maoin a chosaint,
síocháin a choinneáil agus sábháilteacht an phobail a chothú. Nuair a
bhíonn coireanna ann, déanann na Gardaí iad a fhiosrú agus iarracht na
daoine atá freagrach a thabhairt ós comhair na gcúirteanna. </p>

<p>Déanann siad a gcuid oibre</p>
<ul><li>tríd foláireamh a thabhairt d'óigchiontóirí maidir le réimse
    mionchoireanna, </li>
  <li>tríd ciontóirí a thabhairt ós comhair na Cúirte Dúiche maidir le
    mionchoireanna agus </li>
  <li>tuairisc a chur chuig Stiúrthóir na nInchúisithe Poiblí agus treoir a
    lorg uaidh/uaithi maidir le coireanna troma. </li>
</ul><p>Tá na Gardaí dírithe ar thrua, cúirtéis, meas agus dínit a
thaispeáint d'íobartaigh choireanna. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Freagra</h3>

<p>Má tá duine thíos le coir ní mór do na Gardaí teacht i gcabhair
air/uirthi gan moill tar éis glaoch a fháil. Ní mór dóibh deileáil le
chuile chás leis an riachtanas céanna is cuma an fear nó bean an
t-íobartach, cén cine, creideamh, bunús eitneach lena bhaineann sé/sí,
cén claonadh gnéasach, aois, cúinsí eacnamúla nó ballraíocht in aon
mhionghrúpa atá ag an duine. </p>

<h3>Eolas</h3>

<p>Tá sé de cheart ag íobartach coire eolas a fháil ó na Gardaí. Ní mór
do na Gardaí ainm, uimhir ghutháin agus stáisiún an Gharda atá ag fiosrú
a c(h)áis a insint don íobartach. Ní mór do na Gardaí an próiséas
fiosrúcháin a mhíniú don íobartach agus cinntiú go bhfuil eolas aige/aici
go leanúnach ar an bhfiosrúchán, má tá duine cúisithe nó foláireamh
tugtha dó/dí maidir leis an gcoir mar shampla. Ba cheart dóibh freisin
insint don íobartach faoi na seirbhísí tacaíochta don íobartach <a shape="rect" href="victim_support.html">Victim Support</a>.</p>

<p>Má tá duine cúisithe leis an gcoir ní mór do na Gardaí</p>
<ul><li>insint don íobartach an bhfuil an té atá cúisithe faoi <a shape="rect" href="../arrests/detention_after_arrest.html">choiméad</a>
    nó saor ar <a shape="rect" href="../arrests/bail_and_surety.html">bhannaí</a> agus céard iad na
    coinníollacha a bhaineann leis na bannaí sin </li>
  <li>am, dáta agus áit na héisteachta sa chúirt a insint don íobartach
  </li>
  <li>cur síos ar an gcóras le duine a chiontú thabhairt don íobartach </li>
  <li>insint don íobartach an bhfuil cosúlacht ann go nglaofar air/uirthi mar
    fhinné </li>
  <li>insint don íobartach an bhfuil seans go nglaofar air/uirthi mar fhinné
    agus é/í a chur ar an eolas maidir leis an gcúnamh atá ar fáil ó
    Thacaíocht don Íobartach Victim Support </li>
  <li>míniú céard atá i gceist nuair a lorgaíonn breitheamh <a href="http://www.victimsofcrimeoffice.ie/en/vco/English%20-%20Making%20a%20Victim%20Impact%20Statement.pdf/Files/English%20-%20Making%20a%20Victim%20Impact%20Statement.pdf">tuairisc
    ar thionchar ar an íobartach (pdf)</a> (i gcás coireanna gnéis agus
    foréigneacha) </li>
  <li>insint don íobartach má tá sé/sí i dteideal costas a éileamh le
    freastal ar an gcúirt </li>
  <li>toradh deireanach na trialach a chur in iúl don íobartach. </li>
</ul><p>Má chuir an choir isteach go mór ar an íobartach agus ar a t(h)eaghlach,
inseoidh na Gardaí don íobartach é má bhíonn an ciontóir le scaoileadh
ón bpríosún. Cuirfidh na Gardaí aon socruithe a theastaíonn i bhfeidhm
freisin maidir le sábháilteacht an íobartaigh a chinntiú. </p>

<h3>Coireanna gnéis</h3>

<p>Ní mór do na Gardaí deileáil ar bhealach lochailleach faoi leith le
duine a bhíonn thíos le coir ghnéis. Más gá breathnóidh aonad speisialta
den Gharda i ndiaidh an cháis más fiosrúchán maidir le foréigean tí nó
ionsaí gnéis atá i gceist. Déanfaidh na Gardaí chuile iarracht gur Garda
agus dochtúir den ghnéas céanna a bheidh ag deileáil le duine a d'fhulaing
coir throm den chineál seo. </p>

<p>Cuirfear eolas ar fáil don íobartach maidir le heagrais speisialta
tacaíochta a bhíonn ag plé le coireanna gnéis. </p>

<h3>Teaghlaigh daoine a dúnmharaíodh</h3>

<p>Déanfaigh ceannfort na nGardaí teagmháil le teaghlach duine a
dúnmharaíodh agus leis an tSeirbhís Tacaíochta don Íobartach. Nuair atá
an chéad teagmháil déanta beidh Garda amháin ainmnithe ón bhfoireann
fhiosrúcháin leis an teaghlach agus Tacaíocht don Íobartach a choinneáil
ar an eolas maidir leis an gcás.</p>

<h3>Daoine a d'fhulaing foréigean tí</h3>

<p>Tá íobartach foréigean tí i dteideal na seirbhísí tacaíochta céanna
a fháil ó na Gardaí agus a fhaigheann daoine a d'fhulaing foréigean gnéis
agus coireanna troma. Tá polasaí gabhála i bhfeidhm a léiríonn obair na
nGardaí ar son an íobartaigh agus an teaghlaigh a chosaint. </p>

<h3>Íobartaigh a bhfuil riachtanais speisialta acu</h3>

<p>Déanfaidh na Gardaí chuile iarracht le seanduine ar imríodh coir ina
c(h)oinne agus a t(h)each a chosaint. </p>

<p>Cuirfidh na Gardaí turasóir chun na tíre nó duine nach bhfuil Béarla
líofa aige/aici i dteagmháil le seirbhís Tacaíocht don Íobartach atá ina
t(h)urasóir. </p>

<p>Déanfaidh na Gardaí chuile iarracht freastal ar riachtanais íobartaigh a
bhfuil míchumas fisiciúil nó intinne air/uirthi. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Má tá duine míshásta leis an gcúnamh a fhaigheann sé/sí ó bhaill den
Gharda Síochána nó má tá aon fhiosrúchán nó moltaí ag duine is féidir
teagmháil a dhéanamh leis Oifigeach Teagmhála Íobartaigh an Gharda
Síochána nó leis an <a href="http://www.garda.ie/Stations/Default.aspx">gceannfort áitiúil</a>. </p>

<p>Cuirfear freagra ar ais taobh istigh de 21 lá. </p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<div class="inlinesio">
<p>
</p><div>
<h3>Garda Síochána</h3>
<p>
  
  <span class="field_dept address_field">Oifigeach Teagmhála na nÍobartach<br></span>
  

  
  Rannóg Caidreamh Pobail<br>Cearnóg Fhearchair<br>Baile Átha Cliath 2<br>Éire
  <br>
  
</p>
<p>
  

  
  <strong>Teil:</strong>+353 (0)1 6663802
  <br>
  

  

  

  
  <strong>Láithreán Gréasáin:</strong> <a href="http://www.garda.ie/Controller.aspx?Page=1662">http://www.garda.ie/Controller.aspx?Page=1662</a>
  <br>
  

  

  

  
</p>
</div></div>
<br></div>
</div>
</html>
