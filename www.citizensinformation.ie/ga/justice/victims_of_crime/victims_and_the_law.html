<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An dlí agus íospartaigh choireanna
</title>
    
    <meta name="description" content="Tá cur síos anseo ar an reachtaíocht a cuireadh i bhfeidhm le cosaint agus tacaíocht a thabhairt d&#39;íobartaigh choireanna.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An dlí agus íospartaigh choireanna</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Cuireann an Roinn Dlí agus Cirt agus Comhionannais tuairimí íobartach san
áireamh nuair atá dlíthe dhá dhéanamh nó an dlí coiriúil le leasú. </p>

<p>Tá cur síos ar chuid de na dlíthe tábhachtacha a bhaineann le
íobartaigh san alt thíos faoi Rialacha. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Acht um Fhianaise Choiriúil, 1992</h3>

<p>Tá sé níos éasca de bharr an Achta seo don fhinné fianaise a thabhairt
i gcásanna mí-úsáid fisiciúil nó gnéis tríd nasc beo teilifíse leis an
gcúirt a cheadú. I gcásanna áirid, cuireann an tAcht seo iallach ar chéile
an té atá cúisithe fianaise a chur ar fáil ar son na gciontóirí.</p>

<p>Tá sé níos éasca ag gasúir fianaise a thabhairt de bharr an Achta mar
</p>
<ul><li>níl aon ghá dóibh fianaise a thabhairt ar mhionn </li>
  <li>níl aon ghá le comhthacaíocht (roimhe seo, b'éigean fianaise eile le
    comhthacaíocht a thabhairt don fhianaise a thug an páiste a chur ar
    fáil) </li>
  <li>ní chaitheann na habhcóidí bréagfhoilt agus róbaí nuair atá
    fianaise dhá thabhairt tríd nasc teilifíse. </li>
</ul><h3>An tAcht um Dhlí Coiriúil, 1993</h3>

<p>Cuireann an tAcht seo iallach ar an gcúirt tionchar na coire foréigneach
nó gnéis ar an íobartach a chur san áireamh nuair atá cinneadh dhá
dhéanamh aici maidir leis <a shape="rect" href="../criminal_law/criminal_trial/sentence.html">an bpionós</a>.</p>

<p>Tá sé de cheart ag duine a bhí thíos le coir foréigneach nó gnéis,
fianaise a thabhairt sa chúirt maidir leis an tionchar a bhí ag an gcoir
air/uirthi. </p>

<p>Tugann an tAcht seo cead do Stiúrthóir na nInchúisithe Poiblí achomharc
a dhéanamh i gcás pionóis boig agus tugann sé cumhacht don chúirt iallach
a chur ar an gciontóir cúiteamh a íoc leis an íobartach ar son aon
ghortuithe phearsanta nó cailliúint a d'fhulaing sé/sí. </p>

<h3>An tAcht an Chúnamh Dlí Sibhialta 1995</h3>

<p>Faoin Acht seo, soláthraíonn an <a href="../legal_aid_and_advice/legal_aid_board.html">Bord um Chúnamh
Dlíthiúil</a> cúnamh dlíthiúil nó comhairle le gearánaí i gcásanna
áirithe coiriúla a bhaineann le ionchúiseamh mar gheall ar raon cionta
gnéis, lena n-áirítear éigniú, tromionsaí gnéasach agus ciorrú coil.
Tá gearánach an duine a rinne an gearán.</p>

<p>Soláthraíonn an Bord freisin comhairle dlí i ndáil le nithe coiriúla a
d'íospartaigh líomhnaithe gáinneála ar dhaoine. </p>

<h3>An tAcht um Fhoréigean Baile, 1996</h3>

<p>Forálann an tAcht seo a chosaint i gcás ina bhfuil ball teaghlaigh
foréigneach. Tá <a href="../../birth_family_relationships/problems_in_marriages_and_other_relationships/barring_safety_and_protection_orders.html">dhá
príomhchineál cosanta</a> le fáil, ordú sábháilteachta agus ordú
urchoisc.</p>

<p>Cuireann an ordú sábháilteachta cosc ar dhuine foréigneach ar
fhoréigean breise nó ar bhagairt foréigin. Ní bhíonn iallach ar an duine
áras an teaghlaigh a fhágáil. Má chónaíonn sibh óna chéile tá cosc
orthu ar fhaire a dhéanamh ar d’áras nó bheith cóngarach do d’áras.</p>

<p>Éilíonn an ordú urchoisc ar an duine foréigneach áras an teaghlaigh a
fhágáil. Cuireann sé cosc ar an duine ar fhoréigean breise nó ar bhagairt
foréigin, agus ar fhaire a dhéanamh ar d’áras nó bheith cóngarach do
d’áras.</p>

<h3>An tAcht um Chionta Neamh-Mharfacha in aghaidh an Duine, 1997</h3>

<p>Thug an tAcht seo an reachtaíocht a bhí ann maidir le cineálacha eagsúla
ionsaithe, bagairt maraithe nó gortaithe troim, nimhiú, príosúnacht
neamhdhleathach agus fuadach páistí suas chun dáta. Tá roinnt coireanna nua
curtha san áireamh ag an Acht freisin. Tá córas leagtha síos san Acht le
deileáil le</p>
<ul><li>Ionsaithe </li>
  <li>Coireanna a bhaineann le foréigean nó le bagairt an fhoréigin tríd
    úsáid a bhaint as steallairí agus/nó fuil </li>
  <li>Ciapadh, atá dírithe ar an rud ar a dtugtar "faire" go coitianta </li>
  <li>Fiacha a bhailiú tríd úsáid a bhaint as bagairtí </li>
  <li>Comhéigean </li>
  <li>Duine a chur i gcontúirt </li>
  <li>Nimhiú nó foladh a thabhairt do dhuine a bhfuil sé i gceist cur
    isteach ar fheidhmiú an choirp leis </li>
  <li>Úsáid a bhaint as an lámh láidir go pointe réasúnta le thú féin,
    do theaghlach agus do mhaoin a chosaint ó choireanna coiriúla. </li>
</ul><h3>An tAcht um Bhannaí, 1997</h3>

<p>Chuir an tAcht seo srian leis an dlí a bhaineann le <a shape="rect" href="../arrests/bail_and_surety.html">bannaí</a>.</p>

<p>Is féidir leis an gcúirt anois diúltú duine atá cúisithe le coir throm
a scaoileadh saor ar bhannaí má tá seans ann go ndéanfaidh an duine sin
coir throm eile nuair atá sé/sí saor ar bhannaí. Chomh maith leis sin
cuireann an tAcht iallach ar an gcúirt téarmaí príosúin i ndiaidh a
chéile a thabhairt do dhuine a chúisítear as coir throm eile a dhéanamh
nuair atá sé/sí saor ar bhannaí. </p>

<h3>An tAcht um Dhlí Coiriúil, 1999</h3>

<p>Cosaint finnéithe, íobartaigh san áireamh, a bhfuil gá dóibh fianaise a
thabhairt sa chúirt atá i gceist leis an Acht seo. </p>

<p>Tugann sé cead do fhinnéithe a bhfuil eagla orthu nó a bhfuil imeaglú
dhá imirt orthu fianaise a thabhairt tríd nasc teilifíse beo chuig an
gcúirt. </p>

<p>Tá coireann nua cruthaithe ag an Acht freisin, ina measc imeaglú finné,
ball den ghiúré nó aon duine atá ag tabhairt cúnaimh do na Gardaí agus
iad ag déanamh scrúduithe ar chás coiriúil. Tá pionós de suas le 10
mbliana sa phríosún ag dul leis.</p>

<h3>An tAcht um Dhlí Coiriúil (Gáinneáil ar Dhaoine) 2008</h3>

<p>Faoin tAcht seo is cion atá i gceist le <a href="../crime_and_crime_prevention/anti_human_trafficking_initiative.html">gáinneáil
a dhéanamh ar dhaoine nó leanaí</a> ar mhaithe le teacht i dtír gnéasach
nó oibre a dhéanamh orthu, nó chun a gcuid orgán a thógáil. Ina theannta
sin, is cion atá ann duine ar bith a dhíol nó a cheannach (nó tairiscint a
dhéanamh chun duine a dhíol nó a cheannach) ar chúis ar bith. Is cion atá
ann duine a ndearnadh gáinneáil air/uirthi a shireadh nó a dhianshireadh ar
mhaithe le striapachas.</p>

<h3>An tAcht um Dhlí Coiriúil (Cosaint agus an Cónaithe) 2011</h3>

<p>Forálann an dlí go bhfuil daoine atá i dteideal úsáid a bhaint as
forneart réasúnach a chosaint ar dhaoine agus maoin má chreideann siad go
bhfuil a n-áit chónaithe ionraitheora isteach chun tiomantas gníomh
coiriúil.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Is féidir tuilleadh eolais maidir leis an reachtaíocht a bhaineann le
íobartaigh choireanna a fháil ón Roinn Dlí agus Cirt agus Comhionannais.
</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<div class="inlinesio">
<p>
</p><div>
<h3>An Roinn Dlí agus Cirt agus Comhionannais</h3>
<p>
  

  
  94 Faiche Naomh Stiofáin<br>Baile Átha Cliath 2<br>Éire
  <br>
  
</p>
<p>
  

  
  <strong>Teil:</strong>(01) 602 8202
  <br>
  

  
  <strong>Lóghlao:</strong>1890 221 227
  <br>
  

  
  <strong>Facs:</strong>(01) 661 5461
  <br> 
  

  
  <strong>Láithreán Gréasáin:</strong> <a href="http://www.justice.ie">http://www.justice.ie</a>
  <br>
  

  

  

  
  <strong>R-phost:</strong> <a href="mailto:info@justice.ie">info@justice.ie</a>
  <br>
  
</p>
</div></div>
</div>
</div>
</html>
