<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An cróinéir agus íospartaigh choireanna
</title>
    
    <meta name="description" content="Tá cur síos anseo ar an gcaidreamh idir íobartaigh choireanna agus an cróinéir.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An cróinéir agus íospartaigh choireanna</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>D'fhéadfadh sé go mbeadh fiosrúchán ann má chailltear duine go tobann,
gan fáth, i gcás foréigin, nó le cúinsí mínádúrtha. Is é an <a shape="rect" href="/ga/death/sudden_or_unexplained_death/coroners.html">cróinéir</a>, atá
ina d(h)ochtúir nó ina d(h)líodóir, a bhíonn i mbun an fhiosrúcháin. </p>

<p>D'fhéadfadh sé go mbeadh scrúdú iar bháis le déanamh agus ina dhiaidh
sin éisteacht ag <a shape="rect" href="/ga/death/sudden_or_unexplained_death/inquests.html">coiste cróinéara</a>.
Más bás de bharr cúiseanna mínádúrtha a bhí i gceist ní mór, de réir
an dlí, éisteacht ag coiste cróinéara a bheith ann. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Aitheantas</h3>

<p>Ba cheart socruithe a dhéanamh nach gcuirfidh isteach gan fáth ar bhaill
an teaghlaigh le corp duine a aithint. Ó am go chéile is féidir socruithe a
dhéanamh gurb é duine eile a dhéanfadh an corp a aithint. </p>

<h3>Scrúdú Iar bháis</h3>

<p>Is féidir scrúdú iarbháis a dhéanamh tar éis báis i gcúinsí áirid.
Cuirfear eolas faoin bpróiséas a bhaineann le scrúdú iarbháis ar fáil don
teaghlach ó oifig an chróinéara. Más mian leis an teaghlach é is féidir
torthaí an scrúduithe a chur ar fáil dóibh. </p>

<h3>Corp a thabhairt ar ais le haghaidh sochraide</h3>

<p>Déanfaidh an cróinéir chuile iarracht corp a chur ar fáil don teaghlach
gan aon mhoill agus inseofar don teaghlach cén dáta agus cén t-am a bhfuil
súil an corp a bheith réidh dóibh. </p>

<h3>Coistí cróinéara</h3>

<p>Fiosrúchán poiblí a éisteann cróinéir é Coiste Cróinéara agus
bíonn giúiré i láthair uaireanta. Breathnaíonn coiste an chróinéara ar
na cúinsí a bhain le bás an duine. Tá sé mar aidhm ag an gcoiste
cróinéara an fhírinne a bhain leis an mbás a thabhairt chun solais agus an
scéal a thaifeadadh go poiblí. Ainmnítear an té atá básaithe, dáta agus
áit an bháis chomh maith le fáth an bháis a thaifeadadh.</p>

<p>Inseofar don teaghlach an dáta, an t-am agus an áit ar a mbeidh an Coiste
Cróinéara chomh luath agus is féidir. </p>

<p>Is féidir leis an gcróinéir nó leis an ngiúiré moltaí ginearálta a
dhéanamh le bás den chineál céanna a sheachaint arís, ach ní féidir le
Cúirt an Chróinéara cinneadh a dhéanamh faoin duine atá ciontach as an
mbás. </p>

<p>Is féidir le fiosrúchán báis gaolta agus teaghlaigh an té atá
básaithe a chur trína chéile. Ba cheart don chróinéir déanamh cinnte go
bhfuil gach gné dá c(h)uid oibre curtha i gcrích ar bhealach leochaileach
agus le hurraim don té atá básaithe agus do na teaghlaigh atá i gceist.</p>

<p>Tar éis an fhiosrúcháin, cuirfidh an cróinéir, má dhéantar éileamh
air, cóipeanna de na cáipéisí a chur ar fáil don teaghlach ar tháille.</p>

<h3>Cabhair dhlíthiúil shibhialta </h3>

<p>I láthair na huaire níl aon reachtaíocht ann a sholáthraíonn
teidlíocht duit do chabhair dhlíthiúil shibhialta i gCúirt an Chróinéara.
Cibé ar bith, tá líon beag íocaíochtaí ex-gratia lánroghnacha
d'ionadaithe dlí ag ionchoisní déanta do theaghlaigh nó do neasghaolta
daoine a fuair bás faoi chúram nó faoi choimeád an stáit nó nuair a bhí
baint díreach ag an stát leis an gcás.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Má tá aon ghearráin ag duine i dtaobh iompar an chróinéara, ba cheart
teagmháil a dhéanamh leis an <a shape="rect" href="http://www.environ.ie/en/LocalGovernment/LocalGovernmentAdministration/LocalAuthorities/">údarás
áitiúil</a> nó leis an Roinn Dlí agus Cirt agus Comhionannais. </p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<div class="inlinesio">
<p>
</p><div>
<h3>An Roinn Dlí agus Cirt agus Comhionannais</h3>
<p>
  

  
  94 Faiche Naomh Stiofáin<br>Baile Átha Cliath 2<br>Éire
  <br>
  
</p>
<p>
  

  
  <strong>Teil:</strong>(01) 602 8202
  <br>
  

  
  <strong>Lóghlao:</strong>1890 221 227
  <br>
  

  
  <strong>Facs:</strong>(01) 661 5461
  <br> 
  

  
  <strong>Láithreán Gréasáin:</strong> <a href="http://www.justice.ie">http://www.justice.ie</a>
  <br>
  

  

  

  
  <strong>R-phost:</strong> <a href="mailto:info@justice.ie">info@justice.ie</a>
  <br>
  
</p>
</div></div>
</div>
</div>
</html>
