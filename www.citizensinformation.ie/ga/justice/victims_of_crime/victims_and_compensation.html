<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cúiteamh agus íospartaigh
</title>
    
    <meta name="description" content="Tá cur síos anseo ar an gcúiteamh atá ar fáil d&#39;íobartaigh     choireanna.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cúiteamh agus íospartaigh</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>D'fhéadfadh sé go mbeadh cúiteamh ar fáil don té atá thíos le coir.
Tá dhá chineál chúitimh ar fáil do dhuine atá ina íobartach. </p>

<h3>Ordú Cúirte</h3>

<p>Is féidir le cúirt, i gcásanna áirid, cinneadh a dhéanamh nach mór don
chiontóir cúiteamh a íoc leis an íobartach. D'fhéadfadh sé go mbeadh an
t-ordú seo tugtha i measc orduithe eile nach mór don chiontóir a
chomhlíonadh le <a shape="rect" href="../criminal_law/criminal_trial/sentence.html">téarma príosúin a
sheachaint</a>. D'fhéadfadh an Chúirt iarraidh ar <a shape="rect" href="victims_and_the_probation_and_welfare_service.html">an tSeirbhís
Phromhaidh Leasa </a>agus cinntiú go bhfuil an cúiteamh íoctha. </p>

<h3>Scéim Cúitimh ar son Gortuithe Pearsanta Gearrtha go Coiriúil</h3>

<p>Má tá duine gortaithe de bharr coire d'fhéadfadh sé go mbeadh cúiteamh
tugtha dó/dí faoin Scéim Cúitimh ar son Gortuithe Pearsanta Gearrtha go
Coiriúil. Tá an scéim seo maoinithe ag An Roinn Dlí agus Cirt agus
Comhionannais agus is é Binse Cúitimh na nGortuithe Coiriúla a dhéanann an
scéim a riaradh.</p>

<h3>Cúiteamh i gcásanna trasteorann</h3>

<p>Má tá tú gortaithe mar gheall ar choir agus iad ar cuairt ballstát eile
den AE, ba chóir duit dul i dteagmháil leis an Binse Cúitimh i leith
Díobhálacha Coiriúla chun comhairle a fháil ar éileamh ar chúiteamh chuig
an mballstát inar tharla an eachtra ar siúl. Tá <a href="http://www.justice.ie/en/JELR/Pages/access_to_compensation_in_cross_border_cases">tuilleadh
eolais ar shuíomh idirlín an Bhinse</a>.</p>

<p></p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Céard Atá Clúdaithe Faoin Scéim?</h3>

<p>Íocann an scéim cúiteamh ar son costas agus cailliúintí a thit ar
dhuine </p>
<ul><li>mar thoradh díreach ar choir fhoréigneach </li>
  <li>a bhí ag tabhairt cúnamh nó ag iarraidh cúnamh a thabhairt le coir a
    stopadh nó le beatha duine a shábhailt. </li>
</ul><h3>Cé hIad Na Daoine Gur Féidir Leo Cúiteamh A Éileamh?</h3>

<p>Is féidir leis an duine atá gortaithe (an t-íobartach) nó, má tá an
duine sin básaithe, teaghlach an íobartaigh cúiteamh a éileamh faoin
scéim. </p>

<p>Má tá duine freagrach as breathnú i ndiaidh an íobartaigh agus má thit
costais air/uirthi de bharr gortaithe a d'fhulaing an íobartaigh is féidir
leis an duine sin cúiteamh a éileamh. </p>

<h3>Teorann Ama le hÉileamh a Dhéanamh</h3>

<p><span>Ní mór éileamh a dhéanamh taobh istigh de 3 mhí. Ach, amanta ní
chuirfidh an binse an teorann ama i bhfeidhm más féidir míniú sásúil a
thabhairt ar an moill cúiteamh a éileamh. </span></p>

<h3>An Garda Síochána</h3>

<p>Beidh an binse ag iarraidh tuairisc a fháil i gcónaí ó na Gardaí ar an
gcoir. Ba cheart an choir a chur in iúl do na Gardaí chomh luath agus is
féidir. Má bhíonn achar fada ann ó tharla an choir go dtí go dtéann duine
chuig na Gardaí ní íocfar aon chúiteamh ach amháin sa chás go bhfuil an
binse sásta gur chabhraigh an t-éilitheoir go hiomlán leis na Gardaí. </p>

<h3>Ionadaíocht Dlí</h3>

<p>Ní gá do dhuine ionadaí dlí a bheith aige/aici le cúiteamh a éileamh.
Ní íocfaidh an binse as costais dlí a thiteann ar dhuine. </p>

<p>Go hiondúil pléifear iarratas ar chúiteamh le foirm iarratais agus ní
gá don éilitheoir teacht ós comhair binse go pearsanta. Más éileamh de
níos lú ná £250 (317.43 euro) is féidir le Rúnaí an Bhinse deileáil
leis. </p>

<h3>Achomharc a Dhéanamh ar Chinneadh an Bhinse</h3>

<p>Más é Rúnaí an Bhinse a rinne an cinneadh is féidir achomharc a
dhéanamh ós comhair baill amháin den bhinse. </p>

<p>Muna bhfuil an t-éilitheoir sásta le cinneadh baill amháin den bhinse is
féidir achomharc neamhfhoirmialta a lorg ós comhair triúr baill den bhinse.
</p>

<p>Is féidir le éilitheoir a c(h)ás féin a chur ós comhair an bhinse ach
is féidir freisin ionadaíocht dlí a bheith aige/aici ach an costas sin a
íoc é/í féin. Níl aon dul thar chinneadh a dhéanann triúr bhall den
bhinse. </p>

<h3>Eisceachtaí don Scéim</h3>

<p>Ní íocfar aon chúiteamh </p>
<ul><li>más cailliúint de níos lú ná 63.49 euro a bhí i gceist</li>
  <li>má bhí an t-éilitheoir agus an t-ionsaitheoir ina gcónaí in
    éineacht mar chuid den líon tí chéanna nuair a tharla an gortú</li>
  <li>má bhain an gortú le coir thráchta, ach amháin sa chás go bhfuil an
    binse sásta gur rinneadh iarracht d'aon turas an t-éilitheoir a
  leagan</li>
  <li>muna dtugann an t-éilitheoir cúnamh réasúnta don Bhinse. </li>
</ul></div>
<div class="topic base_rates">
<h2 class="topic base_rates_title" id="l1e7b8">Rataí</h2>

<h3>Cé Mhéid Cúitimh a Thabharfar?</h3>

<p>Íocann an scéim seo as costais agus billí amháin a thit ar dhuine. Níl
aon chúiteamh ar fáil as pian ná fulaingt. </p>

<p>Nuair atá cinneadh le déanamh faoi mhéid an chúitimh, cuirfidh an binse
san áireamh aon íocaíochtaí leasa shóisialaigh, tuarastal nó pá a fuair
an t-éilitheoir agus é/í as láthair ón obair de bharr tinnis. Cuirfidh an
binse san áireamh freisin aon chúiteamh a d'íoc an t-ionsaitheoir nó a
íocadh ar son an ionsaitheora. </p>

<p>Is féidir leis an mbinse an cúiteamh a ísliú nó gan aon chúiteamh a
íoc in aon chor má shochraíonn sé go raibh baint ag an éilitheoir leis an
eachtra nó gurb é/í ba chiontach as, mar shampla má spreag sé/sí an
t-ionsaí. </p>

<p>Is féidir freisin méid an chúitimh a ísliú de bharr iompair, tréithe
nó saol an éilitheora. Má bhí an t-éilitheoir cúisithe cheana le
coireanna coiriúla is féidir é sin a chur san áireamh. </p>

<p>Tá cúig chineál cásanna ann. </p>

<h3>Gortuithe Pearsanta le Tionchair Ghearrthéarmacha</h3>

<p>Íocfar an duine as an ioncam a chaill sé/sí (mar gheall ar an am saor ón
obair a thóg sé/sí), costais leighis a d'íoc sé/sí (costais fhiaclóra
san áireamh), costais réasúnta taistil (mar shampla taisteal chuig agus ón
dochtúir), cógas leighis agus speaclaí. </p>

<h3>Gortuithe Pearsanta le Tionchair Fhadthéarmacha</h3>

<p>Íocfar an duine as an ioncam measta a chaillfidh sé/sí amach anseo (an
méid ioncaim a bheadh aige/aici dá mbeadh sé/sí in ann coinneáil
air/uirthi ag obair), as na costais leighis mheasta a thitfidh air/uirthi, as
na costais mheasta a thitfidh air/uirthi de bharr míchumais (e.g., cúram
amach anseo nó trealamh speisialta) agus as an ioncam measta go bhféadfadh
duine a bheith aige/aici amach anseo. </p>

<h3>Bás an Íobartaigh de bharr Gortaithe Choiriúil</h3>

<p>Íocfar an teaghlach as aon ioncam agus costais a bhí ag dul chuig an duine
a maraíodh roimh a b(h)ás, as cailliúintí tacaíochta nó cothabhála ar
son aon chleithiúnach a bhí ag an íobartach, as costais a bhaineann le
sochraid agus leis an duine a chur, chomh maith le híocaíocht ar son struis
ar bhaill den theaghlach gar. </p>

<h3>Bás an Íobartaigh nach raibh Gortú Coiriúil ag Baint leis</h3>

<p>Má cailleadh an t-íobartach de bharr cúiseanna nach mbaineann leis an
ngortú coiriúil ní bheidh aon chúiteamh le n-íoc leis an teaghlach ach
amháin sa chás go measann an binse go mbeadh sé seo crua ar chleithiúnaigh
an íobartaigh. </p>

<h3>Maoin Goidthe nó Damáiste a bheith déanta dó</h3>

<p>Níl aon chúiteamh faoin scéim seo ar fáil do mhaoin a goideadh nó ar
déanadh damáiste dó, ach amháin i gcás rudaí a bhfuil gá leighis ag
baint leo ar nós speaclaí agus géaga bréige. </p>

<h3>Cén Chaoi a nDéantar Cúiteamh a Íoc?</h3>

<p>Go hiondúil íoctar an t-airgead in aon sciar amháin. Ach, tá
eisceachtaí ann:</p>
<ul><li>Is féidir le binse íocaíocht amháin a dhéanamh agus an íocaíocht
    dheireanach a chur ar athló go dtí go bhfuil sé soiléar cén tionchar
    fadthéarmach a bheidh ag an ngortú. </li>
  <li>Má tá an t-íobartach faoi 18 is féidir leis an mbinse cinneadh a
    dhéanamh an t-airgead a infheistiú go mbeidh an duine sin fásta. </li>
  <li>Muna bhfuil an t-íobartach in ann breathnú i ndiaidh a c(h)uid gnó
    féin is féidir an t-airgead a chur in iontabhas ar a s(h)on. </li>
</ul></div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Is féidir leat a íoslódáil an <a href="http://www.justice.ie/en/JELR/Fatal%20Injury%20Application%20Form.doc/Files/Fatal%20Injury%20Application%20Form.doc">Fhoirm
Iarratais Díobhála Marfacha</a> nó an <a href="http://www.justice.ie/en/JELR/Non%20Fatal%20Application%20form.doc/Files/Non%20Fatal%20Application%20form.doc">Fhoirm
Iarratais Neamh-Mharfacha</a> ó láithreán gréasáin an Bhinse. Is féidir
leat glaoch ar nó scríobh chuig Oifigí an Bhinse, le ainm agus seoladh an
íobartaigh chomh maith leis an dáta agus an áit ar tharla an eachtra, agus
beidh foirm iarratais a sheoladh chugat. </p>

<p>Ba chóir duit a líonadh amach an fhoirm iarratais agus seol ar ais chuig
an mBinse. Ba cheart aon admhálacha nó dearbháin ar chostais a chur ar ais
leis an bhfoirm iarratais. </p>

<p>Tá eolas ar an <a href="http://www.justice.ie/en/JELR/Scheme%2011.pdf/Files/Scheme%2011.pdf">scéim
chúitimh (pdf)</a> ar fáil sna <a href="http://www.victimsofcrimeoffice.ie/en/vco/Chapter%209.pdf/Files/Chapter%209.pdf">Díobhálacha
Coiriúla Cairt Íospartach an Bhinse Cúitimh (pdf)</a>.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<div class="inlinesio">
<p>
</p><div>
<h3>Binse Cúitimh na nGortuithe Coiriúla</h3>
<p>
  

  
  7-11 Cúirt Montague<br>Sráid Montague<br>Baile Átha Cliath 2<br>Éire
  <br>
  
</p>
<p>
  

  
  <strong>Teil:</strong>(01) 476 8670
  <br>
  

  

  
  <strong>Facs:</strong>(01) 476 8616
  <br> 
  

  
  <strong>Láithreán Gréasáin:</strong> <a href="http://www.justice.ie/en/JELR/Pages/WP15000110">http://www.justice.ie/en/JELR/Pages/WP15000110</a>
  <br>
  

  

  

  
  <strong>R-phost:</strong> <a href="mailto:criminalinjuries@justice.ie">criminalinjuries@justice.ie</a>
  <br>
  
</p>
</div></div>
<br></div>
</div>
</html>
