<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An tSeirbhís Ionchúisimh an Stáit agus íospartaigh
  choireanna
</title>
    
    <meta name="description" content="Tá cur síos anseo ar an teagmháil a bhíonn ag íospartaigh choireanna le Seirbhís Ionchúisimh an Stáit.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An tSeirbhís Ionchúisimh an Stáit agus íospartaigh
  choireanna</h1>
	
<ul class="anchorlinks"><li><a href="#l0b3fe">Eolas</a></li><li><a href="#l4c992">Ionchúiseamh</a></li><li><a href="#lef098">Cinneadh gan ionchúiseamh a dhéanamh</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Más íospartach na coireachta thú, b’fhéidir go bhfuil buairt ort faoi
cé acu an ndéanfar nó nach ndéanfar an choir a ionchúiseamh agus cé acu
an gcuirfear nó nach gcuirfear an dlí ar dhéantóir na coire.</p>

<p>Seirbhís is ea Seirbhís Ionchúisimh an Stáit a sholáthraíonn <a href="https://www.dppireland.ie/">Oifig an Stiúrthóra Ionchúiseamh Poiblí
(an DPP)</a>. Gníomhaíonn an Príomh-Aturnae Ionchúisimh mar aturnae leis an
DPP. Déanann aturnaetha ionchúisimh ionadaíocht don DPP i ngach cúirt i
mBaile Átha Cliath agus déanann aturnaetha áitiúla Stáit ionadaíocht don
DPP sna cúirteanna lasmuigh de Bhaile Átha Cliath.</p>

<p>Déanann an Stiúrthóir Ionchúiseamh Poiblí an dlí coiriúil a
fhorfheidhmiú sna cúirteanna thar ceann mhuintir na hÉireann, ionchúisimh
phoiblí a stiúradh agus a mhaoirsiú ar díotáil sna cúirteanna, agus
cuireann sé treoir agus comhairle ar fáil don Gharda Síochána maidir le
cásanna achomair anuas ar threoir shonrach sna cásanna siúd ar iarraidh
sin.</p>

<p>Tá Oifig an DPP go hiomlán neamhspleách – ní féidir leis an Rialtas
an DPP a ordú chun aon chás ar leith a ionchúiseamh nó gan é
ionchúiseamh.</p>

<p>Cé go ndéantar beagnach gach ionchúiseamh go foirmiúil in ainm an DPP,
is iad na Gardaí féin a dhéanann an cinneadh ar cé acu ionchúiseamh a
dhéanamh nó gan ionchúiseamh a dhéanamh i bhformhór na gcásanna, i
bhfírinne. Ní dhéanann ach an DPP amháin an cinneadh chun ionchúiseamh a
dhéanamh sna cásanna is tromchúisí (mar shampla, dúnmharú, cionta
gnéasacha), áfach.</p>

<p>Tá faisnéis ar <a href="http://www.dppireland.ie/victims_and_witnesses/the-decision-to-prosecute/">conas
a dhéantar cinntí</a> ar fáil i bhfoilseachán an DPP, <a href="http://www.dppireland.ie/filestore/documents/GUIDELINES_-_Revised_NOV_2010_eng.pdf">Treoirlínte
d’Ionchúisitheoirí (pdf)</a>.</p>
</div>
<div class="topic base_rules">
<h2 class="topic base_rules_title" id="l4c992">Ionchúiseamh</h2>

<p>Má chinneann an DPP chun ionchúiseamh a dhéanamh, oibríonn an t-aturnae
ionchúisimh (i ngach cúirt i mBaile Átha Cliath) nó aturnaetha áitiúla an
Stáit (i gcúirteanna lasmuigh de Bhaile Átha Cliath) le híospartaigh ar na
bealaí a leanas:</p>
<ul><li>Oibríonn siad leis an nGarda Síochána lena chinntiú go gcoimeádtar
    an t-íospartach ar an eolas ar fhorbairtí maidir leis an ionchúiseamh,
    go háirithe iad siúd de chineál foréigneach nó gnéasach</li>
  <li>Ar iarraidh sin ag an íospartach, éascaíonn siad cruinniú
    réamhthrialach idir an t-íospartach agus an t-aturnae agus an t-abhcóide
    a dhéileálann leis an gcás chun an cás a phlé. Is é cuspóir an
    chruinnithe seo próiseas na trialach a mhíniú don íospartach. Ní
    phléann siad fianaise le finnéithe sula mbíonn cás ar siúl.</li>
</ul><p>Nuair atá sé deimhnithe ag cúirt go bhfuil duine ciontach, déanfaidh sí
cinneadh ar an bpianbhreith. Má mheasann an DPP go bhfuil pianbhreith na
cúirte ró-thrócaireach, féadfaidh sí an phianbhreith a achomharc leis an
gCúirt Achomhairc. Ní féidir leis an DPP achomharc a dhéanamh i gcoinne
pianbhreithe a thugtar sa Chúirt Dúiche.</p>

<p>Tá fáil ar bhreis faisnéise ar <a href="http://www.dppireland.ie/brief-guide-to-the-criminal-justice-system/category/5/">íospartaigh
na coireachta agus cásanna cúirte</a> ar láithreán gréasáin an DPP.</p>
</div>
<div class="topic base_rates">
<h2 class="topic base_rates_title" id="lef098">Cinneadh gan ionchúiseamh a dhéanamh</h2>

<p>Má chinneann an DPP gan ionchúiseamh a dhéanamh i gcás ar leith, tugtar
na cúiseanna do na Gardaí imscrúdaithe agus coimeádtar faoi rún iad.</p>

<h3>Cúiseanna le cinneadh</h3>

<p>Ní chasann an DPP agus a fhoireann leis na híospartaigh chun plé a
dhéanamh ar chinntí. Féadfaidh íospartach iarraidh ar an DPP ar achoimre ar
na cúiseanna a bhí leis an gcinneadh gan ionchúiseamh a dhéanamh. Baineann
seo le gach cinneadh a rinneadh ón 16 Samhain 2015 i leith.</p>

<p>Ón 22 Deireadh Fómhair 2008 i leith, féadfaidh duine muinteartha i gcás
marfach iarraidh ar achoimre ar na cúiseanna atá leis an gcinneadh gan
ionchúiseamh a dhéanamh.</p>

<p>Má rinne na Gardaí an cinneadh gan ionchúiseamh a dhéanamh, féadfaidh
íospartach iarraidh ar na Gardaí ar achoimre ar na cúiseanna a bhí leis an
gcinneadh.</p>

<h3>Athbhreithniú ar chinneadh</h3>

<p>Féadfaidh íospartach, duine muinteartha an íospartaigh i gcás marfach
nó aturnae a ghníomhaíonn thar a gceann iarraidh ar athbhreithniú ar
chinneadh. Má d’iarr tú ar achoimre ar na cúiseanna a bhí leis an
gcinneadh gan ionchúiseamh a dhéanamh, ní mór duit d’iarratas a dhéanamh
ar athbhreithniú laistigh de 28 lá tar éis an dáta a shonraítear ar an
litir a chuireann ar an eolas thú ar na cúiseanna. Murar iarr tú ar na
cúiseanna a bhí leis an gcinneadh, ní mór duit d’iarratas a dhéanamh ar
athbhreithniú laistigh 56 lá (8 seachtaine) tar éis an dáta a insítear an
cinneadh duit gan ionchúiseamh a dhéanamh.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Chun iarraidh ar achoimre ar na cúiseanna a bhí le cinneadh gan
ionchúiseamh a dhéanamh, ní mór duit foirm um Iarratas ar Chúiseanna a
sheoladh chuig an Aonad Cumarsáide agus Idirchaidrimh Íospartach ag an
seoladh thíos. Féadfaidh tú <a href="http://www.dppireland.ie/filestore/documents/victims_directive_publications/ENGLISH_-_Application_Form_%5BRequest_for_Reasons_for_Decisions%5D.pdf">an
fhoirm um Iarratas ar Chúiseanna (pdf)</a> a íoslódáil. Tá sí ar fáil i
<a href="http://www.garda.ie/Stations/Default.aspx">stáisiúin na nGardaí</a>
chomh maith.</p>

<p>Chun iarraidh ar athbhreithniú ar chinneadh gan ionchúiseamh a dhéanamh,
ba cheart duit scríobh chuig an Aonad Cumarsáide agus Idirchaidrimh
Íospartach ag an seoladh thíos agus an t-athbhreithniú a iarraidh.</p>

<p>Féadfaidh tú teacht ar <a href="http://www.dppireland.ie/victims_and_witnesses/young-witnesses/">bhreis
faisnéise ar conas cúiseanna agus athbhreithnithe a iarraidh</a> ar
láithreán gréasáin an DPP.</p>

<p>Mura mbaintear amach an méid a raibh coinne agat leis nó má bhíonn ceist
nó gearán agat, féadfaidh tú scríobh chuig an Stiúrthóir Ionchúiseamh
Poiblí.</p>

<p>Tá fáil ar bhreis faisnéise i <a href="http://www.dppireland.ie/victims_and_witnesses/victims-charter/">gCairt
Íospartach an Stiúrthóra Ionchúiseamh Poiblí</a> agus ina leabhrán, <a href="http://www.dppireland.ie/filestore/documents/victims_directive_publications/ENGLISH_-_Role_of_the_DPP.pdf">Ról
an DPP (pdf)</a>.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<div class="inlinesio">
<p>
</p><div>
<h3>Stiúrthóir na nInchúisithe Poiblí</h3>
<p>
  

  
  Bóthar na hOtharlainne<br>Baile Átha Cliath 7<br>Éire
  <br>
  
</p>
<p>
  

  
  <strong>Teil:</strong>+353 (0)1 858 8500
  <br>
  

  

  

  
  <strong>Láithreán Gréasáin:</strong> <a href="http://www.dppireland.ie/">http://www.dppireland.ie/</a>
  <br>
  

  

  

  
</p>
</div></div>

</div>
</div>
</html>
