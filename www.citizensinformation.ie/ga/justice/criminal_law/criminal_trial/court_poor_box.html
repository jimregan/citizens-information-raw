<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Bosca na mBocht sna Cúirteanna
</title>
    
    <meta name="description" content="Tá an chumhacht ag breithimh i gcúirteanna in Éirinn ordú a     thabhairt do chiontóirí síntiús a dhéanamh do Bhosca na mBocht (is é sin,     síntiús chuig carthanas a dhéanamh in áit a bheith     ciontaithe).">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Bosca na mBocht sna Cúirteanna</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Amanna i gcásanna coiriúla os comhair na gcúirteanna íochtaracha in
Éirinn, d'fhéadfadh an <a shape="rect" href="../../courtroom/judge.html">breitheamh</a> ordú a thabhairt don
chosantóir síntiús a chur i mBosca na mBocht in áit a bheith ciontaithe. I
bhfocail eile, in áit a bheith ciontaithe agus tréimhse príosúnachta, nó
fíneáil reachtúil a bheith amach roimhe/roimpi, is féidir leis an
mbreitheamh a ordú go mbronnan an cosantóir suim airgid ar charthanas
ainmnithe ag an mbreitheamh. Cuireann an cosantóir an tsuim airgid seo i
dtaisce sa chúirt, agus ansin íocann Oifig Fineála na Cúirte an t-airgead
leis an gcarthanas atá i gceist. </p>

<p>Níl aon dlí soiléir a thugann an chumhacht seo don bhreitheamh. Is
próiseas í úsáid Bhosca na mBocht áfach, a d'fhás thar na blianta. Is
cosúil go n-éiríonn sé as dlínse dlí choitinn an bhreithimh a c(h)umhacht
a chomhlíonadh agus é/í ag gearradh píonós agus/nó coinníollacha eile.
Go háirithe, tarlaíonn an próiseas seo sna cúirteanna íochtaracha (is é
sin, an <a shape="rect" href="../../courts_system/district_court_criminal_juris.html">Chúirt
Dhúchais</a>). </p>

<p>Í 2005 d’fhoilsigh an <a href="http://www.lawreform.ie/">Coimisiún um
Athchóiriú an Dlí</a> a dtuarascáil <a shape="rect" href="http://www.lawreform.ie/_fileupload/Reports/rCourtPoorBox.pdf">Report on
The Court Poor Box: Probation of Offenders (pdf)</a>. I mí Feabhra 2014
d'fhoilsigh an Roinn Dlí agus Cirt agus Comhionannais an <a href="http://www.justice.ie/en/JELR/Pages/PR14000035">Scéim Ghinearálta um
Bille Cheartas Coiriúil (Smachtbhannaí Pobail)</a> um a bhfuil sé beartaithe
a chur in ionad an bosca mbocht le Ciste Cúitimh reachtúil.</p>

<p></p>

<p>Go dtí go dtabharfar reachtaíocht nua isteach, áfach, déanann an t-eolas
seo a leanas cur síos ar an staid mar atá faoi láthair i leith Bhosca
Cúirte na mBocht in Éirinn. </p>

<p>Is é an fáth is coiteanta a ndéantar cinneadh mar sin ná, i dtuairim an
bhreithimh, cé go bhfuil a gcás cruthaithe ag na cúisitheoirí, nach bhfuil
sé oiriúnach ciontú a chur síos. Mar shampla, má tá súil ag an
mbreitheamh nach ndéanfaidh an cosantóir coir ar bith eile. </p>

<p>Mar shampla, ar láimh amháin is féidir a áiteamh gur cosc suntasach ar
choir é do roinnt saoránach a bheith ag súil le teacht os comhair cúirte.
Amanna nuair a smaoiníonn siad go mbeidh sonraí a saol pearsanta agus a
ngníomhaíoctaí os comhair an phobail, cuireann sé sin iad ó choir a
dhéanamh arís. Chomh maith leis sin, má bhíonn ciontú cláraithe i
d'aghaidh, bíonn torthaí suntasacha ar do shaol (mar shampla súil le
fostaíocht, slí bheatha, caidrimh gnó agus sóisialta, agus araile). Mar
gheall air sin nuair a cheapann an chúirt nach ndéanfaidh an saoránach coir
ar bith eile, is féidir leis an mbreitheamh síntiús do Bhosca na mBocht a
roghnú mar phíonós. </p>

<p>Ar an láimh eile, áfach, is cúis imní in Éirinn nach bhfuiltear cinnte
an gcaitear le ciontóirí as culraí eacnamaíochta difriúla ar bhealach
cothrom. Tá ceist shuntasach chomh maith ann faoin easpa freagrachta maidir le
húsáid an airgid. Mar shampla ceapann daoine áirithe gur bealach éalaithe
ó chiontú é Bosca na mBocht do shaoránaigh a bhfuil sé d'acmhainn acu an
fhíneáil a íoc. B'fhéidir nach mbeadh an dara rogha ag daoine nach bhfuil
sé d'acmhainn acu an fhíneáil a íoc, ach an ciontú a bheith cláraithe ina
n-aghaidh. Is cúis imní é chomh maith go gcoinníonn na síntiúis do Bhosca
na mBocht fíneálacha a ghearrfaí de ghnáth ó Rialtas na hÉireann. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Níl dlí ar bith in Éirinn a rialaíonn Boscaí na mBocht sna cúirteanna.
Nuair a dhéanann an cúisí íocaíocht do Bhosca na mBocht, de ghnáth
cuireann an breitheamh an tAcht Promhaidh i bhfeidhm nó ghearrann sé/sí
pionós ar fionraí. </p>

<p><span>Tá sé i gceist a athchóiriú ar an gcóras bosca mbocht cúirte. Go
dtí go bhfuil an reachtaíocht nua i bhfeidhm, tá an córas bosca mbocht
cúirte fós i bhfeidhm</span><span>.</span></p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Is féidir athruithe a bheith ar shuimeanna síntiús do Bhosca na mBocht a
ghearrann breitheamh ag brath ar an gcoir. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Má ordaíonn breitheamh duit síntiús a dhéanamh do Bhosca na mBocht agus
má tá an t-airgead agat é a íoc, baileoidh an <a shape="rect" href="../../courtroom/court_registrar.html">Cláraitheoir Cúirte</a> sa
chúirt ar an lá an íocaíocht agus eiseoidh sé/sí admháil duit. Ansin
cuireann an chúirt na híocaíochtaí ar aghaidh go dtí an
carthanas/eagraíocht chuí. Mura mbíonn an t-airgead agat, nó má
roghnaíonn tú gan síntiús a dhéanamh, clárófar ciontú i dtaobh do
choire i d'aghaidh. </p>
</div>
</div>
</html>
