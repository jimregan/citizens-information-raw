<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Toghairmeacha
</title>
    
    <meta name="description" content="Tá cur síos anseo ar thoghairmeacha.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Toghairmeacha</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>
In Éirinn, in áit <a shape="rect" href="summons.html">tú a ghabháil</a>
chun tú a thabhairt chun na cúirte chun gearán a fhreagairt, is féidir leis
<a shape="rect" href="../../law_enforcement/garda_siochana_national_police_force.html">na
Gardaí</a> toghairm a sheirbheáil ort a ordaíonn duit a theacht i láthair
sa chúirt ar dháta ar leith ag am ar leith. Eisíonn <a shape="rect" href="../../courts_system/district_court.html">an Chúirt Dúiche</a>
toghairmeacha tar éis do ghearán a bheith déanta i do choinne ag Garda (nó
ag duine eile in ionchúiseamh príobháideach).<br><br>
Is iondúil go n-eisítear toghairmeacha i gcásanna nach bhfuil chomh
tromchúiseach nuair nach gceaptar gur gá tú a ghabháil chun a chinntiú go
dtiocfaidh tú i láthair sa chúirt.<br></div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Tá trí bhealach inar féidir toghairmeacha a eisiúint in Éirinn i
gcomhair mionchionta:</p>
<ul><li>Faoi Alt 10 den <a href="http://www.irishstatutebook.ie/eli/1851/act/93/enacted/en/html">Acht
    Gearr-Sheisiún (Éire) 1851</a> </li>
  <li>Faoi phróiseas riaracháin a tugadh isteach faoi <a href="http://www.irishstatutebook.ie/eli/2004/act/31/section/49/enacted/en/html">Alt
    1</a> den <a shape="rect" href="http://www.irishstatutebook.ie/1986/en/act/pub/0033/index.html">Acht
    na gCúirteanna (Uimh. 3) 1986</a> </li>
  <li>Faoin bpróiseas i gcomhair neamh-íocaíocht ar <a shape="rect" href="/ga/travel_and_recreation/motoring_1/driving_offences/driving_offences.html">fhíneálacha
    ráta seasta</a> </li>
</ul><p><br></p>

<h3>Faoin Acht Gearr-Sheisiún (Éire) 1851</h3>

<p>Seo é an próiseas a úsáidtear go hiondúil in ionchúisimh
príobháideacha, mar shampla, sa chás ina bhfuil deacrachtaí ag daoine
aonair lena gcuid comharsana. Ní minic a úsáideann na Gardaí é.<br><br>
Téann an gearánach os comhair breitheamh Cúirte Dúiche agus déanann sé an
gearán ó bhéal nó i scríbhinn, le nó gan mionn, de réir mar a
shocraíonn an breitheamh.<br><br>
Ba cheart mionsonraí a bheith i gceist sa bhfaisnéis a thugann an gearánach
maidir le:</p>
<ul><li>Ainm agus seoladh an té a bhfuil an cion curtha ina leith. </li>
  <li>Ainm agus seoladh an ghearánaí </li>
  <li>Na sonraí bunúsacha a bhaineann leis an gcion líomhnaithe, lena
    n-áirítear an t-am atá sé líomhnaithe a tharla sé </li>
  <li>An píosa reachtaíochta a bhaineann leis an gcion, más féidir. </li>
</ul><p>Nuair a chuirtear an fhaisnéis ós comhair an bhreitheamh, ní mór dó/di
an cinneadh a dhéanamh an dtugann sé údar le toghairm. Má eisíonn an
breitheamh toghairm, cuirfidh sé seo ceangailt ar an té a bhfuil an cion
curtha ina leith.</p>

<h3>Faoi Acht na gCúirteanna (Uimh. 3) 1986</h3>

<p>Is é an próiseas riaracháin foi Acht na gCúirteanna (Uimh 3) 1986 an
nós imeachta a úsáideann na Gardaí go hiondúil agus ceadaíonn sé seo do
oifig na Cúirte Dúiche toghairmeacha a eisiúint. Is próiseas riaracháin é
seo inar féidir iarratais a dhéanamh ar son an Ard-Aighne, an Stiúrthóir
Ionchúiseamh Poiblí, baill den Gharda Síochána nó aon duine eile atá cead
reachtúil acu cionta a ionchúiseamh. </p>

<h3>Toghairm</h3>

<p>Toghairm a <a href="http://www.courts.ie/rules.nsf/53bd32841fc5bbf280256d2b0045bb5d/7ced286cd9c9b12a8025764f005944f9?OpenDocument">eiseofar
faoin Act 1851</a> nó a <a href="http://www.courts.ie/rules.nsf/53bd32841fc5bbf280256d2b0045bb5d/86a852378d13c3658025764f00594509?OpenDocument">eisíodh
faoi Acht 1986</a> ní mór do na nithe seo a leanas a bheith san toghairm:</p>
<ul><li>Ainm an ghearánaí nó an ionchúisitheoir (mar shampla, ainm Gharda)
  </li>
  <li>Ainm agus seoladh an té ina bhfuil an gearán déanta ina leith </li>
  <li>Sonraí, i ngnáth-theanga, maidir leis an gcion líomhnaithe, lena
    n-áirítear an t-am, an dáta agus an suíomh inar tharla an cion
    líomhnaithe </li>
  <li>Am, dáta agus ionad na cúirte </li>
  <li>An bhreithimh síniú má eisiúint ag breitheamh nó ainm an gcléireach
    Cúirte Dúiche </li>
</ul><p>Sa chás ina n-eisítear an toghairm faoi Acht 1986, bíonn na nithe seo a
leanas san toghairm freisin: </p>
<ul><li>breac-chuntas ar an dlí atá sé líomhnaithe a briseadh </li>
  <li>An dáta ar a ndearnadh iarratas ar an toghairm </li>
</ul><p>Is é an ceann deiridh seo é an ceann is tábhachtaí maidir leis <a shape="rect" href="time_limitations.html">na teorainneacha ama i leith tús a
chur le himeachtaí coiriúla</a>. Léireoidh an dáta seo ar cuireadh isteach
ar an toghairm taobh istigh den teorainn ama dlíthiúil atá ann chun tús a
chur le himeachtaí.<br><br></p>

<h3>I gcomhair neamh-íocaíocht fhíneálacha ráta seasta <br></h3>

<p>Nuair a eisítear fógra ráta seasta chugat i gcomhair cion trácht ar
bhóithre agus go dteipeann ort an fíneáil a íoc taobh istigh den am atá
ceadaithe, eisítear toghairm chugat go huathoibríoch agus seolfar chugat é
sa ghnáth-phost. Ní gá sa phróiseas seo go ndéanfadh an Garda iarratas go
n-eiseofaí an toghairm, mar tarlaíonn an toghairm mar thoradh ar
neamh-íocaíocht an fhíneáil ráta seasta.</p>

<p><br></p>

<h3>An toghairm a sheirbheáil </h3>

<p>Tá fáil ar na rialacha a rialaíonn seirbheáil toghairmeacha in <a shape="rect" href="http://www.courts.ie/rules.nsf/0c609d7abff72c1c80256d2b0045bb64/232ac051a1832bfe80257c900044b452?OpenDocument">Rialacha
na Cúirte Dúiche (Ordú 10)</a>. Go bunúsach, is féidir toghairm a
sheirbheáil ort sna bealaí seo a leanas:</p>
<ul><li>Seachadadh pearsanta: trí chóip den toghairm a shíneadh chugat nó é
    a fhágáil ag an áit chónaithe is déanaí is eol duit nó do áit
    oibre, le do chéile, do leanbh nó gaol eile. </li>
  <li>Seachadadh sa phost: trí post cláraithe chuig do áit chónaithe is
    déanaí nó is iondúil duit nó chuig do áit gnó nó an áit ina bhfuil
    tú fostaithe. </li>
</ul><p>Nuair atá seirbheáil á dhéanamh trí sheachadadh pearsanta, ní mór don
toghairm a bheith seirbheáilte ar a laghad 7 lá roimh an dáta atá socraithe
dod' chás cúirte. I gcás phost cláraithe, is tréimhse 21 lá atá i
gceist.<br><br>
Murar seirbheáladh toghairm i gceart, níl aon iachall ort a theacht i
láthair sa chúirt mar fhreagra air. Má tá tú i láthair sa chúirt,
áfach, níl aon chúis nach féidir leis na himeachtaí i do choinne dul chun
cinn. I bhfocail eile, tá aon locht a bhí ar sheirbheáil na toghairme arna
cheartú ag do láithreas sa chúirt. <br><br></p>

<h3>Lochtanna nó dearmadaí ar an toghairm </h3>

<p>Is fíor-annamh a dhíbhíonn an chúirt cás mar gheall ar dhearmad nó
easnamh i dtoghairm. Ní iondúil go gcosctar ionchúiseamh an cháis mar
thoradh ar neamhréiteach nó difríochtaí idir na fíorais ar an toghairm
agus na fíorais a chuireann an Garda atá i mbun an ionchúisimh i láthair na
cúirte maidir le ham agus áit an eachtra. Go deimhin, tá sé de dhiscréid
ag an gCúirt Dúiche toghairm lochtach a leasú.<br><br></p>

<h3>Atráthanna</h3>

<p>Mura dtagann tú i láthair sa chúirt ar an dáta atá sonraithe ar an
toghairm, is féidir leis an gCúirt Dúiche: </p>
<ul><li>Dul ar aghaidh leis an éisteacht i d'uireasa nó </li>
  <li>Cinneadh a dhéanamh an ábhar a chur ar atráth. Cuirfear ar an eolas
    tú maidir leis an dáta nua don éisteacht </li>
</ul><p>Má tharlaíonn sé ar dháta an atráth, nach bhfuil tú tagtha sa gcúirt
fós, agus go bhfuil an breitheamh sásta gur tugadh fógra réasúnta duit
maidir leis an éisteacht ar atráth, is féidir leis an gcúirt </p>
<ul><li>Barántas a eisiúint chun tú a ghabháil agus a thabhairt chun na
    cúirte nó </li>
  <li>Dul ar aghaidh leis an éisteacht i d'uireasa </li>
</ul><p></p>
</div>
</div>
</html>
