<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An Dlí ar chionta gnéis in Éirinn
</title>
    
    <meta name="description" content="Leagann an dlí in Éirinn amach réimse cionta a mheastar a bheith ina gcionta gnéis. Cad iad na cionta seo agus conas a d’athraigh an dlí sa limistéar seo?">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An Dlí ar chionta gnéis in Éirinn</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá réimse cionta gnéis toirmiscithe de réir dlí. Leagann an fhaisnéis
seo a leanas amach an chuid is tábhachtaí de na cionta seo. Braitheann an
cúiseamh áirithe as na cionta seo ar na tosca go léir a bhaineann leis an
gcás seo, aois an íobartaigh agus an fhianaise atá ar fáil. Cuimsíonn na
pionóis reatha ar chionta gnéis in Éirinn an méid seo a leanas: </p>
<ul><li>Príosúnacht </li>
  <li>Fíneálacha </li>
  <li>Iad a chur ar Chlár na gCiontóirí Gnéis </li>
  <li>Orduithe Ciontóirí Gnéis </li>
  <li>Maoirseacht Iarscaoilte </li>
</ul><p>Caithfidh ciontóirí gnéis in Éirinn a rá le fostaitheoirí ionasacha
gur ciontaíodh as cionta den sórt sin iad. Leagtar amach níos mó eolais
faoin dualgas seo inár ndoiciméad faoi <a shape="rect" href="/ga/employment/employment_rights_and_conditions/monitoring_and_surveillance_at_work/garda_clearance_for_employees.html">Imréiteach
Garda d’Fhostaithe</a>. <br></p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Éigniú </h3>

<p>Is féidir coir an éignithe a chúiseamh faoi <a shape="rect" href="http://www.irishstatutebook.ie/1981/en/act/pub/0010/index.html">Acht um
an Dlí Coiriúil (Éigniú) 1981</a> nó an <a shape="rect" href="http://www.irishstatutebook.ie/1990/en/act/pub/0032/index.html">Acht um
an Dlí Coiriúil (Éigniú) (Leasú) 1990</a>. Cinneoidh imthosca an cháis,
aois an íobartaigh agus an fhianaise cén reachtaíocht a bheidh i bhfeidhm.
</p>

<p>Is é an t-uasphionós in Éirinn ar chion éignithe ná príosúnacht
saoil. Tá cionta gaolmhara faoin dlí maidir le hiarracht ar éigniú, agus ar
leithligh maidir le cabhrú agus neartú le héigniú. (Is é sin, cabhrú le
duine eile éigniú a dhéanamh). </p>

<h3>Ionsaí Gnéis/Tromionsaí gnéis </h3>

<p>Leagann <a shape="rect" href="http://www.irishstatutebook.ie/1990/en/act/pub/0032/sec0002.html">Alt 2
den Acht um an Dlí Coiriúil (Éigniú) (Leasú) 1990</a> amach an dlí in
Éirinn ar ionsaí gnéis. Is é atá in ionsaí gnéis ná ionsaí
mígheanasach ar dhuine fireann nó ar dhuine baineann. Is í an
uas-phianbhreith ná 10 mbliana de phríosúnacht nó 14 bliana má tá an
t-íobartach faoi 17 mbliana d’aois. </p>

<p>Is é atá sa tromionsaí gnéis ná ionsaí gnéis a a bhfuil foréigean
tromchúiseach nó bagairt foréigin thromchúisigh ag baint leis. I gcomhar le
cionta foréigin, is í príosunacht saoil an uas-phianbhreith as tromionsaí
gnéis. </p>

<h3>Cionta gnéis a bhaineann le leanaí </h3>

<p>Níl aon sainchion ann sa dlí ar <em>mhí-úsáid ghnéis leanaí</em>. Is
féidir duine a chúiseamh le héigniú, ionsaí gnéis, tromionsaí gnéis nó
le ceann de na sainchionta a bhaineann le leanaí. D’athraigh an dlí sa
limistéar seo go suntasach i 2006 – tá tuilleadh eolais leagtha amach
thíos. </p>

<h3>Foréigean reachtúil </h3>

<p>Ní úsáidtear an téarma <em>foréigean reachtúil</em> sa reachtaíocht
ach is é sin an téarma atá in úsáid go coitianta ar theagmháil gnéis
mhídhleathach le duine faoi 17 mbliana d’aois. Go dtí Meitheamh 2006,
cúisíodh as an gcion seo faoin <a shape="rect" href="http://www.irishstatutebook.ie/1935/en/act/pub/0006/index.html">Acht um
an Dlí Coiriúil (Leasú) 1935</a>. I gcás CC v Éire, an tAturnae
Ginearálta agus Stiúrthóir Ionchúisimh Poiblí, chinn an Chúirt Uachtarach
go raibh <a shape="rect" href="http://www.irishstatutebook.ie/1935/en/act/pub/0006/sec0001.html">Alt 1
Acht um an Dlí Coiriúil (Leasú) 1935</a> neamhreachtúil. <a shape="rect" href="/ga/government_in_ireland/national_government/standards_and_accountability/unconstitutional_legislation_and_decisions.html">Léigh
níos mó faoi cad a tharlaíonn nuair a fhaightear go bhfuil dlí
neamhbhunreachtúil anseo</a>. <a shape="rect" href="http://www.courts.ie/judgments.nsf/09859e7a3f34669680256ef3004a27de/877f6b6773b3dcee80257177003c6586?OpenDocument">Féach
ar bhreithiúnas na Cúirte Uachtaraí i gcás CC v. Éire anseo</a>. </p>

<p>Is í éifeacht chinneadh na Cúirte Uachtaraí nach bhfuil Alt 1 d’Acht
1935 ina chuid den Acht níos mó. Ní dhéarnadh athrú ar bith ar an chuid
eile den Acht. Ritheadh Acht nua, <a shape="rect" href="http://www.oireachtas.ie/documents/bills28/acts/2006/a1506.pdf">Acht um
Dhlí Coiriúil (Cionta Gnéis) 2006 (pdf)</a> le dul in áit na bhforálacha
neamh-bhunreachtúla in Acht 1935. Chomh maith leis sin d’aisghair sé agus
chuaigh sé in aonad Alt 2 d’Acht 1935. Tá bun-Acht 1935 leasaithe a lán
uaireanta anois. </p>

<h3>Truailliú linbh faoi 15 bliana d’aois </h3>

<p>De réir an Achta um an Dlí Coiriúil (Cionta Gnéis) 2006, is cion
coiriúil é a bheith páirteach i nó iarracht a dhéanamh a bheith páirteach
i ngníomh gnéis le leanbh faoi 15 bliana d’aois. Is é seo an chiall atá
leis an bhfocal '<em>truailliú</em>'. Is í an uas-phianbhreith as an gcion
seo ná príosúnacht saoil. </p>

<p>Chun críocha an dlí cuimsíonn gníomh gnéasach comhriachtain agus
bugaireacht idir dhaoine nach bhfuil pósta lena chéile agus aon ghníomh
gnéasach a d’fhéadfadh a bheith ina thromionsaí gnéis. </p>

<p>Forálann Acht 2006 gur féidir leis an gcúisí argóint a dhéanamh gur
chreid siad go macánta go raibh an leanbh 15 bliana d’aois nó níos mó.
Ansin caithfidh an chúirt a mheas an raibh an tuiscint sin réasúnta nó nach
raibh. Ní cosaint é a thaispeáint gur fhorthoiligh an leanbh don ghníomh
gnéis. </p>

<h3>Truailliú linbh faoi 17 d’aois </h3>

<p>De réir <a shape="rect" href="http://www.oireachtas.ie/documents/bills28/acts/2006/a1506.pdf">Alt 3 den
Acht um Dhlí Coiriúil (Cionta Gnéis) 2006 (pdf)</a> is cion coiriúil é a
bheith páirteach nó iarracht a dhéanamh a bheith páirteach le gníomh
gnéis le leanbh faoi 17 mbliana d’aois. Is é an uas-phianbhreith ná cúig
bliana, deich mbliana más duine in údarás an cúisí. Ciallaíonn duine in
údarás: </p>
<ul><li>Tuismitheoir, leasthuismitheoir, gairdian, seantuismitheoir, uncail nó
    aintín an íobartaigh, nó </li>
  <li>Or aon duine ag feidhmiú in loco parentis (in áit tuismitheora nó
    tuismitheoirí) don íobartach, nó </li>
  <li>Aon duine atá freagrach as oideachas, maoirseacht nó leas an
    íobartaigh </li>
</ul><p>Tá an uas-phianbhreith níos mó don dara cion nó do chion eile ina
dhiaidh sin. <br>
Is féidir leis an gcúisí argóint a dhéanamh gur chreid siad go macánta go
raibh an leanbh 17 mbliana d’aois nó níos mó. Ansin caithfidh an chúirt a
mheas an raibh an tuiscint sin réasúnta nó nach raibh. Ní cosaint é a
thaispeáint gur fhorthoiligh an leanbh don ghníomh gnéis. </p>

<p>Tá toiliú an Stiúrthóra Ionchúiseamh Poiblí de dhíth le hon
chúiseamh a dhéanamh ar leanbh faoi 17 mbliana d’aois as an gcion seo. Níl
duine a chiontaítear sa chion seo agus nach bhfuil níos mó ná dhá bhliain
níos sine ná an t-íobartach faoi réir ag riachtanas <a shape="rect" href="http://www.irishstatutebook.ie/2001/en/act/pub/0018/index.html">Acht na
gCiontóirí Gnéis 2001</a>. Ciallaíonn sé seo nach gcuirfear a n-ainm ar
Chlár na gCiontóirí Gnéis. </p>

<p>Ní féidir cáilín faoi 17 mbliana d’aois a bhfuil comhriochtain déanta
aici a chiontú i gcion ar an bhforas sin amháin. <br></p>

<h3>Leanaí a chur i mbaol go meargánta </h3>

<p>Forálann an tAcht um Cheartas Coiriúil 2006 le haghaidh cion nua ar cur i
mbaol meargánta leanaí é. Tháinig sé seo i bhfeidhm ar 1 Lúnasa 2006. </p>

<p>Is féidir an cion seo a bheith déanta ag duine a bhfuil údarás nó
smacht aige ar leanbh nó ag mí-úsáideoir agus a chuireann leanbh i
gcóntúirt go hintinneach agus go meargánta trí: </p>
<ul><li>A bheith ina chúis nó ag ligean d’aon leanbh a bheith curtha nó
    fágtha i staid a chruthaíonn priacail shubstainteach go mbeidh an leanbh
    ina íobartach mórdhíobhála nó mí-úsáide gnéis nó </li>
  <li>Cliseadh bearta réasúnta a dhéanamh le leanbh a chosaint ar phriacail
    den sórt sin le linn dóibh a bheith eolach go bhfuil an leanbh i staid
    den sórt sin. </li>
</ul><p>Ní féidir le duine ar bith ach an Stiúrthóir Ionchúiseamh Poiblí an
cion seo a chúiseamh. Is é an pionós ná fíneáil (gan uasteorainn)
agus/nó uasmhéid de 10 mbliana príosúnachta. </p>

<h3>Ciorrú Coil </h3>

<p>Tagraíonn an téarma ciorrú coil do chaidreamh collaí idir neasghaolta.
Cuimsíonn neasghaolta leanbh, siblín nó tuismitheoir. Is cion coiriúil é
seo agus cúisítear faoin Acht um Phionós ar Chiorrú Coil 1908 é, mar a
leasaíodh ag an <a shape="rect" href="http://www.irishstatutebook.ie/1995/en/act/pub/0012/index.html">Acht um
an Dlí Coiriúil (Imeachtaí Ciorruithe Coil) 1995</a>. </p>

<p>Níl aon teorainneacha aoise ann. Ní féidir cailín faoi 17 mbliana
d’aois a chúiseamh as ciorrú coil, áfach. Is í an uas-phianbhreith ná
príosúnacht saoil do dhaoine fireanna agus seacht mbliana do dhaoine
baineanna. </p>

<h3>Cionta Gnéis a bhaineann le daoine a bhfuil míchumais orthu </h3>

<p>Tá sainfhorálacha in Éirinn le haghaidh cionta gnéis a bhaineann le
daoine a bhfuil míchumais orthu. Is féidir duine atá páirteach i
ngníomhaíocht ghnéis neamhdhleathach le duine a bhfuil míchumas air a
chúiseamh faoi aon cheann de na forálacha a bhfuil cur síos orthu thuas. Tá
na sainfhorálacha do dhaoine a bhfuil míchumais orthu le fáil i <a shape="rect" href="http://www.irishstatutebook.ie/1993/en/act/pub/0020/sec0005.html">Alt 5
den Acht um an Dlí Coiriúil (Cionta Gnéis) 1993</a>. </p>

<p>Forálann sé seo le haghaidh na gcionta seo a leanas: </p>
<ul><li>Caidreamh gnéis nó bugaireacht le duine lagintinneach (nach céile í);
    is í an uas-phianbhreith ná deich mbliana príosúnachta </li>
  <li>Ró-mhígheanas ag duine fireann le duine fireann atá lagintinneach; is
    é an uas-phianbhreith ná dhá bhliain príosúnachta </li>
</ul><p>Is é atá i gceist le lagintinneach de réir an dlí ná duine atá ag
fulaingt le mí-ord den intinn, bíodh sin trí mhíchumas meabhrach nó
tinneas meabhrach, atá de nádúr nó de chéim nach mbeadh ar a chumas do
dhuine dá dheasca saol neamhspleách a bheith acu nó iad féin a chosaint ar
throm-dhúshaothrú. </p>

<h3>An tAcht um Gháinneáil Leanaí agus Pornagrafaíocht Leanaí 1998 </h3>

<p>Déileálann <a shape="rect" href="http://www.irishstatutebook.ie/1998/en/act/pub/0022/index.html">An tAcht
um Gháinneáil Leanaí agus Pornagrafaíocht Leanaí 1998</a> le roinnt cionta
a bhaineann le leanaí faoi aois 17, lena n-áirítear: </p>
<ul><li>Gáinneáil linbh agus leanbh a thógáil ar son dúshaothraithe
    ghnéasaigh; is é an uas-phianbhreith ná príosúnacht saoil </li>
  <li><strong></strong>Ag ligean do leanbh a bheith á úsáid le haghaidh
    pornagrafaíochta le<strong>;</strong> is é an uas-phianbhreith ná
    fíneáil de suas le €31,000 agus/nó 14 bliana príosúnachta </li>
  <li><strong></strong>Pornagrafaíocht leanaí a dhéanamh, a dháileadh, a
    phriontáil nó a fh<strong>;</strong> Is í an uas-phianbhreith do chion
    achomair ná <a href="../criminal_trial/maximum_fines_on_summary_conviction.html">rang C
    fíneáil</a> agus/nó bliain príosúnachta; má chúisítear iad ar
    díotáil, is í an uas-phianbhreith ná fíneáil neamhtheoranta agus/nó
    14 bliana príosúnachta. <a shape="rect" href="/ga/travel_and_recreation/recreational_activities_in_ireland/censorship_in_ireland/censorship_of_video_and_dvd_recordings_in_ireland.html">Féach
    tuilleadh faisnéise faoi chinsireacht thaifid físeán agus
    teileachumarsáide anseo</a> . </li>
  <li>Seilbh pornagrafaíochta leanaí; is é an t-uasphionós as cion achomair
    ná rang C fíneáil agus/nó bliain príosúnachta; má chúisítear ar
    díotáil, is é an t-uasphionós ná €6,350 agus/nó cúig bliana
    príosúnachta. </li>
</ul><p>Tá tuilleadh faisnéise faoi <a shape="rect" href="../../../consumer_affairs/media/">chinsireacht ar scannáin, chló,
thaifid físeán agus DVD agus bearta chun daoine soghonta a chosaint in
Éirinn ar fáil anseo</a>. </p>

<h3>Fostú Ciontóirí Gnéis </h3>

<p>Is cion in Éirinn do chiontóir gnéis iarratas a dhéanamh ar obair nó
sheirbhís a dhéanamh (lena n-áirítear obair nó seirbhís Stáit) a mbeidh
rochtain neamh-mhaoirsithe aige/aici ar, nó teagmháil aige/aici le, leanaí
nó daoine lagintinneacha mar chuid de gan a rá leis an bhfostaitheoir nó
leis an gconraitheoir gur ciontóir gnéis é/í. Cuimsíonn obair nó
seirbhís Stáit obair déanta ag státseirbhísigh, Gardaí, na Fórsaí
Cosanta, údarás áitiúil agus foireann FSS. </p>

<p>Feach inár ndoiciméad faoi <a shape="rect" href="/ga/employment/employment_rights_and_conditions/monitoring_and_surveillance_at_work/garda_clearance_for_employees.html">Imréiteach
Garda d’Fhostaithe</a>. </p>
</div>
</div>
</html>
