<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Alcól agus an dlí
</title>
    
    <meta name="description" content="Pléann an cháipéis seo an dlí maidir le alcól a dhíol in     áitribh chéadúnaithe agus siopaí eischeadúnais, ól in áiteanna poiblí agus     tiomáint faoi thionchar alcóil.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Alcól agus an dlí</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is iad <a href="http://www.irishstatutebook.ie/eli/2008/act/17/enacted/en/html">an tAcht
Deochanna Meisciúla, 2008</a>, <a href="http://www.irishstatutebook.ie/2003/en/act/pub/0031/index.html">an tAcht
Deochanna Meisciúla, 2003</a>, <a href="http://www.irishstatutebook.ie/2000/en/act/pub/0017/index.html">an tAcht
Deochanna Meisciúla, 2000</a>, an t<a href="http://www.irishstatutebook.ie/eli/1872/act/94/enacted/en/html">Acht
Ceadúnúcháin, 1872</a> agus <a href="http://www.irishstatutebook.ie/1994/en/act/pub/0002/index.html">Can tAcht
um Cheartas Coiriúil (Ord Poiblí), 1994</a> an reachtaíocht ábhartha maidir
le halcól a dhíol in áitribh cheadúnaithe, le deochanna meisciúla a
cheannach i siopaí eischeadúnais agus maidir le halcól a ól in áiteanna
poiblí. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Na hAchtanna Deochanna Meisciúla</h3>

<p>Faoi na hAchtanna Deochanna Meisciúla, is cion é alcól a dhíol d’aon
duine faoi aois 18 mbliana. Beidh dliteanas ar aon duine a fhaightear ciontach
as é seo a dhéanamh ar ciontú achomair sa <a href="../../courts_system/district_court.html">Chúirt Dúiche</a> <a href="../criminal_trial/maximum_fines_on_summary_conviction.html">fíneáil
aicme C</a> a íoc.</p>

<p>Is cion é chomh maith alcól a cheannach do dhaoine faoi aois 18 mbliana
nó alcól a thabhairt d'aon duine faoi aois 18 mbliana mura ndéantar sa
bhaile é agus mura bhfuil cead tuismitheora acu. Má fhaightear ciontach thú
in aon cheann de na cionta seo, d’fhéadfadh dliteanas bheith ort ar ciontú
achomair i <a href="../../courts_system/district_court.html">gCúirt
Dúiche</a> agus fineáil aicme C a íoc.</p>

<p>Níl cead ag daoine óga faoi aois 18 mbliana a bheith in áitreabh
ceadúnaithe le linn uaireanta sínte (seachas faoi chúinsí áirithe). Tá
sealbhóir an cheadúnais freagrach as a dheimhniú nach dtarlaíonn seo.</p>

<p>Má tá tú faoi aois 18 mbliana, ní féidir leat alcól a cheannach go
dlíthiúil. Ina theannta sin, ní féidir leat alcól a ól mura bhfuil tú i
dteach príobháideach agus go bhfuil agat cead ó do thuismitheoirí. Is cion
é chomh maith ligean ort go bhfuil tú níos sine ná 18 mbliana chun alcól a
cheannach nó a ól. Má fhaightear ciontach thú in aon cheann de na cionta
seo, d’fhéadfaí fíneáil aicme E a ghearradh ort ar chiontú achomair i
gCúirt Dúiche.</p>

<h3>Iompar in áitribh cheadúnaithe</h3>

<p>Tá coinne leis go mbíonn dea-iompar ag gach tráth ar chustaiméirí i
mbeáir agus in áitribh cheadúnaithe in Éirinn agus go léirítear meas cuí
ar dhaoine eile. Is cion é faoi Acht 2003 alcól a sholáthar do dhuine atá
ar meisce agus chun cead isteach chuig beár a thabhairt do dhuine atá ar
meisce. (Duine atá ar meisce a mhéid sin go bhféadfaidís díobháil a
dhéanamh dóibh féin nó do dhaoine eile is ea ‘duine ar meisce’). Beidh
dliteanas ar aon sealbhóir ceadúnais a ligeann dó seo tarlú ina n-áitreabh
ar ciontú achomair i leith fhíneáil aicme B a íoc i gcás cion chéaduaire
agus fíneáil aicme A i gcás cion dara huaire nó i gcás aon chiona dá éis
sin.</p>

<p>Sa mhullach air sin, is cion é páirt a ghlacadh in iompar mí-ordúil in
áitribh cheadúnaithe in Éirinn. Ciallaíonn seo nach féidir leat iompar a
bheith ar siúl agat ar bhealach a chruthaíonn baol i leith sláinte,
sábháilteacht nó leas aon duine eile atá san áitreabh. Ciallaíonn sé
freisin, nach féidir leat iompar atá ar bhealach foréigneach, bagrach,
maslaitheach nó achrannach a bheith ar siúl agat. Má iarrann an sealbhóir
ceadúnais nó ball den Gharda Síochána ort áitreabh ceadúnaithe a
fhágáil, ní mór duit amhlaidh a dhéanamh. Má theipeann ort fágáil nuair
a iarrtar ort, d’fheadfá bheith faoi dhliteanas fíneáil aicme E a íoc.
Anuas air sin, d’fhéadfadh an Garda Síochána thú a ghabháil.</p>

<h3>Siopaí Eischeadúnais</h3>

<p>Ní cheadaítear díol alcóil i siopaí eischeadúnais ach amháin idir na
huaireanta 10.30rn agus 10.00in i rith na seachtaine agus idir 12.30in agus
10.00in Dé Domhnaigh.</p>

<p>Tá sé mídhleathach d’aon duine faoi aois 18 mbliana bheith i siopa
eischeadúnais, mura bhfuil tuismitheoir nó caomhnóir leis nó léi agus ní
mór do gach siopa eischeadúnais fógra a thaispeáint á chur seo in iúl. Ba
chóir go mbeadh an fógra in áit fheiceálach i gcónaí agus mura ndéantar
fógra mar seo a chrochadh, is féidir fíneáil a ghearradh ar an siopa. Má
fhaightear úinéir siopa eischeadúnais ciontach as ligean do dhaoine faoi 18
mbliana a bheith ina siopa/ina shiopa, is féidir fineáil a ghearradh air nó
uirthi. Is féidir fíneáil aicme E a ghearradh ar dhaoine óga iad féin faoi
aois 18 mbliana má fhaightear iad i siopa eischeadúnais gan tuismitheoir nó
caomhnóir.</p>

<h3>Orduithe dúnta sealadacha</h3>

<p>Is féidir le hordú dúnta sealadach bheith mar thoradh ar roinnt ciontaí
faoin Acht Deochanna Meisciúla, 2003 (díol aclóil le daoine faoi 18 mbliana,
ligean do dhaoine faoi 18 mbliana bheith in áitreabh ceadúnaithe le linn
uaireanta sínte agus ligean do dhaoine faoi 18 mbliana bheith i siopa
eischeadúnais gan tuismitheoir nó caomhnóir). Gearrann an <a href="../../courts_system/district_court.html">Chúirt Dúiche</a> an
t-ordú seo, sa mhullach ar aon fhíneáil a d’fhéadfadh bheith iníoctha ag
an sealbhóir ceadúnais. Ní mór go mbíonn an t-áitreabh dúnta ar feadh
tréimhse nach lú ná 2 lá agus nach faide ná 7 lá i gcás cion
chéaduaire, nó nach lú ná 7 lá agus nach mó ná 30 lá i gcás cion dara
huaire nó i gcás aon chiona den chineál sin dá éis sin. Ní mór go
léireoidh aon áitreabh a dhúntar de bharr ordú dúnta sealadach comhartha
lasmuigh a chuireann in iúl fad an dúnta agus a luann go bhfuil an dúnadh i
gcomhréir le hordú cúirte. I gcás ciontóirí leanúnacha, is féidir le
cúirt, i ndeireadh na dála, forghéilleadh an cheadúnais a iarraidh.</p>

<h3>Leanaí</h3>

<p>Ní cheadaítear do leanaí (aon duine faoi aois 18 mbliana) a bheith in
áitreabh ceadúnaithe ach amháin má bhíonn siad i dteannta tuismitheora nó
caomhnóra, ach tagann srianta áirithe i gceist leis an bhforáil seo. Mar
shampla, féadann an leanbh fanacht ar an áitreabh idir na huaireanta 10.20rn
agus 9in (10in idir Bealtaine agus Meán Fómhair) (mura mbraitheann an
sealbhóir ceadúnais go mbeadh sin díobhálach do shláinte, do
shábháilteacht nó do leas an linbh sin). Ceadaítear do leanaí idir aois 15
agus 17 mbliana fanacht san áitreabh i ndiaidh 9in sa chás go bhfuil siad ag
freastal ar ócáid phríobháideach ina dtugtar dóibh béile substaintiúil.
Ní mór don uile áitreabh ceadúnaithe fógra a thaispeáint a chuireann seo
in iúl agus é bheith á chrochadh in áit fheiceálach i gcónaí agus is
féidir le fíneáil bheith mar thoradh ar theip air seo a dhéanamh.</p>

<p>Má fhaightear ciontach an sealbhóir ceadúnais as ligean do leanaí gan
mhaoirsiú teacht isteach chuig a áitreabh nó a háitreabh, is féidir
fíneáil a ghearradh ar ciontú achomair i gCúirt Dúiche. Is féidir le
tuismitheoirí agus le caomhnóirí a fháil ciontach, freisin, faoin Acht, má
fhaightear a leanaí in áitreabh ceadúnaithe gan mhaoirsiú. Murar féidir
leis an tuismitheoir nó an caomhnóir a chruthú go raibh an leanbh ansin i
ngan fhios dóibh nó gan cead uathu, is féidir leis no léi bheith faoi
dhliteanas fhíneáil aicme E a íoc ar ciontú achomair.</p>

<h3>Alcól a dhíol ar phraghsanna laghdaithe ‘Uair an Chloig an
tSonais’</h3>

<p>Ó Lúnasa 2003, tá sé mídhleathach in Éirinn alcól a dhíol ar
phraghsanna laghdaithe ar feadh tréimhse theoranta le linn an lae. (I
bhfriotal eile, tá toirmeasc anois ar ‘uair an chloig an tsonais’)</p>

<h3>Ag ól in áit phoiblí</h3>

<p>Faoin Acht um Cheartas Coiriúil (Ord Poiblí), 1994, is cion é go mbíonn
tú chomh dona sin ar meisce in áit phoiblí gurbh fhéidir le réasún a
mheas go bhféadfá díobháil a dhéanamh duit féin nó do dhuine ar bith
mórthimpeall ort. Má fhaightear ciontach thú sa chion seo, d’fhéadfá
bheith faoi dhliteanas fíneáil aicme E a íoc agus is féidir le ball den
Gharda Síochána aon alcól a d'fhéadfadh bheith á iompar agat a
ghabháil.</p>

<p>Tá sé mídhleathach go ndíolfaidh sealbhóir ceadúnais alcól i
ngabhdán dúnta (i.e. i gcanna nó i mbuidéal) lena ól in áit eile laistigh
de 100 méadar ón áitreabh. Má cheannaíonn tú alcól ar an mbealach seo,
d’fhéadfá bheith faoi dhliteanas fhíneáil aicme E a íoc.</p>

<p>Cé nach ann do reachtaíocht náisúnta a chuireann cosc ar dhaoine a
bheith ag ól in áit phoiblí, tá gach limistéar údaráis áitiúil i
dteideal fodhlíthe a rith a chuireann toirmeasc ar ól alcóil in áit
phoiblí. Déan teagmháil le d’údarás áitiúil le faisnéis a fháil faoi
na fodhlíthe seo atá i do limistéar.</p>

<p>Faoin Acht Deochanna Meisciúla, 2008, tá ag an nGarda Síochána an
chumhacht alcól atá i seilbh linbh faoi 18 mbliana a ghabháil sa chás go
gcreideann an Garda le réasún, go n-ólfaidh leanbh faoi 18 mbliana an
t-alcól in áit phoiblí.</p>

<h3>Ag tiomáint faoi thionchar alcóil</h3>

<p>Faoin <a href="http://www.irishstatutebook.ie/2010/en/act/pub/0025/index.html">Acht um
Thrácht ar Bhóithre, 2010</a>, tá sé mídhleathach <a href="../../../travel_and_recreation/motoring_1/driving_offences/drink_driving_offences_in_ireland.html">feithicil
a thiomáint nó bheith i gceannas ar fheithicil má tá tú faoi thionchar
alcóil</a>. Is é an teorann reatha dleathach .50mg alcóil i ngach 100
milleagram fola le haghaidh tiománaithe ag a bhfuil taithí, agus .20mg i
ngach 100 milleagram fola le haghaidh tiománaithe nua agus gairmiúla. Má
sháraíonn tú an teorainn seo, d’fhéadfá bheith faoi dhliteanas ar
ciontú achomair agus fíneáil aicme A a íoc nó téarma a chaitheamh sa
phríosún nach faide ná 6 mhí. Is féidir leis an gcúirt an cinneadh a
dhéanamh tú a chur faoi dhliteanas an dá ruda. Déanfar aon duine a
fhaightear ag tiomáint thart an teorann dhlítiúil a dhícháiliú ó
thiomáint. Braithfidh an tréimhse dhícháilithe go hiondúil ar mhéid an
alcóil a óladh. Is féidir <a href="../../../travel_and_recreation/motoring_1/driving_offences/driving_offences.html">níos
mó a léamh faoi chionta tiomána in Éirinn</a> anseo.</p>

<h3>Cárta Náisiúnta Aoise</h3>

<p>Feidhmíonn an Garda Síochána (fórsa póilíní na hÉireann) <a href="../../../health/alcohol_and_drug_treatment_services/age_card.html">scéim
an Chárta Náisiúnta Aoise</a>. Cruthaíonn na cártaí seo go bhfuil 18
mbliana ar a laghad slánaithe ag sealbhóir an chárta, ní cártaí
aitheantais iad. Beidh ainm an tsealbhóra ar an gcárta, chomh maith lena
d(h)áta breithe, grianghraf agus gné shlándála, ar nós holagraim. Is
féidir leat ordú do Chárta ar líne ag <a href="http://www.agecard.ie/index.html">agecard.ie</a>. Cosnaíonn sé
€10.</p>

<p>D’fhéadfaí fíneáil aicme C a ghearradh ar aon duine a fhaightear
ciontach as na sonraí ar Chárta Aoise oifigiúil a bhrionnú nó a athrú nó
d’fhéadfaí tréimhse príosúin nach sáraíonn 12 mhí a ghearradh orthu,
nó an dá rud araon. D’fhéadfaí fíneáil a ghearradh ar shealbhóirí
ceadúnais a ligeann do dhaoine idir aois 18 agus 21 bliain bheith ina
n-áitreabh gan aitheantas oiriúnach. (Áirítear le haitheantas oiriúnach
Cárta Náisiúta Aoise, pas, ceadúnas tiomána nó cárta aitheantais a
eisíonn Ballstáit den AE).</p>

<p></p>
</div>
<div class="topic base_rates">
<h1 class="topic base_rates_title"></h1>

<p></p>
</div>
<div class="topic base_howtoapply">
<h1 class="topic base_howtoapply_title"></h1>

<p></p>
</div>
</div>
</html>
