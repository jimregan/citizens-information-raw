<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Tionscnamh chun gáinneáil ar dhaoine a chomhrac
</title>
    
    <meta name="description" content="Tá Éire ar cheann de shé bhallstát an AE atá bainteach le tionscnamh i gcoinne gáinneáil ar dhaoine. Mar chuid den tionscnamh, tá siombail de dhallóg gorm á úsáid chun feasacht a ardú faoin ngníomhaíocht seo agus chun tuairisciú air a spreagadh.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Tionscnamh chun gáinneáil ar dhaoine a chomhrac</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l005a9">Tionscnamh chun Gáinneáil ar Dhaoine a
Chomhrac</a></li><li><a href="#la5a1d">Amhras faoi gháinneáil a thuairisciú</a></li><li><a href="#l1abee">Teagmháil</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is éard atá i gceist le gáinneáil ar dhaoine ná fir, mná agus leanaí
a iompar ar mhaithe le teacht i dtír gnéasach nó oibre a dhéanamh orthu,
nó chun a gcuid orgán a bhaint amach. Déantar gáinneáil ar íospartaigh
isteach i réimse cineálacha oibre guaiseacha, obair feirme, siopaí allais,
daoirse teaghlaigh, striapachas d’éigean ina measc, agus fulaingíonn siad
mí-úsáid gnéasach chomh maith le cineálacha éagsúla foréigin. </p>

<p>Tá scanradh, fórsa, dallamullóg, bagairtí nó fuadach i gceist le
gáinneáil freisin. Nuair a dhéantar leanaí a gháinneáil, áfach, ní gá
aon fhoréigean, dallamullóg ná bagairt a bheith i gceist. Is gáinneáil
atá i gceist díreach lena n-iompar isteach in imthosca dúshaothraithe. </p>

<h3>Cionta um Gháinneáil ar Dhaoine </h3>

<p>Faoin <a shape="rect" href="http://www.irishstatutebook.ie/eli/2008/act/8/enacted/en/html">Acht um an
Dlí Coiriúil (Gáinneáil ar Dhaoine) 2008</a> is cion atá i gceist le
gáinneáil a dhéanamh ar dhaoine nó leanaí ar mhaithe le teacht i dtír
gnéasach nó oibre a dhéanamh orthu, nó chun a gcuid orgán a thógáil. Ina
theannta sin, is cion atá ann duine ar bith a dhíol nó a cheannach (nó
tairiscint a dhéanamh chun duine a dhíol nó a cheannach) ar chúis ar bith.
Má fhaightear duine ciontach i gceann ar bith de na cionta thuas, is féidir
pionós suas go dtí príosúnacht saoil a ghearradh ar an duine sin. </p>

<p>Is cion atá ann duine a ndearnadh gáinneáil air/uirthi a shireadh nó a
dhianshireadh ar mhaithe le striapachas. Tá pionós suas le 5 bliana sa
phríosún ag dul leis <a shape="rect" href="../criminal_law/criminal_trial/criminal_trial.html">ar díotáil</a>. <br></p>
</div>
<div class="topic base_rules">
<h2 class="topic base_rules_title" id="l005a9">Tionscnamh chun Gáinneáil ar Dhaoine a
Chomhrac</h2>

<p>Tá Éire ina ball de thionscnamh de chuid <em>G6 na hEorpa</em> i gcoinne
gáinneáil a dhéanann coirpigh ar dhaoine. (Is grúpa neamhoifigiúil é G6
na hEorpa ina bhfuil na sé bhallstát san AE leis na daonraí is mó.) Is iad
na cúig thír eile sa tionscnamh ná an Ríocht Aontaithe, an Pholainn, an
Iodáil, an Spáinn agus an Ísiltír agus tá tacaíocht á thabhairt dó ag
<a shape="rect" href="http://www.europol.europa.eu/">Europol</a>, <a shape="rect" href="http://www.interpol.int/">Interpol</a> agus <a shape="rect" href="http://www.eurojust.europa.eu/">Eurojust</a>. Tá na nithe seo a leanas i
gceist sa tionscnamh: </p>
<ul><li>Bailiú faisnéise </li>
  <li>Ardú feasachta </li>
  <li>Gníomhaíocht forfheidhmithe dlí </li>
  <li>Cosaint d’íospartaigh </li>
</ul><h3>Feachtas feasachta Blue Blindfold </h3>

<p>Mar chuid d’fheachtas ardaithe feasachta an tionscnaimh maidir le
gáinneáil ar dhaoine, tá coincheap na dallóige goirme á úsáid chun
daoine a spreagadh gan a gcuid súile a dhúnadh ar gháinneáil ar dhaoine.
Iarrtar ort féachaint i do thimpeall agus a bheith ar an airdeall faoi chás
ar bith a d’fhéadfadh a thabhairt le fios go bhfuil coir gháinneála ar
siúl agus aon amhras a bheadh ort a chur in iúl don <a shape="rect" href="../law_enforcement/garda_siochana_national_police_force.html">Gharda
Síochána</a>. </p>

<p>Tá faisnéis faoi <a shape="rect" href="http://www.blueblindfold.gov.ie/website/bbf/bbfweb.nsf/page/knowthesigns-en">tháscairí
maidir le gáinneáil ar dhaoine</a>, a chabhróidh leat íospartaigh a
aithint, ar fáil ag <a shape="rect" href="http://www.blueblindfold.gov.ie">www.blueblindfold.gov.ie</a>. <br></p>
</div>
<div class="topic base_rates">
<h2 class="topic base_rates_title" id="la5a1d">Amhras faoi gháinneáil a thuairisciú</h2>

<p>Más mian leat aon amhras atá ort faoi gháinneáil ar dhaoine a
thuairisciú faoi rún, is féidir leat: </p>
<ul><li>Glaoch a chur ar Saorghlao 1800 250 025 </li>
  <li>Ríomhphost a sheoladh chuig <a shape="rect" href="mailto:blueblindfold@garda.ie">blueblindfold@garda.ie</a> </li>
</ul><p>Tugtar cead d’íospartaigh a gháinneáiltear isteach go hÉirinn fanacht
sa tír ar feadh 45 lá i gcomhair <em>téarnaimh agus machnaimh</em>. Is
féidir <a shape="rect" href="http://www.blueblindfold.gov.ie/website/bbf/bbfweb.nsf/page/victimsupportcontacts-en">tacaí
eile d’íospartaigh</a> a chur ar fáil, más gá. Ní mór d’íospartaigh
comhoibriú leis na Gardaí. </p>

<p>Sa chás gur mian leis an íospartach cabhrú leis na Gardaí in aon
imscrúdú nó ionchúiseamh a bhaineann leis an ngáinneáil líomhnaithe,
cuirtear tréimhse cónaithe breise sé mhí ar fáil chun cur ar a c(h)umas é
sin a dhéanamh. Is féidir an tréimhse seo a leathnú más gá. </p>

<p>Cuireann an Bord um Chúnamh Dlíthiúil <a href="http://www.legalaidboard.ie/en/Our-Services/Legal-Aid-Services/Common-legal-problems/Human-trafficking/Legal-Advice-for-potential-Victims-of-Human-Trafficking.html">seirbhísí
dlíthiúla maidir le nithe áirithe</a> do dhaoine a aithnítear mar
íospartaigh féideartha na gáinneála ar dhaoine.<br></p>
</div>
<div class="topic base_wheretoapply">
<h2 class="topic base_wheretoapply_title" id="l1abee">Teagmháil</h2>

<div class="inlinesio">
<p>
</p><div>
<h3>An tAonad in aghaidh Gáinneála ar Dhaoine</h3>
<p>
  
  <span class="field_dept address_field">An Roinn Dlí agus Cirt agus Comhionannais<br></span>
  

  
  51 Faiche Stiabhna<br>Baile Átha Cliath 2<br>Éire
  <br>
  
</p>
<p>
  

  

  

  

  
  <strong>Láithreán Gréasáin:</strong> <a href="http://www.blueblindfold.gov.ie/">http://www.blueblindfold.gov.ie/</a>
  <br>
  

  

  

  
  <strong>R-phost:</strong> <a href="mailto:blueblindfold@garda.ie">blueblindfold@garda.ie</a>
  <br>
  
</p>
</div></div>
<br></div>
</div>
</html>
