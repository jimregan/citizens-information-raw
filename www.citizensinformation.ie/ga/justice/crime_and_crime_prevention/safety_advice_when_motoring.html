<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Comhairle Shábháilteachta nuair a gluaisteánaíochta
</title>
    
    <meta name="description" content="Déanann an cháipéis seo cur síos ar na réamhchúraimí is
  		féidir le gluaisteánaithe a dhéanamh chun a bheith cinnte nach mbeidh siad
  		thíos le coireanna.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Comhairle Shábháilteachta nuair a gluaisteánaíochta</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Má chuireann tú réamhchúraimí bunúsacha i bhfeidhm, cabhróidh sé sin
leat gan a bheith thíos le coireanna agus tú ag tiomáint. </p>

<h3>Sábháilteacht agus tú ag tiomáint</h3>
<ul><li>Coinnigh na doirse faoi ghlas i gcónaí, agus coinnigh na fuinneoga
    dúnta chomh fada agus is féidir </li>
  <li>Bí cinnte nach féidir do mhála láimhe ná rudaí luachmhara ar bith a
    fheiceáil </li>
  <li>Iompair bagáiste nó earraí siopadóireachta sa bhúit agus fág an
    suíochán cúil folamh </li>
  <li>Ná fág seaicéid ná cótaí ag crochadh sa suíochán cúil mar is
    féidir iad a ghoid agus do charr stoptha sa trácht </li>
  <li>Bain úsáid as d'adharc má thagann éinne gar do d'fhuinneoga nó má
    tá an chosúlacht air go bhfuil carr ag iarraidh iachall a chur ort do
    charr a stopadh </li>
  <li>Déan staidéar ar do bhealach roimh ré má bhíonn tú ag taisteal trí
    cheantar coimhthíoch. Ba cheart duit learscáil oiriúnach a bheith agat
    ionas nach mbeidh ort treoracha a iarraidh ar éinne. Agus tú ag déanamh
    turas fada, inis do bhealach do dhuine éigin chomh maith leis an am a
    measann tú go mbainfidh tú do cheann scríbe amach. </li>
  <li>Má cheapann tú go bhfuiltear do do leanúint, tiomáin isteach i
    gcarrchlós an stáisiúin Gharda is gaire duit, nó muna dtarlaíonn sin,
    tiomáin go háit phoiblí ghnóthach, mar shampla réamhchúirt gharáiste
  </li>
  <li>Nuair a bhíonn tú stoptha i dtrácht, déan cinnte go bhfuil tú in ann
    druidim amach ó chúl an chairr atá romhat </li>
  <li><span>Ná tabhair síob riamh</span> do strainséirí </li>
</ul><h3>Sábhailteacht agus tú ag páirceáil</h3>

<p>Ba cheart duit áit le solas maith a roghnú le páirceáil. Má bhíonn tú
ag páirceáil faoi sholas an lae ach le bheith ag teacht ar ais i bhfad níos
deireanaí, ba cheart duit smaoineamh faoin gcruth a bheidh ar an áit sa
dorchadas. Más féidir, ba cheart duit cúlú isteach i spás páirceála
ionas go mbeidh tú in ann tiomáint amach. Nuair a bhíonn tú ag teacht ar
ais go dtí do charr, ba cheart duit na heochracha a bheith agat i do láimh
ionas nach mbeidh ort a bheith ag cuartú i mála ná i gcóta. </p>

<h3>Sábháilteacht ag garáistí</h3>

<p>Má bhíonn tú ag páirceáil ag garáiste, ba cheart duit na
réamhchúraimí céanna i gcoinne ionsaí pearsanta a dhéanamh agus a
dhéanfá dá mbeifeá ag páirceáil in áit ar bith eile. </p>

<p>Ná fág doirse cairr oscailte riamh agus tú ag íoc as breosla, agus ná
fág rudaí luachmhara in áit fheiceálach sa charr nuair atá sé istigh sa
gharáiste. </p>

<h3>Cliseadh a sheacaint</h3>

<p>Ba cheart duit do charr a choinneáil ag obair go maith. Ba cheart duit:</p>
<ul><li>An ola, an bataire, agus brú na mbonn a sheiceáil go rialta </li>
  <li>An t-umar peitril a líonadh sula mbíonn sé gar do bheith folamh </li>
  <li>A bheith cinnte go bhfuil riocht maith ar do roth breise </li>
  <li>Cuimhnigh ar aerasól <span>latex</span> a dhéanfadh deisiú
    uathoibríoch ar bhonn pollta a thabhairt leat. Bheifeá in ann, mar sin,
    do bhealach a dhéanamh chuig an ngaráiste ba ghaire duit. </li>
  <li>Tabhair foireann seolán léime, uirlisí bunúsacha agus tóirse leat i
    gcónaí </li>
  <li>Tabhair fón soghluaiste leat. </li>
</ul><h3>Má chliseann do charr</h3>
<ul><li>Más féidir, stop do charr in áit le solas maith </li>
  <li>Má bhíonn ort stopadh ar ghualainn chrua an mhótarbhealaigh, fág an
    carr agus fan amach as an bhfeithicil le doras an phaisinéara ar oscailt.
    Taispeánann staitisticí go mbaineann go leor timpistí a tharlaíonn ar
    mhótarbhealaigh le feithiclí páirceáilte ar an ngualainn chrua. Cuir na
    doirse eile ar fad faoi ghlas ionas go mbeifeá in ann tú féin a chur ó
    bhaol go sciobtha dá ndéanfaí bagairt ort. Má tá tú ar fhobhóthar
    nó ar mhionbhóthar, fan sa charr agus cuir na doirse uilig faoi ghlas.
  </li>
  <li>Tabhar aláram pearsanta leat, agus úsáid d’adharc má bhraitheann
    tú go bhfuil tú i mbaol </li>
  <li>Má chliseann do charr in áit iargúlta agus tú leat féin,
    <span>ná</span> síobsiúl riamh. </li>
</ul><h3>Má cheapann tú go bhfuil timpist feicthe agat</h3>

<p>Má fheiceann tú timpist nó eachtra agus má dhéanann duine iarracht tú
a stopadh, cuir ceist ort féin an fíorthimpist atá ann agus an féidir leat
cúnamh a thabhairt. Go minic bíonn sé níos sábháilte tuairisc a thabhairt
do na Gardaí ar an bhfón. Tá <a shape="rect" href="http://www.garda.ie/Stations/Default.aspx">eolas teagmhála gach
stáisiúin Gharda in Éirinn ar fáil anseo</a>. </p>
</div>
</div>
</html>
