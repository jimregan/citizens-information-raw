<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Pobal-ar-Aire
</title>
    
    <meta name="description" content="Is éard atá sa chlár Pobal-ar-Aire ná clár pobalbhunaithe chun coireanna a chosc, agus cúram agus sábháilteacht a chur chun cinn, d’fhonn cáilíocht beatha mhuintir na tuaithe a fheabhsú.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Pobal-ar-Aire</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Is éard atá sa chlár Pobal-ar-Aire ná clár pobalbhunaithe chun
coireanna a chosc, agus cúram agus sábháilteacht a chur chun cinn i measc na
bpobal faoin tuath. Leagann sé béim faoi leith ar dhaoine aosta agus ar
dhaoine leochaileacha i bpobail faoin tuath. </p>

<p>Bunaíodh an clár i 1984 agus is iad <a shape="rect" href="http://www.muintir.ie/">Muintir na Tíre</a> agus an <a shape="rect" href="../law_enforcement/garda_siochana_national_police_force.html">Garda
Síochána</a> a bhainistíonn é. Is iad an <a shape="rect" href="http://www.justice.ie/">Roinn Dlí agus Cirt agus Comhionannais</a> agus
an <a shape="rect" href="http://health.gov.ie/">Roinn Sláinte</a> a thugann
maoiniú don chlár. <br>
Is é aidhm an chláir ná cáilíocht beatha na ndaoine sna pobail faoin tuath
a fheabhsú tríothu seo a leanas: </p>
<ul><li>Laghdú a dhéanamh ar dheiseanna chun coireanna a dhéanamh </li>
  <li>Dea-chomharsanacht agus féintuilleamaí a spreagadh </li>
  <li>Timpistí a chosc agus sábháilteacht phearsanta a chur chun cinn </li>
</ul><h3>Grúpaí Pobal-ar-Aire </h3>

<p>Is trí líonra Grúpaí Pobal-ar-Aire a chuirtear an clár Pobal-ar-Aire i
bhfeidhm agus bíonn gach grúpa freagrach as limistéar faoi leith. Féadfar
grúpa a bhunú de bharr éilimh ón bpobal nó de bharr go raibh duine i
dteagmháil le Garda. Tá thart ar 1250 grúpa den sórt sin ar fud na tíre.
</p>

<p>Bíonn Coiste Pobal-ar-Aire ag gach grúpa a bhainistíonn an grúpa agus
Comhordaitheoir Pobal-ar-Aire a bhíonn i dteagmháil le hOifigeach
Idirchaidrimh de chuid an Gharda Síochána. Cuireann An Garda Síochána
acmhainní ar fáil dóibh. </p>

<p>Tá tuilleadh eolais faoin gclár Pobal-ar-Aire agus conas Grúpa
Pobal-ar-Aire a bhunú ar <a shape="rect" href="http://muintir.ie/setting-up-a-muintir-group/setting-up-a-community-alert-group/">láithreán
gréasáin Mhuintir na Tíre</a> agus sa <a shape="rect" href="http://www.garda.ie/Documents/User/Community%20Alert%20Handbook.pdf">lámhleabhar
Pobal-ar-Aire (pdf)</a>. </p>

<h3>Téacs Phobal ar Aire</h3>

<p>Tionscnamh atá i dTéacs Phobal ar Aire atá in ainm is cumarsáid
láithreach a éascú ón nGarda Síochána don phobal. Soláthraíonn an Garda
Síochána faisnéis trí théacs nó ríomhphost do gach “teagmhálaí
pobail” atá cláraithe agus seolfaidh siad, ar a uain sin, an fhaisnéis
trí théacs nó ríomhphost chuig gach comhalta dá nGrúpa Pobail.</p>

<p>Tá fáil ar thuilleadh faisnéise ar an tionscnamh ar <a href="http://garda.ie/Controller.aspx?Page=11916">láithreán gréasáin an
Gharda Síochána</a> agus ar <a href="http://muintir.ie/about-us/community-text-alert/">láithreán gréasáin
Mhuintir na Tíre</a>.</p>

<h3>Teagmháil a dhéanamh</h3>

<p>Más rud é go bhfuil cónaí ort i limistéar Pobal-ar-Aire féadfaidh tú
sonraí teagmhála do Ghrúpa Pobal-ar-Aire a fháil i <a shape="rect" href="http://www.garda.ie/Stations/Default.aspx">Stáisiún na nGardaí do
cheantair</a>. Mura bhfuil cónaí ort ina leithéid de cheantar agus más
spéis leat Grúpa a bhunú téigh i dteagmháil leis na Gardaí sa stáisiún
cóngarach duit nó le <a shape="rect" href="http://muintir.ie/contact/community-alert-development-officers/">Oifigeach
Forbartha Pobal-ar-Aire Mhuintir na Tíre</a>. <br></p>
</div>
</div>
</html>
