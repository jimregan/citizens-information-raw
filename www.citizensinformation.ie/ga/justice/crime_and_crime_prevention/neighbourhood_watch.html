<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Pobal Ar Aire
</title>
    
    <meta name="description" content="Tugann an cháipéis seo cur síos ar Pobal Ar Aire, clár a
  		dhéanann iarracht theacht roimh choir. Tá sí dírithe ar phobail áitiúla a
  		spreagadh chun bheith ar an airdeall agus gníomhaíochtaí amhrasacha a
  		thuairisciú chuig na Gardaí.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Pobal Ar Aire</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l94472">Conas Iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Is clár é Pobal Ar Aire a dhéanann iarracht theacht roimh choir. Tá sé
dírithe ar phobail áitiúla a spreagadh chun bheith ar an airdeall faoi
ghníomhaíochtaí amhrasacha agus iad a thuairisciú chuig na Gardaí.
Cuireann an clár páirtíocht ar bun idir na Gardaí agus an pobal, chun
coireanna a sheachaint agus comharsanacht níos fearr a chruthú. </p>

<p>Tagann an spreagadh chun scéim Pobal Ar Aire a bhunú go minic ón bpobal
féin, nó d'fhéadfadh an t-iarratas a theacht ó na Gardaí. Is iondúil go
socróidh Ceannfort an cheantair áitiúil cruinniú le na daoine a bhfuil
spéis acu insan cheist chun claonadh coireanna aitiúla agus fadhbanna
coiriúla ar leith sa cheantar a phlé, chomh maith le na bealaí inar féidir
le daoine áitiúla cúnamh a thabhairt do na Gardaí.</p>

<p>Cé nach leigheas iomlán ar choir í an scéim Pobal Ar Aire, d'fhéadfadh
sí a bheith éifeachtach mar chosc ar choireanna ar leith, go háirithe ar
bhuirgléireacht. Is féidir léi chomh maith an t-imní agus an fhaitíos
roimh choir atá ag go leor daoine a mhaolú. Is minic nach mbíonn údar leis
an bhfaitíos seo ach tá sé sothuigthe. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Ba chóir do gach grúpa Pobail Ar Aire a chúrsaí féin a chur ar bun agus
a oifigigh féin a cheapadh nó a thoghadh. Ba chóir na céimeanna seo a
leanas a leanúint agus scéim á leagadh amach: </p>
<ul><li>Déantar suirbhé ar chuile theaghlach sa cheantar. </li>
  <li>Má tá sé soiléir ón suirbhé go bhfuil a dhóthain tacaíochta ag an
    scéim, cuirfear na torthaí ar aghaidh go dtí Oifigeach na Roinne a
    dhéanfaidh an cinneadh scéim a chur ar bun sa cheantar áirithe sin go
    foirmeálta. </li>
  <li>Roghnaítear agus ceaptar comhordnóirí do na sráideanna agus na
    ceantracha éagsúla ag cruinniú poiblí tar éis don scéim a bheith
    ceadaithe. Sé an príomh ról atá ag na comhordnóirí ná a bheith mar
    chéadphointe teagmhála do bhaill na scéime, eolas a ghlacadh agus a
    dháileadh, agus baill nua a earcú. Is féidir tús a chur le tograí eile
    trí na comhordnóirí, mar shampla chun comharthaí a chur ar mhaoine, nó
    nuachtlitir aitiúil a fhoilsiú. Beidh cruinnithe ag na comhordnóirí ó
    am go chéile chun gnéithe áirithe a phlé nuair a thagann siad chun
    solais. </li>
  <li>Tugann na Gardaí eolas do chuile theaghlach a ghlacann páirt sa scéim.
  </li>
  <li>Ceaptar Garda áitiúil ar leith mar theagmhálaí do chuile scéim. </li>
</ul><p>Tá <a href="http://www.garda.ie/Controller.aspx?Page=75">tuilleadh eolais
ar Pobal ar Aire</a> ar láithreán gréasáin an Gharda Síochána.</p>
</div>
<div class="topic base_howtoapply">
<h2 class="topic base_howtoapply_title" id="l94472">Conas Iarratas a dhéanamh</h2>

<p>Déan teagmháil le do stáisiún Garda áitiúil chun fáil amach cé
hé/hí do Oifigeach Roinne. Is féidir <a shape="rect" href="http://www.garda.ie/Stations/Default.aspx">teacht ar uimhir theileafóin
chuile stáisiún Garda sa tír ag tús gach eolaire teileafóin</a>.</p>
</div>
</div>
</html>
