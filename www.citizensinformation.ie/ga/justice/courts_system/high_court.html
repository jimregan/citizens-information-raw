<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An Ardchúirt
</title>
    
    <meta name="description" content="Tugtar eolas anseo faoín Ardchúirt">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An Ardchúirt</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l653da">Cúinsí sibhialta</a></li><li><a href="#l8699c">Cásanna coiriúla</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Ní féidir le níos mó ná 37 breitheamh a bheith ceaptha chun na
hArd-Chúirte. Cuimsíonn sé seo Uachtarán na hArd-Chúirte. Is breithimh
bhreise de chuid na hArd-Chúirte iad Uachtarán na Cúirte Cuarda agus an
Príomhbhreitheamh.</p>

<p>De ghnáth, suíonn an Ard-Chúirt i mBaile Átha Cliath chun éisteacht le
gníomhaíochtaí bunaidh (m.sh., cásanna nach achomhairc iad ó chúirt níos
ísle). Suíonn sí i gCorcaigh agus i nGaillimh faoi cheathair gach bliain;
faoi thrí i Luimneach gach bliain; faoi dhó i bPort Láirge, i Sligeach agus
i nDún Dealgan agus uair amháin in aghaidh na bliana i gCill Chainnigh agus
in Inis chun éisteach le gníomhaíochtaí bunaidh.</p>

<p>Éisteann an Ard-Chúirt le achomhairc ón gCúirt Chuarda, i cúinsí dlí
shibhialta agus theaghlaigh, faoi dhó in aghaidh na bliana ag na háiteanna
seo a leanas taobh amuigh de Bhaile Átha Cliath – Ceatharlach, Cora Droma
Rúisc, Cabhán, Caisleán an Bharraigh, Cluain Meala, Corcaigh, Dún Dealgan,
Inis, Gaillimh, Cill Chainnigh, Leitir Ceannainn, Luimneach, Longfort,
Muineachán, An Mhuileann gCearr, Port Laoise, Ros Comáin, Sligeach, Tulach
Mór, Trá Lí, Baile Átha Troim, Loch Garman agus Cill Mhantáin.</p>

<p>Éisteann breitheamh amháin le agus cinneann sé/sí ar chúinsí a thagann
os comhair na hArd-Chúirte ach d'fhéadfadh Uachtarán na hArd-Chúirte a rá
gur féidir le triúr breitheamh éisteacht le cás i rud ar a nglaoitear
cúirt deighilte.</p>

<p>Ní cúirt áitiúil nó le húdarás srianta í an Ard-Chúirt.</p>
</div>
<div class="topic base_rules">
<h2 class="topic base_rules_title" id="l653da">Cúinsí sibhialta</h2>

<p>Deir <a href="../../government_in_ireland/irish_constitution_1/constitution_introduction.html">Bunreacht
na hEireann (the Irish Constitution)</a> go bhfuil údarás iomláin, bunaidh
ag an Ard-Chúirt agus an chumhacht le gach cúinse agus gach ceist a
chinneadh, bíodh sé dlíthiúil nó firiciúil, sibhialta nó coiriúil.
Ciallaíonn sé seo nach bhfuil srian nó críoch ar bith maidir leis an áit
inar cheart tús a chur le himeachtaí nó cé mhéad airgead gur féidir leis
an Ard-Chúirt a bhronnadh mar chúiteamh nó mar dhamáistí.</p>

<p>I gcásanna sibhialta áirithe, cosúil le clúmhilleadh, le hionsaí agus
le príosúnú neamhdhleathach, suífidh breitheamh le <a href="../courtroom/functions_and_duties_of_a_jury_in_ireland.html">giúiré</a>
san Ard-Chúirt. I ngach cás, is fiú vóta tromlaigh de naonúr den dáréag
ghiúróir chun an fíorasc a chinneadh.</p>
<ul><li>Is í an Ard-Chúirt an chúirt chuí chun éisteacht le cásanna lena
    bhfuil éilimh ar dhamáistí níos mó ná €75,000 i gceist (díobhála
    pearsanta €60,000).</li>
  <li>Is féidir leis an Ard-Chúirt éisteacht le ceisteanna maidir le
    bailíocht dlí.</li>
  <li>Feidhmíonn an Ard-Chúirt mar chúirt achomhairc ón gCúirt Chuarda i
    gcúinsí sibhialta.</li>
  <li>Tá an chumhacht ag an Ard-Chúirt athbhreithniú a dhéanamh ar chinntí
    de gach cúirt atá níos ísle ná í trí athbhreithniú
  breithiúnach.</li>
  <li>D’fhéadfadh an Ard-Chúirt rialú a thabhairt ar cheist dlí curtha
    isteach ag an gCúirt Dúiche agus is féidir léi éisteacht le achomhairc
    i gcásanna ar leith eile soláthraithe ag an reacht m.sh., maidir le
    cinntí na Cúirte Dúiche ar iarratais ar bhannú.</li>
  <li>Is féidir leis an Ard-Chúirt athbhreithniú a dhéanamh ar chinntí a
    dhéanann Binsí Fiosrúcháin ar leith.</li>
  <li>Is féidir leis an Ard-Chúirt <a href="../../government_in_ireland/national_government/standards_and_accountability/judicial_review_public_decisions.html">athbhreithniú
    a dhéanamh ar chinntí déanta ag eagraíochtaí poiblí</a> lena
    n-áirítear, mar shampla, iad siad ar chúinsí comhshaoil.</li>
</ul></div>
<div class="topic base_rates">
<h2 class="topic base_rates_title" id="l8699c">Cásanna coiriúla</h2>

<p>Nuair atá an Ard-Chúirt ag éisteacht le cúinsí coiriúla glaoitear an
Phríomh-Chúirt Choiriúil uirthi. I gcásanna coiriúla, suíonn Breitheamh
na hArd-Chúirte le giúiré de dháréag. Ach, ní gá go mbeadh fíorasc
comhaontach i gcás nach bhfuil níos lú ná aon ghiúróir déag má
aontaíonn deichniúr acu ar fhíorasc tar éis dóibh machnamh a dhéanamh ar
feadh tréimhse réasúnta (ní féidir leis an tréimhse a bheith níos lú
ná dhá uair an chloig).</p>

<p>Is féidir le duine nach bhfuair bannú sa Chúirt Dúiche iarratas a
dhéanamh chun na hArd-Chúirte ar bhannú. Is féidir le duine a bhfuair
bannú sa Chúirt Dúiche iarratas a dhéanamh chun na hArd-Chúirte chun
coinníollacha bannaithe a athrú. Ní féidir le duine cúisithe i ndúnmharú
ach iarratas a dhéanamh chun na hArd-Chúirte ar bhannú.</p>

<p>Caithfear éisteacht leis na cineálacha agus na catagóirí coireanna seo a
leanas sa Phríomh-Chúirt Choiriúil ag suí le breitheamh agus le
giúiré:</p>
<ul><li>Tréas</li>
  <li>Spreagadh nó eolas tréasa a chlúdach</li>
  <li>Coireanna maidir le bacainn an rialtais agus bacainn an Uachtaráin</li>
  <li>Dúnmharú, iarracht ar dhúnmharú, comhcheilg um dhúnmharú</li>
  <li>Píoráideacht</li>
  <li>Coireanna faoin <a href="http://www.irishstatutebook.ie/1973/en/act/pub/0028/index.html">Acht
    Cinedhíothaithe, 1973</a></li>
  <li>Éigniú, tromionsaí gnéasach, iarracht ar thromionsaí gnéasach faoin
    <a href="http://www.irishstatutebook.ie/1990/en/act/pub/0032/index.html">Acht
    um an Dlí Coiriúil (Éigniú) (Leasú), 1990</a></li>
</ul></div>
</div>
</html>
