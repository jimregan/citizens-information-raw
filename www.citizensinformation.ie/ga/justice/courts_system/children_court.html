<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An Chúirt Leanaí
</title>
    
    <meta name="description" content="Bíonn an Chúirt Leanaí ag déileáil le leanaí faoi 18 mbliana d&#39;aois agus tháinig sé i bhfeidhm i 2002. Leagann Acht Leanaí 2001 amach na rialacha difriúla maidir leis an gCúirt Leanaí.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An Chúirt Leanaí</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Chruthaigh <a shape="rect" href="http://www.irishstatutebook.ie/2001/en/act/pub/0024/index.html">Acht na
Leanaí 2001</a> an Chúirt Leanaí, a tugadh Cúirt d'Ógánaigh uirthi roimhe
seo Bíonn an Chúirt Leanaí ag déileáil le leanaí faoi 18 mbliana d'aois
agus tháinig sé i bhfeidhm i 2002. Leagann an t-eolas seo a leanas amach na
rialacha difriúla maidir leis an gCúirt Leanaí, ina measc na cineálacha
cásanna a éistear ann, príobháideachas, rialacha in camera, srl. Tá
rialacha tábhachtacha ann maidir le haois freagrachta coiriúil, go háirithe
sa mhéid is go mbaineann sé le leanaí.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Feidhmiú na Cúirte Leanaí </h3>

<p>Is iarracht atá i gcruthú na Cúirte Leanaí tríd an Acht 2001 chun
imeachtaí cúirte ina bhfuil leanaí i gceist a scaradh uathu siúd ina
mbíonn daoine fásta i gceist. Go ginearálta, bíonn an Chúirt Leanaí ar
siúl sa <a shape="rect" href="district_court.html">Chúirt Dúiche</a> ach de
réir <a shape="rect" href="http://www.irishstatutebook.ie/2001/en/act/pub/0024/sec0071.html">Alt
71(1)(b) den Acht 2001</a> ba chóir dóibh a bheith ar siúl i seomra nó i
bhfoirgneamh difriúil , nó ag am nó ar lá difriúil ó na cúirteanna eile.
Go deimhin, caithfidh breithiúna atá ina suí ar an gCúirt Leanaí oiliúint
nó oideachas speisialta a bheith orthu de réir mar atá sé ag teastáil i
súile Uachtaráin na Cúirte Dúiche. (Ní bhaineann sé seo le breithiúna a
ceapadh chun na Cúirte Dúiche roimh an 15 Nollaig, 1995). Tá na beartais ar
fad a bhaineann le leanaí agus leis an gCúirt Leanaí san Acht 2001 deartha
ar leas an linbh agus déantar iarracht cinntiú go bhfeidhmíonn an Chúirt
Leanaí ar bhealach a thógann riachtanais agus íogaireacht na leanaí atá i
gceist san áireamh. </p>

<h3>Cineálacha cásanna a éistear sa Chúirt Leanaí </h3>

<p>Tá an chumhacht ag an gCúirt Leanaí déileáil leis an gcuid is mó de
chionta coiriúla a dhéanann leanaí. Éistear leis na mionchionta ar fad sa
Chúirt Leanaí, chomh maith leis na gcionta is tromchúisí (indíotáilte).
</p>

<p>Tá cionta áirithe nach féidir éisteacht a thabhairt dóibh sa Chúirt
Leanaí áfach. Caithfear déileáil le cion dúnorgain, mar shampla, sa <a shape="rect" href="high_court_criminal_jurisdiction.html">Chúirt Choiriúil
Lárnach</a>. Tá foráil dó seo in <a shape="rect" href="http://www.irishstatutebook.ie/2001/en/act/pub/0024/sec0075.html">Alt 75
(1) d'Acht na Leanaí, 2001</a>. Le cionta ar fad nach mionchionta iad ina
dtugtar páiste roimh an gCúirt Leanaí caithfidh an breitheamh an rogha a
thabhairt don pháiste an bhfuil sé/sí ag iarraidh go n-éistfear an cás sa
Chúirt Leanaí nó roimh <a shape="rect" href="../courtroom/judge.html">bhreitheamh</a> agus <a shape="rect" href="../courtroom/jury.html">giúiré</a> (má roghnaíonn an breitheamh an
cás a choinneáil sa Chúirt Leanaí). Is féidir leis an bpáiste cabhair
tuismitheora nó caomhnóra a lorg chun an cinneadh sin a dhéanamh. </p>

<p>Faoi <a shape="rect" href="/ga/government_in_ireland/irish_constitution_1/constitution_introduction.html">Bhunreacht
na hÉireann</a> tá an ceart ag páiste dul faoi thriail roimh ghiúiré i
gcomhair cionta nach mionchionta iad. Caithfidh an breitheamh a bheith sásta
éisteacht a thabhairt do na cionta tromchúiseacha sa Chúirt Leanaí sula
dtugtar rogha cúirte don pháiste áfach. </p>

<h3>Leanaí agus daoine fásta a chúisítear as na cionta céanna </h3>

<p>Nuair a chúisítear páiste as cion achomair/mionchion le duine fásta
amháin nó níos mó, ba chóir éisteacht a thabhairt don chion sa Chúirt
Leanaí. Caitear leis an duine fásta mar a bheadh sé/í roimh an gCúirt
Dúiche. Is faoi rogha na Cúirte Leanaí atá sé déileáil leis an bpáiste
agus an duine fásta araon sa Chúirt Dúiche. I gcásanna ina
gcomhchúisítear páiste agus duine fásta le cionta tromchúiseacha (cionta
indíotáilte) caithfidh an Chúirt Leanaí leis an bpáiste ar an gcaoi
céanna agus a gcaithfí leis/léi dá gcúiseofaí an páiste leis/léi féin.
Caithfear leis an nduine fásta ar an ngnáthbhealach go gcaitheann na
cúirteanna le daoine fásta do chionta nach mionchionta iad. </p>

<p>Tá rialacha difriúla ann más rud é go gcúisítear páiste as cion
tromchúiseach a bheadh idir lámha ag cúirt níos airde ná an Chúirt
Leanaí go hiondúil, agus go bpléadálann sé/sí ciontach as na cionta roimh
do bhreitheamh na Cúirte Leanaí an cás a sheoladh ar aghaidh go dtí cúirt
níos airde. Sa chás sin, d'fhéadfadh breitheamh na Cúirte Leanaí an
páiste a chuir ar aghaidh go dtí an chúirt níos airde i gcóir gearradh
pionóis amháin. Sula dtarlaíonn sé seo, áfach, caithfidh an páiste
pléadáil chiontachta a shíniú agus caithfidh an chúirt a bheith deimhin de
go dtuigeann an páiste cé chomh tromchúiseach is atá an cion agus na
fíricí atá líomhnaithe ina c(h)oinne. Caithfear cead a fháil ón <a shape="rect" href="http://www.dppireland.ie/">Stiúrthóir Ionchúiseamh
Poiblí</a> freisin. </p>

<h3>Príobháideachas na Cúirte Leanaí </h3>

<p>Cuireann <a shape="rect" href="http://www.courts.ie/rules.nsf/0c609d7abff72c1c80256d2b0045bb64/3fa65b685aea5ac980257c90005561b9?OpenDocument">Rialacha
na Cúirte Dúiche (Leanaí) 2006</a> srian ar na ndaoine atá i dteideal
freastal ar shuí de chuid Cúirte Leanaí. Tugtar an riail in camera air seo
go minic. Go bunúsach ciallaíonn an riail seo nach féidir imeachtaí na
Cúirte Leanaí a chuir ar siúl go poiblí. Má fhoilsítear nó má chraoltar
ábhar ar bith a sháraíonn an cosc seo tá an duine atá freagrach as
ciontach as cion. </p>

<p>Seo a leanas liosta de na daoine atá i dteideal freastal: </p>
<ul><li>Oifigigh na cúirte </li>
  <li>na páirtithe agus a n-ionadaithe dlí</li>
  <li>na finnéithe</li>
  <li>Duine fásta atá gaolta leis an bpáiste nó duine fásta eile atá ag
    freastal ar an gcúirt faoi réir <a shape="rect" href="http://www.irishstatutebook.ie/2001/en/act/pub/0024/sec0091.html">Alt
    91 (6) den Acht 2001</a> </li>
  <li>Duine ar bith eile (más ann dóibh) a thugann an Chúirt cead dóibh
    fanacht. </li>
</ul><p>Fógraítear ordú nó cinneadh na Cúirte (má bhíonn ceann ar bith ann)
go poiblí in imeachtaí mar seo. </p>
</div>
</div>
</html>
