<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An Chúirt Dúiche
</title>
    
    <meta name="description" content="Tá eolas anseo faoin gCúirt Dúichet.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An Chúirt Dúiche</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l653da">Cúinsí sibhialta</a></li><li><a href="#l8699c">Cásanna coiriúla</a></li><li><a href="#l2fdc6">Tuilleadh Eolais</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá an Chúirt Dúiche ar an gcúirt is ísle i gcóras cúirte na
hÉireann. Tá Uachtarán na Cúirt Dúiche chomh maith le 63 Breitheamh den
Chúirt Dúiche i gceannas uirthi.</p>

<p>Tá an Chúirt Dúiche eagraithe ar bhonn réigiúnach. Tá 23 Dúiche sa
Chúirt Dúiche, chomh maith le Dúiche Cheannchathartha Bhaile Átha Cliath.
Tá gach Dúiche ansin roinnte i gceantair den Chúirt Dúiche.</p>

<p>Is cúirt áitiúil agus le húdarás srianta é an Chúirt Dúiche.
Ciallaíonn sé seo go bhfuil sí srianta ó thaobh na gcásanna ar féidir
léi cinneadh a dhéanamh i gcúinsí sibhialta agus coiriúla.</p>

<p>Faoi Chuid 3 d'<a href="http://www.irishstatutebook.ie/2013/en/act/pub/0032/index.html">Acht na
gCúirteanna agus an Dlí Sibhialta (Forálacha Ilghnéitheacha) 2013</a> an
dlínse airgeadaíochta na Cúirte Dúiche méadaithe go dtí €15,000 (ba é
€6,348.69) le héifeacht ón 3 Feabhra 2014.</p>
</div>
<div class="topic base_rules">
<h2 class="topic base_rules_title" id="l653da">Cúinsí sibhialta</h2>

<h3>Údarás áitiúil</h3>

<p>Ní féidir le Cúirt Dúiche éisteacht le cás nár thosaíodh sa cheantar
den Chúirt Dúiche cirte. Ní mór an cás a thógáil, éisteacht leis agus
cinneadh a dhéanamh air sa cheantar den Chúirt Dúiche:</p>
<ul><li>Ina bhfuil gnáthchónaí ar an gcosantóir nó duine de na cosantóirí
    nó san áit ina bhfuil siad ag obair, ina bhfuil gnó nó fostaíocht
  acu</li>
</ul><p>Nó</p>
<ul><li>Má roghnaíonn an t-éilitheoir, 
    <p>- i gcásanna bunaithe ar chonradh, san áit inar rinneadh an conradh
    </p>
    <p>- i gcásanna bunaithe ar thort (m.sh. cásanna gortaithe phearsanta),
    ina bhfuil sé líomhainte gur tharla an tort</p>
    <p>- i gcásanna chun duine a íobairt ó thailte nó ó mhaoin, san áit
    ina bhfuil na tailte nó an mhaoin atá i gceist lonnaithe;</p>
  </li>
</ul><h3>Údarás teoranta</h3>

<p>Tá srian ar an gCúirt Dúiche maidir le héisteacht le cásanna ina
dtéann na damáistí nó an cúiteamh atá á n-éileamh thar mhéid áirithe.
Is féidir leis an gCúirt Dúiche éisteacht le cásanna:</p>
<ul><li>I gconradh go ginearálta nuair nach dtéann an t-éileamh níos airde
    ná €15,000</li>
  <li>I gcásanna bunaithe ar chomhaontuithe fruilcheannaigh agus díolacháin
    creidmheasa, nuair nach dtéann praghas ceannaigh na n-earraí nó méid an
    éilimh thar €15,000</li>
  <li>I dtort, nuair nach dtéann an t-éileamh ar chúiteamh thar
  €15,000</li>
  <li>In imeacht eisiachtana mar gheall ar neamh-íocaíocht de chíos nó
    maoin a róshealbhú, nuair nach dtéann an cíos bliantúil thar €15,000
    in aghaidh na bliana</li>
  <li>I gcásanna de choinneáil éagórach d’earraí nuair nach dtéann
    luach na n-earraí éilithe thar €15,000</li>
</ul><p>D’fhéadfadh an Chúirt Dúiche éisteacht le cineálacha cásanna eile
lena n-áirítear:</p>
<ul><li>Cásanna teaghlaigh nuair atá an chumhacht ag an gCúirt Dúiche
    orduithe cothabhála, barrtha, coimeádta, rochtana agus comhcheangail a
    dhéanamh</li>
  <li>Feidhmiú breithiúnais, lena n-áirítear an chumhacht scrúdú a
    dhéanamh ar fhiachóirí maidir lena n-acmhainní, íocaíocht an fhéich
    a ordú trí dhíolaíochtaí agus an fiachóir a aithint do phríosún sa
    chás go dteipeann orthu íoc</li>
  <li>Cásanna ceadúnaithe, m.sh. teastais a bhronnadh do cheadúnais
    deochanna meisciúla, teastais a bhronnadh do cheadúnais ceantálaí agus
    crannchuir, ceadúnais a bhronnadh do damhsaí poiblí, srl.</li>
  <li>Cásanna damáistí mailíseacha nuair nach dtéann an mhéid atá á
    éileamh thar €15,000</li>
</ul></div>
<div class="topic base_rates">
<h2 class="topic base_rates_title" id="l8699c">Cásanna coiriúla</h2>

<h3>Údarás áitiúil</h3>

<p>Éistfear le cás coiriúil sa cheantar den Chúirt Dúiche:</p>
<ul><li>Inar rinneadh an choir nó</li>
  <li>Ina bhfuil cónaí ar an gcosantóir nó ina ndéanann sé/sí a g(h)nó
    nó</li>
  <li>Inar gabhadh an cosantóir</li>
</ul><h3>Údarás teoranta</h3>

<p>Tá dhá chineál choir choiriúla ann:</p>
<ul><li>Coireanna achomair, m.sh. coireanna atá triailithe ag breitheamh atá ag
    suí leis/léi féin</li>
  <li>Coireanna díotálacha, m.sh., coireanna a d'fhéadfadh a bheith
    triailithe ag breitheamh agus giúiré</li>
</ul><p>Tagann údarás cóiriúil den Chúirt Dúiche faoi na ceannteidil seo a
leanas.</p>

<p><strong>Coireanna achomair</strong> a d'fhéadfadh a bheith eisithe ag
Breitheamh den Chúirt Dúiche ag suí gan ghiúiré Déanann sé seo suas
an-chuid den obair a dhéanann an Chúirt Dúiche agus tagann na coireanna seo
ó reachtaíocht amháin.</p>

<p><strong>Coireanna díoltálacha gur féidir a thriail go hachomair</strong>
chomh fada agus go bhfuil:</p>
<ul><li>I dtuairim an bhreithimh, na fíricí líomhainte ina mionchoir agus</li>
  <li>An duine atá cúisithe i gcoinne nó tar éis agóid a dhéanamh i
    gcoinne a bheith triailte go hachomair, agus é ráite leis/léi go bhfuil
    sé de cheart aige a bheith triailte ag giúiré</li>
  <li>I gcás coireanna áirithe, an Stiúrthóir Ionchúiseamh Poiblí tar
    éis triail achomair a cheadú</li>
</ul><p>Tá na cineálacha coireanna seo sainithe sa reachtaíocht chuí.</p>

<p><strong>Coireanna díoltálacha a d’fhéadfadh a bheith pléite go
hachomair</strong> (ní coireanna áirithe lena n-áirítear éigniú,
tromionsaí gnéasach, dúnmharú, tréas agus píoráideacht) nuair:</p>
<ul><li>A phléadálann an té atá cúisithe ciontach, agus iad os comhair na
    Cúirte Dúiche agus</li>
  <li>Atá an breitheamh sásta go dtuigeann an té atá cúisithe an chúis
    agus</li>
  <li>A cheadaíonn an Stiúrthóir Ionchúiseamh Poiblí</li>
</ul><p>Mura bpléann an Chúirt Dúiche leis an gcás, cuirtear an té atá
cúisithe ar aghaidh go dtí an Chúirt Chuarda le haghaidh pianbhreithe. Ag an
gCúirt Charda, d’fhéadfadh sé/sí a p(h)léadáil de ‘ciontach’ a
aistarraingt agus é a athrú go ‘neamhchiontach’ agus sa chás sin
tarlaíonn triail.</p>

<p><strong>Coireanna díoltálacha nach féidir a thriail go
hachomair</strong>, is é sin, cásanna a chaithfidh breitheamh agus giúiré
éisteacht leo. Sna cásanna seo, tá “Leabhar Fianaise” curtha os comhair
an té atá cúisithe, m.sh., ráiteas den chúis agus den fhianaise a bheidh
curtha i láthair os comhair na cúirte chomh maith le liosta finnéithe agus
taispeántán. Ní dhéanann an breitheamh den Chúirt Dúiche machnamh ar an
ábhar nó ar na haighneachtaí níos mó, ar son an té atá cúisithe nó an
ionchúisimh, d’fhonn cinneadh a dhéanamh an bhfuil leorchás ann. Ba
phróiseas é seo ar a tugadh réamhscrúdú agus fuarthas réidh leis.
Seolfaidh an breitheamh den Chúirt Dúiche an té atá cúisithe ar aghaidh
chuig an gCúirt Chuarda nó an bPríomh-Chúirt Choiriúil don triail tar éis
don Leabhar Fianaise a bheith seirbheáilte agus gur cheadaigh an DPP an cás a
sheoladh ar aghaidh.</p>
</div>
<div class="topic base_howtoapply">
<h2 class="topic base_howtoapply_title" id="l2fdc6">Tuilleadh Eolais</h2>

<p>Le haghaidh tuilleadh eolais faoin gCúirt Dúiche déan teagmháil le: </p>

<p>
</p><div class="inlinesio">
<p>
</p><div>
<h3>An tSeirbhís Chúirteanna</h3>
<p>
  

  
  15/24 Sráid an Fhionnuisce Thuaidh<br>Margadh na Feirme<br>Baile Átha Cliath 7<br>Éire
  <br>
  
</p>
<p>
  

  
  <strong>Teil:</strong>+353 (0)1 8886000
  <br>
  

  

  

  
  <strong>Láithreán Gréasáin:</strong> <a href="http://www.courts.ie">http://www.courts.ie</a>
  <br>
  

  

  

  
</p>
</div></div>

</div>
</div>
</html>
