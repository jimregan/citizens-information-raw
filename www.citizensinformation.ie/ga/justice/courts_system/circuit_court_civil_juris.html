<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An Chúirt Chuarda
</title>
    
    <meta name="description" content="Déantar cur síos anseo ar an gCúirt     Chuarda.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An Chúirt Chuarda</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l653da">Cúinsí sibhialta</a></li><li><a href="#l8699c">Cásanna coiriúla</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá an tír roinnte ina hocht gcuaird ar mhaithe leis an gCúirt Chuarda.</p>

<p>Is éard atá sa Chúirt Chuarda ná Uachtarán na Cúirte agus 37
gnáthbhreitheamh.</p>

<p>Tá Breitheamh Cuarda ainmnithe le haghaidh gach cuaird, ach amháin le
haghaidh Bhaile Átha Cliath agus Chorcaigh. Is féidir le deichniúr
breitheamh a bheith ainmnithe don chuaird i mBaile Átha Cliath agus triúr don
chuaird i gCorcaigh.</p>

<p>Tá dualgas ar Uachtarán na Cúirte Cuarda, atá ina b(h)reitheamh breise
san Ard-Chúirt, a chinntiú go ndáiltear obair na Cúirte Cuarda go cothrom
ar na breithimh chomh maith le cinntiú go bpléitear leis go pras.</p>

<p>Faoin Acht um Dócmhainneacht Phearsanta 2012, rinneadh soláthar ar feadh
uasmhéid de 8 breithiúna speisialtóireachta nua chun breithniú tapa na
n-iarratas dócmhainneachta.</p>

<p>Is cúirt áitiúil agus le húdarás srianta é an Chúirt Chuarda. Tá sí
srianta ó thaobh na gcásanna ar féidir léi cinneadh a dhéanamh i gcúinsí
sibhialta agus coiriúla.</p>

<p>Faoi Chuid 3 d'<a href="http://www.irishstatutebook.ie/2013/en/act/pub/0032/index.html">Acht na
gCúirteanna agus an Dlí Sibhialta (Forálacha Ilghnéitheacha) 2013</a> an
dlínse airgeadaíochta na Cúirte Cuarda méadaithe go dtí €75,000 (ba é
€38,092.14) le héifeacht ón 3 Feabhra 2014. I gcás caingne díobhálacha
pearsanta é an teorainn €60,000.</p>
</div>
<div class="topic base_rules">
<h2 class="topic base_rules_title" id="l653da">Cúinsí sibhialta</h2>

<h3>Údarás Áitiúil</h3>

<p>Ní féidir le Cúirt Chuarda éisteacht le cás nár thosaíodh sa Chontae
ceart.</p>

<p>Ní mór an cás a thógáil, éisteacht leis agus cinneadh a dhéanamh air
sa Chontae.</p>
<ul><li>i ngnáthaimh bunaithe ar thort (m.sh., gnáthaimh i leith dochar
    pearsanta), ina n-éilítear gur tharla an tort nó san áit ina bhfuil
    cónaí ar an gcosantóir nó duine de na cosantóirí de ghnáth nó san
    áit ina bhfuil siad ag obair, ina bhfuil gnó nó fostaíocht acu;</li>
  <li>i ngnáthaimh bunaithe ar chonradh, san áit inar rinneadh an conradh nó
    san áit ina bhfuil cónaí ar an gcosantóir nó duine de na cosantóirí
    de ghnáth nó san áit ina bhfuil siad ag obair, ina bhfuil gnó nó
    fostaíocht acu;</li>
  <li>i ngnáthaimh chun duine a íobairt ó thailte nó ó mhaoin, san áit
    ina bhfuil na tailte nó an mhaoin atá i gceist lonnaithe;</li>
  <li>i ngnáthaimh chlainne, san áit ina bhfuil cónaí ar an
  iarratasóir;</li>
  <li>faoin údarás probháide agus chun seilbh daoine éagtha a riar, san
    áit ina raibh áit chónaithe bhuan ag an tiomnóir nó díthiomnach nuair
    a fuair sé/sí bás;</li>
  <li>faoin údarás gealtachais, san áit ina bhfuil gnáthchónaí ar an
    duine nach bhfuil nó a líomhnaítear nach bhfuil ceart ó thaobh na
    hintinne de.</li>
</ul><h3>Údarás Teoranta</h3>

<p>Éisteann breitheamh a shuíonn gan ghiúiré le cásanna sibhialta sa
Chúirt Chuarda.</p>

<p>Tá srian ar an gCúirt Chuarda maidir le héisteacht le cásanna ina
dtéann na damáistí nó an cúiteamh atá á n-éileamh thar méid
áirithe.</p>

<p>Tá údarás ag an gCúirt Chuarda, m.sh. is féidir léi cinntí a
dhéanamh:</p>
<ul><li>i gcásanna conartha agus torta nuair nach dtéann an t-éileamh thar
    €75,000 (€60,000 le haghaidh gníomhaíochtaí díobhála
  pearsanta)</li>
  <li>i gcásanna clúmhillte nuair nach dtéann an t-éileamh thar
  €75,000</li>
  <li>i gcásanna probháide agus agraí dlí maidir le riar eastát, nuair
    nach dtéann an luach margadh den fhíor-eastát thar €3,000,000</li>
  <li>in eagraí dlí cothroime, nuair nach dtéann an luach margadh de thalamh
    thar €3,000,000</li>
  <li>i gcásanna eisiachtana nó iarratais ar thionóntachtaí nua (cíos a
    dhaingniú, srl.) nuair nach dtéann an luach margadh den mhaoin thar
    €3,000,000</li>
  <li>i gcásanna bunaithe ar chomhaontuithe fruilcheannaigh agus díolacháin
    creidmheasa, nuair nach dtéann praghas ceannaigh na n-earraí nó méid an
    éilimh thar €75,000</li>
  <li>i gcásanna dlí teaghlaigh, (lena n-áirítear scaradh breithiúnach,
    colscaradh, neamhbhrí agus achomhairc ón gCúirt Dhúiche). Nuair a
    théann an luach margadh den mhaoin thar €3,000,000, is féidir leis na
    páirtithe cinneadh a dhéanamh an cás a athrú chuig an Ard-Chúirt.</li>
  <li>i ngach cás ina ndéantar iarratas ar cheadúnas liocáire nua (m.sh.
    ceadúnais do dhíol liocáire le hól ar an bhfód) agus tá údarás
    achomhairc aici ó chinntí eadránaithe i ndíospóidí maidir le
    Cíosanna Talún faoin reachtaíocht Thiarnaí Talún agus Tionóntaí</li>
  <li>maidir le hiarratais faoin Iarchód um Chúiteamh d’Oibrithe, m.sh. i
    gcásanna inar dtáinig teidlíocht ar chúiteamh chun cinn roimh an 1
    Bealtaine 1967</li>
  <li>in achomhairc ón gCúirt Dhúiche i gcásanna sibhialta agus coiriúla.
    Is éard atá ann don achomhairc ná ath-éisteacht agus is é cinneadh na
    Cúirte Cuarda an cinneadh críochnúil agus ní féidir iarratas a
    dhéanamh ar achomharc.</li>
</ul></div>
<div class="topic base_rates">
<h2 class="topic base_rates_title" id="l8699c">Cásanna coiriúla</h2>

<p>I gcásanna coiriúla, suíonn Breitheamh na Cúirte Cuarda le giúiré de
dháréag. Ní gá go mbeadh fíorasc comhaontach i gcás nach bhfuil níos lú
ná aon ghiúróir déag má aontaíonn deichniúr acu ar fhíorasc tar éis
dóibh machnamh a dhéanamh ar feadh tréimhse réasúnta (ní féidir leis an
tréimhse a bheith níos lú ná dhá uair an chloig).</p>

<h3>Údarás Áitiúil</h3>

<p>Tá an t-údarás coiriúil curtha i bhfeidhm ag breitheamh na Cuarda ina</p>
<ul><li>rinneadh an choir nó</li>
  <li>bhfuil cónaí ar an gcosantóir nó ina ndéanann sé/sí a g(h)nó
  nó</li>
  <li>ngabhadh an cosantóir,</li>
</ul><p>Ach, is féidir le Breitheamh Cuarda triail choiriúil a aistriú ó chuid
amháin dá C(h)uaird go ceann eile.</p>

<p>Ar iarratas ón Stiúrthóir Ionchúiseamh Poiblí nó an cúisí, is
féidir leis an mBreitheamh Cuarda, má tá sé sásta go mbeadh sé éagórach
go follasach gan é a dhéanamh, an triail a aistriú ón gCúirt Chuarda atá
ag suí taobh amuigh de Chuaird Bhaile Átha Cliath go dtí Cúirt Chuarda
Bhaile Átha Cliath.</p>

<h3>Údarás Teoranta</h3>

<p>Sainíonn an Bhunreacht gur cheart go mbeadh triail le giúiré i gceist le
gach coir nach mionchoir é, go ginearálta.</p>

<p>Éistear le gach mionchoir choiriúil sa Chúirt Dhúiche go hachomair
(m.sh. gan ghiúiré). Tá an t-údarás ag an gCúirt Chuarda éisteacht le
gach coir nach mionchoir iad, ach amháin dúnmharú, éigniú, tromionsaí
gnéasach, tréastúireacht, píoráideacht agus coireanna gaolmhara.</p>
</div>
</div>
</html>
