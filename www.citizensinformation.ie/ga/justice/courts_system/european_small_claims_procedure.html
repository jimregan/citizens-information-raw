<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Nós imeachta Eorpach um éilimh bheaga
</title>
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Nós imeachta Eorpach um éilimh bheaga</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Soláthraíonn an Nós Imeachta Eorpach um Éilimh Bheaga bealach saor agus
éasca do dhuine chun éileamh trasteorann a dhéanamh gan aturnae a úsáid.
Is féidir leas a bhaint as i gcásanna sibhialta agus tráchtála cosúil le
<a shape="rect" href="small_claims_court.html">Cúirt na nÉileamh Beag</a>.
Ní féidir leis an éileamh a bheith níos mó ná €2,000. Is rud malartach
é ar roghanna eile atá ann cheana féin faoi dhlíthe náisiúnta na
mballstát AE. </p>

<p>Bunaíodh an nós imeachta faoi <a shape="rect" href="http://eur-lex.europa.eu/legal-content/EN/TXT/?qid=1466676798480&amp;uri=URISERV:l16028">Rialachán
an AE Uimh. 861/2007</a> agus arna chur i bhfeidhm in Éirinn ag <a shape="rect" href="http://www.irishstatutebook.ie/2008/en/si/0533.html">IR 533
de 2008</a>. Tá sé ar fáil do gach ballstáit seachas an Danmhairg ó mhí
Eanáir 2009. <br></p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Cén cásanna lena mbaineann an nós imeachta? </h3>

<p>Baineann an nós imeachta le cásanna trasteorann. I bhfocail eile,
caithfidh sainchónaí nó gnáthchónaí a bheith ar an bpáirtí lena bhfuil
tú i ndíospóid i mBallstát eile agus an caingean á ghlacadh agat in
Éirinn. Ceadaíonn sé duit, mar shampla, éileamh a dhéanamh in Éirinn ar
earra lochtach a cheannaigh tú ar líne ó dhuine atá ina chónaí i dtír AE
eile. </p>

<p>Ní bhaineann an nós imeachta leis na nithe a leanas: </p>
<ul><li>Ceisteanna ioncaim, custaim nó riaracháin </li>
  <li>Dliteanas an Stáit </li>
  <li>Stádas nó inniúlacht dhlíthiúil an duine aonair </li>
  <li>Cearta réadmhaoine ag eascairt ó phósadh, oibleagáidí cothabhála
    nó uachtanna agus comharbais </li>
  <li>Féimheacht, comhshuíomhanna agus nósanna imeachta comhchosúla </li>
  <li>Slándáil shóisialach </li>
  <li>Eadráin </li>
  <li>Dlí fostaíochta </li>
  <li>Tionóntachtaí réadmhaoine dochorraithe, seachas éilimh airgid </li>
  <li>Sáruithe príobháideachta agus cearta i ndáil le pearsantacht, lena
    n-áirítear clúmhilleadh </li>
</ul><h3>Conas a chuirim tús leis an nós imeachta in Éirinn? </h3>

<p>Caithfidh tú foirm éilimh um Nós Imeachta Eorpach na nÉileamh Beag a
chomhlánú, ag tabhairt sonraí an éilimh, an méid atá á lorg agus sonraí
ar bith eile atá riachtanach. Ní féidir leis an éileamh a bheith níos mó
ná €2,000, lasmuigh d’ús agus costais. Caithfear an t-éileamh a
lóisteáil ansin le hoifig áitiúil na Cúirte Dúiche. Caithfidh an
t-éileamh agus doiciméad tacaíochta ar bith a bheith i mBéarla nó i
nGaeilge, teangacha oifigiúla na hÉireann. </p>

<p>Má tá an t-éileamh lasmuigh de raon an nós imeachta (féach thuas),
tabharfaidh an Cláraitheoir fógra duit. Mura ndéanann tú dóthain
faisnéise a sholáthar, seolfaidh an Cláraitheoir foirm chugat ag lorg na
faisnéise atá ar iarraidh. Déanfar d’éileamh a dhiúltú má theipeann
ort an t-éileamh a chomhlánú nó a cheartú go cruinn san am a cheadaítear,
nó mura bhfuil bunús soiléir aige. </p>

<p>Mura ndéantar an t-éileamh a tharraingt siar nó a dhiúltú, leanfaidh an
Cláraitheoir ar aghaidh leis. </p>

<h3>Conas a thugtar fógra don chosantóir? </h3>

<p>Chomh luath agus a fhaigheann Cláraitheoir foirm éilimh atá comhlánaithe
go cruinn, déanfar freagra caighdeánach a ullmhú. Déantar an fhoirm seo,
mar aon le cóip den fhoirm éilimh agus doiciméadúchán tacaíochta ar bith,
a sheirbheáil ar an gcosantóir tríd an bpost laistigh de 14 lá. Tugtar 30
lá don chosantóir le freagra a thabhairt agus caithfear freagra a thabhairt i
mBéarla nó i nGaeilge. </p>

<p>Laistigh de 14 lá ó fhreagra an chosantóra a fháil, seolann an
Cláraitheoir cóip chugat mar aon le doiciméadúchán tacaíochta ar bith.
</p>

<p>Má dhiúltaíonn tú glacadh le doiciméadúchán toisc go bhfuil sé i
dteanga nach dtuigeann tú féin ná an cosantóir, iarrfaidh an chúirt ar an
bpáirtí eile aistriúchán a sholáthar. </p>

<p>Is féidir leis an gcosantóir frithéileamh a chur isteach freisin ar
fhoirm éilimh don Nós Imeachta Eorpach um Éilimh Bheaga agus beidh 30 lá
agat chun freagra a thabhairt air tar éis don fhrithéileamh a bheith
seirbheáilte ort. Má tá an frithéileamh le haghaidh níos mó ná €2,000,
déileálfar leis an éileamh bunaidh agus leis an bhfrithéileamh faoi
gháthnósanna imeachta dlí a bhaineann leis na cúirteanna seachas faoin Nós
Imeachta Eorpach um Éilimh Bheaga. </p>

<h3>Cathain a thugtar an breithiúnas? </h3>

<p>Nuair a chuireann an cosantóir in aghaidh an éilimh, déanfaidh an
Cláraitheoir iarracht teacht ar réiteach idir tú féin agus an cosantóir.
Má theipeann ar na hiarrachtaí sin, déantar an t-éileamh a atreorú chun na
Cúirte Dúiche le haghaidh breithiúnais. </p>

<p>Tugann an Chúirt Dúiche breithiúnas laistigh de 30 lá ó fhaigheann sí
freagra an chosantóra. Má bhíonn frithéileamh ann, tugtar breithiúnas
laistigh de 30 lá ó fhaightear freagra uait féin. </p>

<p>Mar sin féin, is féidir leis an gcúirt cinneadh a dhéanamh tuilleadh
eolais a iarraidh ar cheachtar den dá pháirtí (30 lá chun freagra a
thabhairt). D’fhéadfaí éisteacht ó bhéal a thionól ar iarratas an
chosantóra nó ar iarratas uait féin. Is féidir é seo a dhéanamh trí
chomhdháil físe nó nós imeachta atá cosúil léi. Sna cásanna sin, tugann
an chúirt breithiúnas laistigh de 30 lá ón eolas a fháil nó ó thionól
na héisteachta ó bhéal. </p>

<p>Mura dtugann ceachtar den dá pháirtí freagra in am, tugann an chúirt a
breithiúnas mar sin féin. </p>

<p>Ar iarratas uait féin, eiseoidh an chúirt deimhniú breithiúnais. </p>

<h3>Conas a dhéanaim an breithiúnas a fhorghníomhú? </h3>

<p>Bíonn forghníomhú an bhreithiúnais rialaithe ag dlí an Bhallstáit AE
ina bhfuil tú ag iarraidh an breithiúnas a fhorghníomhú. Tá dualgas ort
cóip bhunaidh den bhreithiúnas agus deimhniú breithiúnais a chur ar fáil
don chúirt sa bhallstát. Caithfear an deimhniú a aistriú chuig teanga an
Bhallstáit. Ní féidir dualgas a chur ort urrús, banna nó taisce a
sholáthar ar an mbonn gur náisiúnach coigríche tú nó nach bhfuil
sainchónaí ort nó nach bhfuil tú cónaitheach sa bhallstát sin. </p>

<p>Beidh sé ag brath ar dhlí nós imeachta an Bhallstáit maidir le
hábaltacht an chosantóra chun achomharc a dhéanamh in aghaidh an
bhreithiúnais. </p>

<p>Ar iarratas an chosantóra, is féidir leis an gCúirt sa bhallstát
forghníomhú an bhreithiúnais a dhiúltú nuair atá breithiúnas ar
neamhréir le breithiúnas níos luaithe ar an gceist chéanna. Ní féidir le
neamhréireacht na mbreithiúnas a bheith ardaithe mar agóid in imeachtaí a
bhain leis an Nós Imeachta Eorpach um Éilimh Bheaga. Lena chois sin,
caithfidh an breithiúnas níos luaithe a bheith tugtha sa bhallstát nó cumas
aitheantais a bheith tugtha ann dó. </p>

<p>Má thugann an cosantóir dúshlán faoin mbreithiúnas agus má dhéantar
iarratas ar athbhreithniú an bhreithiúnais, is féidir leis an gcúirt sa
bhallstát: </p>
<ul><li>An nós imeachta forghníomhaithe a theorannú go dtí bearta cosanta
  </li>
  <li>Forghníomhú a dhéanamh coinníollach ar urrús áirithe </li>
  <li>Bac a chur ar nósanna imeachta forghníomhaithe faoi chúinsí
    eisceachtúla </li>
</ul><p>Is féidir leis an gcosantóir iarratas a dhéanamh ar athbhreithniú chun
na Cúirte Dúiche áit a bhfuarthas breithiúnas sna cúinsí a leanas: </p>
<ul><li>Ní dhearnadh an fhoirm éilimh nó an ghairm chuig éisteacht ó bhéal
    a sheirbheáil trí mhodh a sholáthraíonn fianaise seachadta don
    chosantóir go pearsanta </li>
  <li>Níor cuireadh an tseirbhís i bhfeidhm in am chun ligean don chosantóir
    cosaint a ullmhú, agus gan locht ar bith ar an gcosantóir </li>
  <li>Rinneadh an cosantóir a chosc ó agóid a dhéanamh i gcoinne an éilimh
    ar chúiseanna force majeure nó cúinsí eisceachtúla, agus gan locht ar
    bith ar an gcosantóir </li>
</ul><p>Caithfidh an cosantóir gníomhú go pras. Nuair a mheastar go bhfuil bonn
cirt le hathbhreithniú, bíonn an breithiúnas bunaidh ar neamhní go
hiomlán. <br></p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>An táille a bhaineann leis an Nós Imeachta Eorpach um Éilimh Bheaga ná
€25. </p>

<p>B’fhéidir go mbeidh ort íoc as aistriúchán ar dhoiciméid má tá siad
i dteanga nach dtuigeann an cosantóir. Is féidir leat costais bhreise mar seo
a éileamh má éiríonn leat. Má chailleann tú, mar sin féin, b’fhéidir
go mbeadh ort íoc as aistriúchán ar bith nó costais eile atá tabhaithe ag
an gcosantóir. <br></p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Tá foirmeacha éilimh don Nós Imeachta Eorpach um Éilimh Bheaga ar fáil
ó oifig áitiúil na Cúirte Dúiche. Ní féidir leat éileamh a dhéanamh ar
líne, ach is féidir leat <a shape="rect" href="http://www.courts.ie/Courts.ie/Library3.nsf/PageCurrent/FCC4893B7E44C2B080257FB200539424?opendocument&amp;l=en">foirm
éilimh a íoslódáil</a> ó láithreán gréasáin na Seirbhíse Cúirteanna.
</p>

<p>Caithfidh tú foirm éilimh don Nós Imeachta Eorpach um Éilimh Bheaga a
chomhlánú, ag tabhairt sonraí an éilimh, an méid atá á lorg agat agus
sonraí ar bith eile atá riachtanach. Caithfidh tú ainm agus seoladh iomlán
an duine lena bhfuil tú i mbun agóide a thabhairt, fiú amháin más gnó ar
líne atá i gceist. </p>

<p>Caithfear an fhoirm éilimh chomhlánaithe mar aon le doiciméadúchán
tacaíochta ar bith agus an táille a lóisteáil leis an gCláraitheoir in
oifig áitiúil na Cúirte Dúiche. <br></p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Déantar an Nós Imeachta Eorpach um Éilimh Bheaga a sholáthar tríd an
gCúirt Dúiche áitiúil. Féach <a shape="rect" href="http://www.courts.ie/offices.nsf/WebCObyJurisdiction?OpenView&amp;Start=5&amp;Count=30&amp;Expand=5#5">sonraí
teagmhála oifigí áitiúla na Cúirte Dúiche</a> mórthimpeall na hÉireann.
</p>

<p><a shape="rect" href="http://www.courts.ie/courts.ie/library3.nsf/pagecurrent/2F6BD1F62A2E6A2080257FB900424028?opendocument&amp;l=en">Tuilleadh
eolais ar an Nós Imeachta Eorpach um Éilimh Bheaga</a> ar fáil ar
láithreán gréasáin na Seirbhíse Cúirteanna. </p>
</div>
</div>
</html>
