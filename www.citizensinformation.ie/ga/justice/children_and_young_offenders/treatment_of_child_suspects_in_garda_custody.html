<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Láimhseáil amhrasáin linbh i gcoinneáil na nGardaí
</title>
    
    <meta name="description" content="Tá láimhseáil leanaí agus iad i gcoimeád na nGardaí clúdaithe ag an Acht um Leanaí 2001.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Láimhseáil amhrasáin linbh i gcoinneáil na nGardaí</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Chun críocha an dlí choiriúil in Éirinn is leanbh aon duine atá faoi 18
mbliana d’aois. Os rud é go meastar leanaí a bheith leochaileach de dheasca
a n-aoise agus a leibhéal aibíochta, tá forálacha speisialta curtha ar
fáil ag an dlí a chosnaíonn cearta pearsanta na n-amhrasán linbh agus iad
á gcoinneáil i staisiúin Ghardaí. Cuireann na dlithe seo dualgais nó
oibleagáidí speisialta ar na Gardaí agus iad ag déileáil le hamhrasáin
linbh agus iad i stáisiún Gardaí. Cé gurb é príomhról na nGardaí
coireacht a fhiosrú agus cearta an phobail a chosaint, cuimsíonn na
hoibleagáidí seo cóireáil ceart na n-amhrasán atá á gcoinneáil i
stáisiúin Ghardaí, go háirithe amhrasáin linbh. </p>

<p>Déileálann <a shape="rect" href="http://www.irishstatutebook.ie/2001/en/act/pub/0024/sec0055.html#partvi">Cuid
6 den Acht um Leanaí 2001</a> go sainiúil le láimhseáil amhrasán linbh
agus iad i stáisiúin Ghardaí. Faoi <a shape="rect" href="http://www.irishstatutebook.ie/2006/en/act/pub/0026/sec0129.html#sec129">Alt
129 den Acht um Cheartas Coiriúil 2006</a>, a leasaigh an tAcht um Leanaí
2001, ní féidir leanaí faoi bhun 12 bhliain d’aois a ghabháil agus a
choinneáil i stáisiún Gardaí murar ceann de na cionta seo a leanas an cion:
</p>
<ul><li>Dúnmharú </li>
  <li>Dúnorgain </li>
  <li>Éigniú </li>
  <li>Tromionsaí gnéis </li>
</ul><p>In aon chás eile ina bhfuil cúis réasúnta ag Garda a chreidiúint go
bhfuil cion déanta ag leanbh faoi 12 bhliain d’aois tá oibleagáid ar an
nGarda an leanbh a thabhairt chuig tuismitheoirí nó gairdiain an linbh. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Scaradh leanaí ó dhaoine fásta i stáisiúin Ghardaí </h3>

<p>Nuair a choinnítear leanbh i stáisiún Gardaí tá sé de dhualgas ar an
nGarda atá i mbun an stáisiúin a chinntiú nach ligtear don leanbh, chomh
fada agus is féidir, bualadh le nó caidreamh a bheith acu le hamhrasáin
fhásta atá á gcoinneáil sa stáisiún ag an am céanna. De ghnáth, ní
choinnítear leanaí i gcillín ach amháin sa chás nach bhfuil aon
chóiríocht slán nó daingean eile ar fáil. </p>

<h3>Fógra le tabhairt do leanbh </h3>

<p>Nuair a thugtar amhrasán linbh chuig stáisiún Gardaí, is é dualgas an
Gharda atá i mbun a insint don leanbh gan mhoill ar bhealach a thuigfidh an
leanbh: </p>
<ul><li>Mionsonraí na coireachta as a bhfuil an leanbh á choinneáil </li>
  <li>Go bhfuil sé/sí i dteideal comhairle a fháil ó aturnae agus </li>
  <li>Gur cuireadh tuismitheoirí/gairdian an linbh ar an eolas. </li>
</ul><p>Murar féidir teagmháil a dhéanamh leis na tuismitheoirí/gairdian, nó
má dhiúltaíonn siad glan teacht chuig an stáisiún Gardaí, caithfear a
chur in iúl don leanbh gur féidir leis/léi gaol fásta eile nó duine fásta
eile a ainmniú chun cúrsaí a chur in iúl dóibh. Tá oibleagáid ar aon
duine mar sin (tuismitheoir, gairdian nó duine ainmnithe eile) teacht i
láthair ag an stáisiún Gardaí gan mhoill. </p>

<h3>Ag cur aturnae an linbh ar an eolas </h3>

<p>Nuair a deir leanbh atá á choinneáil gur mhaith leis aturnae, tá
oibleagáid ar an nGarda atá i mbun aturnae a fhaisnéisiú a luaithe agus is
féidir. Mura féidir teagmháil a dhéanamh leis an aturnae nó mura bhfuil an
t-aturnae toilteanach nó in ann teacht, caithfear a chur in iúl don leanbh
agus deis a thabhairt don leanbh aturnae eile a iarraidh. Caithfidh na Gardaí
an t-aturnae seo a fhaisnéisiú. Má iarrann an leanbh aturnae ach gan aithne
aige/aici ar aturnae nó mura n-ainmníonn an leanbh aturnae go sainiúil,
tugann an Garda atá i mbun ainm roinnt aturnaetha atá sásta teacht chuig an
stáisiún Gardaí don leanbh. </p>

<p>Baineann an ceart aturnae a iarraidh leis na tuismitheoirí nó gairdiain
nó gaol eile chomh maith. Tá na daoine seo go léir i dteideal aturnae a
iarraidh ar son an linbh. </p>

<h3>Agallaimh a dhéanamh le leanaí i stáisiúin Ghardaí </h3>

<p>Forálann <a shape="rect" href="http://www.irishstatutebook.ie/2001/en/act/pub/0024/sec0061.html#partvi-sec61">Alt
61 d’Acht na Leanaí 2001</a> nach féidir agallamh a dhéanamh le leanbh ach
i bhfianaise a t(h)uismitheoir nó a g(h)airdian. I gcásanna, áfach, ina
gcreideann na Gardaí go mbeadh ceann de na féidearthachtaí seo ann dá
mbeadh moill ar amhrasán linbh a cheistiú </p>
<ul><li>Contúirt bháis nó ghortaithe </li>
  <li>Mórchaillteanas nó díobháil do mhaoin </li>
  <li>Scrios nó cur isteach ar fhianaise </li>
  <li>Éalú comhchoirithe </li>
</ul><p>is féidir leis an nGarda i mbun an stáisiuin ceistiú an linbh nó
tógáil ráitis scríofa a údarú in éagmais tuismitheora nó gairdiain. Ní
gnáthchleachtas é seo, áfach, agus caithfidh imthosca an-olca a bheith ann
sula gceadódh an Garda i mbun é. </p>

<p>Is féidir leis an nGarda atá i mbun duine fásta a ordú amach le linn
ceistithe amhrasáin linbh nó le linn tógáil ráitis scríofa, más
amhlaidh: </p>
<ul><li>Gur íobartach an chiona atá á fhiosrú an tuismitheoir nó gairdian,
    nó gur gabhadh iad maidir leis an gcion sin </li>
  <li>Go bhfuil amhras ar an nGarda atá i mbun go raibh an tuismitheoir nó an
    gairdian bainteach sa chion, nó </li>
  <li>Go gcreideann an Garda atá i mbun gur dócha go dtoirmiscfeadh an
    tuismitheoir nó an gairdian cúrsa an cheartais dá mbeidís i láthair le
    linn an agallaimh leis an leanbh nó le linn ráiteas scríofa a thógáil
    ón leanbh. </li>
</ul><p>Má ar intinn na Gardaí a cheistiú leanbh in éagmais tuismitheora nó
caomhnóra, ní mór dóibh iarracht a dhéanamh socrú a dhéanamh chun
tuismitheoir eile, duine atá freagrach i gcoibhneas nó eile a bheith i
láthair le linn an agallaimh.</p>

<h3>Faisnéisiú nuair a chiontaítear tuismitheoirí/gairdian i gcion </h3>

<p>Nuair a chinneann na Gardaí leanbh a chiontú sa chion a bhfuil an leanbh
á choinneáil faoi, cúisítear é ar dhuilleog na gcúiseamh. Is doiciméad
é duilleog na gcúiseamh a bhfuil mionsonraí an chiona ann, ainm an Gharda
atá ag cúiseamh agus ainm an duine atá á chiontú. I ndiaidh chiontú an
linbh sa chion, tugtar cóip de dhuilleog na gcúiseamh do na tuismitheoirí
nó don ghairdian atá i láthair. Cinntíonn an Garda atá i mbun an
stáisiúin go dtugtar sonraí an ama, an dáta agus áit chéad láithris an
linbh sa chúirt do na tuismitheoirí nó don ghairdian a luaithe agus is
féidir. Caithfear a chur in iúl do na tuismitheoirí nó don ghairdian go
bhfuil oibleagáid orthu a bheith i láthair ag an gcúirt chomh maith. </p>

<p>Nuair nach bhfuil tuismitheoirí nó gairdian an linbh i láthair ag an
stáisiún Gardaí nuair a chúisítear an leanbh caithfidh an Garda atá i
mbun a chinntiú go dtugtar cóip de dhuilleog na gcúiseamh, agus mionsonraí
an ama, an dáta agus na háite a mbeidh céad láithreas an linbh sa chúirt
do na tuismitheoirí nó don ghairdian a luaithe agus is féidir. Caithfear a
chur in iúl dóibh ainm aon duine fásta a bhí i láthair ag an stáisiún
Gardaí ar éileamh an linbh agus ainm agus seoladh aon aturnae a thug cuairt
ar an leanbh le linn dó a bheith ar coimeád sa stáisiún Gardaí. </p>

<h3>Toghairmeacha </h3>

<p>B’fhéidir go gcinneodh na Gardaí toghairm a thabhairt do leanbh a bheith
i láthair sa chúirt maidir le cion líomhanta. (Déantar é seo don chuid is
mó i gcúiseanna nach bhfuil chomh tromchúiseach céanna a bhaineann le
mionchoireachtaí). I dtosca den sórt sin, is féidir tuismitheoirí nó
gairdian an linbh a ainmniú ar an toghairm agus má ainmnítear iad, tá
riachtanas orthu a bheith i láthair ag suí na cúirte atá sainráite sa
toghairm. </p>

<h3>Scaoileadh saor ar bannaí ag comhalta den Gharda Síochána </h3>

<p>Nuair a dhéantar cinneadh leanbh a chúiseamh i gcion coiriúil, is féidir
leis an nGarda atá i mbun an stáisiúin a ordú go dtabharfaí an leanbh os
comhair an chéad suí atá ar fáil de <a shape="rect" href="../courts_system/children_court.html">Cúirt na Leanaí</a>. B’fhéidir
go mbeadh ar an leanbh fanacht i gcoimeád na nGardaí go dtí an mhaidin dar
gcionn. Mar mhalairt air sin, is féidir leis an nGarda atá i mbun an leanbh a
scaoileadh saor ó choimeád ar bannaí le bheith i láthair ag suí de Chúirt
na Leanaí taobh istigh de 30 lá. Déantar é seo trí cheangal ar an leanbh
dul i gcúirtbhanna gan nó le slándáil le teacht i láthair ag an gcúirt ag
am éigin san am atá le teacht. (Is móid nó gealltanas é cúirtbhanna a
dhéanann agus a shíníonn an leanbh agus/nó tuismitheoirí nó gairdian an
linbh go dtiocfaidh an leanbh chun na cúirte ar an lá a iarradh). </p>

<p>B’fhéidir go ndéanfaí an cúirtbhanna le slándáil ceangailte leis. Is
é sin, chomh maith leis an ngealltanas teacht i láthair ag an gcúirt,
ráthaítear suim airgid lena chinntiú go dtiocfaidh an leanbh i láthair ag
an gcúirt. Mura dtiocfaidh an leanbh caillfear an t-airgead agus íocfar leis
an Stát é. Cé gur gealltanas airgid atá ann slándáil, tá cead ag an
nGarda atá i mbun glacadh le suim airgid in airgead reatha ó thuismitheoirí
nó ó ghairdian lena chinntiú go dtiocfaidh an leanbh i láthair ag an
gcúirt. Tugtar an t-airgead ar ais nuair a dhéileálfar leis an an gcás sa
deireadh nó nuair a chinneann breitheamh ar théarmaí na mbannaí a laghdú
nó a athrú. </p>

<p>Tá tuilleadh faisnéise ar <a shape="rect" href="../arrests/bail_and_surety.html">iarmhairtí téarmaí na mbannaí a
shárú</a> ar fáil anseo. </p>
</div>
</div>

</html>
