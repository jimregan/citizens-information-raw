<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Leanaí agus an córas ceartais choiriúil
</title>
    
    <meta name="description" content="Rialaíonn Acht na Leanaí 2001 conas a dhéileáiltear le leanaí a sháraíonn an dlí coiriúil.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Leanaí agus an córas ceartais choiriúil</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá leanaí in Éirinn ar na daoine is soghonta sa tsochaí. Cosnaíonn dlí
an stáit leanaí go dtí go meastar go bhfuil siad in ann idirghníomhú leis
an tsochaí mar dhaoine fásta. Mar gheall air sin, ní dhéileálann an córas
ceartais choiriúil in Éirinn le leanaí ar an mbealach céanna ar a
ndéileálann sé le daoine fásta. Tá an dlí a dhéileálann le leanaí a
sháraíonn dlí coiriúil le fáil in <a shape="rect" href="http://www.irishstatutebook.ie/2001/en/act/pub/0024/index.html">Acht na
Leanaí, 2001</a> arna leasú ag an <a shape="rect" href="http://www.irishstatutebook.ie/2006/en/act/pub/0026/index.html">Acht um
Cheartas Coiriúil 2006</a>. </p>

<p>Tháinig Acht na Leanaí 2001 i bhfeidhm sa dlí i mí Iúil 2001 agus ó
shin cuireadh formhór na bhforálacha ó Acht 2001 agus na leasuithe i
bhfeidhm. Tá reachtaíocht 2001 bunaithe ar fhealsúnacht nár chóir don
stát leanaí i gcoinbhleacht leis an dlí a choinneáil (caomhnadh) ach mar
rogha deiridh. Tá a lán beart pobalbhunaithe ar chóir féachaint orthu agus
leas a bhaint astu sular féidir smaoineamh faoi leanbh a choinneáil. </p>

<p>Bhí trí Roinn Rialtais le freagracht as maoirseacht a dhéanamh ar chur i
bhfeidhm Acht na Leanaí, 2001. Is iad sin: </p>
<ul><li><a shape="rect" href="http://www.justice.ie/">An Roinn Dlí agus Cirt
    agus Comhionannais</a> </li>
  <li><a shape="rect" href="http://www.education.ie/ga/">An Roinn Oideachais
    agus Scileanna</a> </li>
  <li><a shape="rect" href="http://health.gov.ie/">An Roinn Sláinte</a> </li>
</ul><p>Bunaíodh Oifig an Aire Leanaí agus Gnóthaí Óige i mí na Nollag 2005
chun comhleanúnachas níos mó a chothú maidir le beartais a dhéanamh do
leanaí. Cé go raibh sé mar chuid den Roinn Sláinte áiríodh sé freisin
aonaid ón dá roinn eile cosúil le Seirbhís Ceartais Óige na hÉireann. </p>

<p>Bunaíodh Seirbhís Ceartais Óige na hÉireann i mí na Nollag 2005
laistigh den Roinn Dlí agus Cirt agus Comhionannais. Cur an tSeirbhís
seirbhísí ceartais óige uile an Stáit ar fáil le chéile in áit amháin.
Thug sé treoir straitéiseach d'fhorbairt seirbhísí agus cothóidh sé
leasuithe riachtanacha. </p>

<p>I mí an Mheithimh 2011, bunaíodh an <a href="http://www.dcya.gov.ie/viewdoc.asp?DocID=120">Roinn Leanaí agus
Gnóthaí Óige</a>. Thóg sé breis agus feidhmeanna na Oifig an Aire Leanaí
agus Gnóthaí Óige. Bhí aonaid áirithe ó Ranna eile mar chuid na Roinne
nua cosúil le Seirbhís Ceartais Óige na hÉireann.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Sainmhíniú ar leanbh sa dlí coiriúil </h3>

<p>Go dtí gur tugadh Acht na Leanaí 2001 isteach, baineadh úsáid as a lán
nathanna éagsúla chun daoine a aithint a bhí laistigh de scóip an chórais
cheartais ógánach. Baineadh úsáid fhorleathan as nathanna cosúil le
mionúr, ógánach, ciontóir óg agus duine óg. Anois, áfach, sainmhíníonn
<a shape="rect" href="http://www.irishstatutebook.ie/2001/en/act/pub/0024/sec0003.html">Alt 3
d'Acht 2001</a> an focal leanbh mar dhuine faoi bhun 18 mbliana d'aois. </p>

<p>Ní dhéanann Acht na Leanaí 2001 idirdhealú idir leanbh agus duine óg.
Níl aon fhorálacha in Achtanna níos luaithe a dhéanann idirdhealú idir
ranganna éagsúla leanaí (mar shampla, daoine óga, mionúir, leanbh) ann
níos mó. </p>

<h3>Aois na freagrachta coiriúla </h3>

<p>Clúdaíonn <a shape="rect" href="http://www.irishstatutebook.ie/2001/en/act/pub/0024/sec0052.html">Alt 52
d'Acht na Leanaí 2001</a> arna leasú ag Alt 129 den <a shape="rect" href="http://www.irishstatutebook.ie/eli/2006/act/26/enacted/en/html">Acht um
Cheartas Coiriúil 2006</a> aois na freagrachta coiriúla. Tháinig sé sin i
bhfeidhm i mí Dheireadh Fómhair 2006, agus d'ardaigh sé aois na freagrachta
coiriúla ó 7 mbliana d'aois go dtí 12 bhliain d'aois. Ciallaíonn sé sin
nach féidir cion a chur i leith leanaí faoi bhun aois 12 bhliain. Tá
eisceacht ann, áfach, do leanaí ag aois 10 nó 11, mar is féidir iad a
chúiseamh i ndúnmharú, dúnorgain, éigniú nó tromionsaí gnéasach. Chomh
maith leis sin, nuair a chúisítear leanbh faoi bhun 14 bliana d'aois i gcion,
ní féidir aon imeachtaí breise a dhéanamh gan toiliú an <a shape="rect" href="http://www.dppireland.ie/">Stiúrthóra Ionchúiseamh Poiblí</a>. </p>

<p>Cé go gcuireann Acht 2001 cosc ginearálta ar leanaí faoi bhun 12 bhliain
d'aois a chúiseamh agus a chiontú i gcion coiriúil, níl díolúine iomlán
ag na leanaí sin ó ghníomhartha a bheith déanta ina gcoinne. Leagann <a shape="rect" href="http://www.irishstatutebook.ie/2001/en/act/pub/0024/sec0053.html">Alt 53
den Acht</a> arna leasú ag Alt 130 den Acht um Cheartas Coiriúil 2006 dualgas
ar na Gardaí leanbh faoi bhun 12 bhliain d'aois a thabhairt chuig a
t(h)uismitheoirí nó a c(h)aomhnóir má tá cúis réasúnach ag na Gardaí a
chreideamh go bhfuil an leanbh ciontach i gcion nach féidir an leanbh a
chiontú as mar gheall ar aois an linbh. Nuair nach bhfuil sé sin indéanta,
eagróidh na Gardaí go gcuirfear an leanbh faoi choimeád <a shape="rect" href="../../birth_family_relationships/family_support_agency.html">An
Ghníomhaireacht um Leanaí agus an Teaghlach (Tusla)</a> don cheantar ina
bhfuil gnáthchónaí ar an leanbh. Is féidir le Tusla déileáil le leanaí
faoi bhun 12 bhliain d'aois a dhéanann cionta coiriúla in ionad an chórais
cheartais choiriúil. </p>

<h3>Coinneáil linbh </h3>

<p>Faoi <a shape="rect" href="http://www.irishstatutebook.ie/2001/en/act/pub/0024/sec0142.html">Alt 142
d'Acht na Leanaí 2001</a>, féadann cúirt tréimhse coinneála a chur i
bhfeidhm ar leanbh. Nuair atá an leanbh faoi bhun 16 bliana d'aois,
coinnítear an leanbh i <a shape="rect" href="http://www.iyjs.ie/en/IYJS/Pages/WP08000052">scoil coinneála
leanaí</a>. Coinnítear leanaí 16 bliana agus 17 mbliana d'aois in ionaid
choinneála leanaí. Mar sin féin, ní féidir le cúirt ordú coinneála a
chur i bhfeidhm gan í a bheith sásta gurb é an t-aon bhealach cuí chun
déileáil leis an leanbh, agus i ndáil le leanbh faoi bhun 16 bliana d'aois,
gan áit a bheith ar fáil i scoil coinneála leanaí. Tá níos mó <a shape="rect" href="detention_of_children_and_young_people.html">faisnéise faoi
choinneáil leanaí agus daoine óga anseo</a>.</p>

<h3>Ciontuithe spíonta</h3>

<p>Faoi <a href="http://www.irishstatutebook.ie/2001/en/act/pub/0024/sec0258.html#sec258">Alt
258 d’Acht na Leanaí, 2001</a>, féadtar cion a dhéanann leanbh faoi aois
18, ar deimhníodh go raibh siad ciontach ina leith, a dhíscríobh go
huathoibríoch ón taifead amhail nár tharla sé, a luaithe a chomhlíontar
roinnt coinníollacha. Is iad seo a leanas na coinníollacha:</p>
<ul><li>Rinneadh an cion sular bhain an leanbh aois 18 mbliana amach</li>
  <li>Ní cion atá sa chion ar gá don Phríomh-Chúirt Choiriúil é a
    thriail (ar nós cion dúnmharaithe nó éignithe)</li>
  <li>Tá ar a laghad 3 bliana caite ó deimhníodh an chiontacht agus</li>
  <li>Níor déileáladh leis an leanbh mar gheall ar chion eile sa tréimhse 3
    bliana sin</li>
</ul><p>Má chomhlíontar na coinníollacha seo, ní chaitear leo, faoi dhlí na
hÉireann, amhail go ndearna siad cion. Má tugadh rabhadh dóibh nó má
déileáladh leo faoin Acht um Promhadh Ciontóirí, 1907, beidh feidhm ag Alt
258 chomh maith.</p>

<p>Nuair a bhíonn fostaíocht á cuardach nó nuair a bhíonn iarratas á
dhéanamh ar chúrsa oideachais nó ar árachas, féadfaidh siad a mhaíomh go
bhfuil taifead gan locht acu. Má bhíonn siad ag taisteal nó ag dul ar imirce
chuig tír ar nós SAM nó na hAstráile, áfach, beidh siad faoi réir
dhlíthe inimirce na tíre sin agus d’fhéadfadh go mbeadh orthu na
ciontuithe siúd a nochtadh.</p>
</div>
</div>
</html>
