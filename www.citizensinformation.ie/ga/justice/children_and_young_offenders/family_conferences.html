<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Comhdhálacha teaghlaigh
</title>
    
    <meta name="description" content="Le linn na n-imeachtaí cúirte lena mbaineann leanbh a cúisíodh i gcion, féadfaidh an chúirt a ordú go gcuirtear comhdháil teaghlaigh ar bun.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Comhdhálacha teaghlaigh</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<h3>Réamhrá</h3>

<p>Ar mhaithe le dlí coiriúil, leanbh aon duine faoi 18 mbliana d’aois. Ní
féidir leanaí nár shlánaigh aois 12 bhliain a chúiseamh i gcion, seachas
leanaí 10 nó 11 bhliain d’aois, ar féidir iad siúd a chúiseamh i gcionta
áirithe tromchúiseacha. Le linn na n-imeachtaí cúirte lena mbaineann <a href="children_and_the_criminal_justice_system_in_ireland.html">leanbh a
cúisíodh i gcion</a>, féadfaidh an chúirt a ordú go gcuirtear comhdháil
teaghlaigh ar bun.</p>

<p>Cruinniú atá i gceist le comhdháil teaghlaigh ina mbíonn an leanbh a
cuísíodh sa chion, muintir an linbh, an t-íospartach/na híospartaigh agus
daoine eile ábhartha páirteach. Ag an gcruinniú, pléitear an chion i dtaobh
an tionchair a bhí aici ar an íospartach, ar an bpobal agus ar theaghlach an
linbh. Bíonn sé ina chuspóir plean a chruthú a chabhróidh leis an leanbh
trioblóid a sheachaint amach anseo.</p>

<h3>Imeachtaí cúirte</h3>

<p>Bíonn na héisteachtaí do na mionchionta uile ar siúl sa <a href="../courts_system/children_court.html">Chúirt Leanaí</a>, mar aon
leis na cionta (indíotáilte) is tromchúisí. Féadfaidh an Chúirt, le linn
na n-imeachtaí sa Chúirt Leanaí, a ordú go dtionóiltear comhdháil
teaghlaigh. Foráiltear in na h<a href="http://www.lawreform.ie/_fileupload/RevisedActs/WithAnnotations/HTML/EN_ACT_2001_0024.HTM">Achtanna
Leanaí 2001-2015</a> gur féidir leis an gCúirt iarraidh ar an <a href="../probation_and_welfare_services/probation_service.html">tSeirbhís
Promhaidh</a> comhdháil teaghlaigh a thionól. Déanann an Chúirt imeachtaí
na Cúirte a chur ar athló go dtí go mbíonn an chomhdháil tar éis bheith
ar siúl. Féadfaidh an Chúirt a ordú go mbreithníonn an chomhdháil ar
ábhair áirithe lena mbaineann an leanbh.</p>

<p>Ordaíonn an Chúirt comhdháil teaghlaigh sna cásanna a leanas:</p>
<ul><li>Glacann an leanbh le freagracht as a (h)iompar coiriúil</li>
  <li>Creideann an Chúirt gur cheart plean gníomhaíochta a chur i dtoll a
    chéile</li>
  <li>Comhaontaíonn an leanbh agus tuismitheoirí an linbh chun páirt a
    ghlacadh sa chomhdháil</li>
</ul><h3>Cruinniú comhdhála</h3>

<p>Socraíonn oifigeach promhaidh an chomhdháil teaghlaigh laistigh de 28 lá
tar éis gur iarr an Chúirt air/uirthi amhlaidh a dhéanamh. Freastalaíonn an
leanbh agus teaghlach an linbh ar an gcruinniú. Féadfaidh an t-íospartach
freastal. Ina theannta sin, féadfaidh daoine ábhartha eile freastal, ar nós
múinteora nó oibrí sóisialta.</p>

<p>Ag an gcruinniú, pléitear cion an linbh i dtaobh an tionchair a bhí aici
ar an íospartach, ar an bpobal agus ar theaghlach an linbh. Caitear súil ar
bhealaí is féidir leis an leanbh freagracht a ghlacadh dá (h)iompar agus an
díobháil a rinneadh a mhaithiú. Bunaítear é ar phrionsabail an cheartais
aisiríoch.</p>

<p>Ag céim áirithe le linn an chruinnithe, casann an leanbh agus a
t(h)eaghlach go príobháideach le plean gníomhaíochta a dhréachtú a
cruthaíodh le réiteach a bhaint amach agus le cabhrú leis an leanbh
trioblóid a sheachaint. Ansin pléann an grúpa iomlán an dréachtphlean
gníomhaíochta ag an gcruinniú agus déantar comhaontú air.</p>

<h3>Plean gníomhaíochta</h3>

<p>Cuirtear an plean comhaontaithe gníomhaíochta faoi bhráid na Cúirte lena
faomhadh a fháil. Má thugann an Chúirt faomhadh don phlean, déanfaidh
teaghlach an linbh, daoine eile a shainaithnítear agus an t-oifigeach
promhaidh é a mhaoirsiú.</p>

<p>Nuair a bhíonn an plean gníomhaíochta tugtha chun críche, tugtar an cás
ar ais chun na Cúirte chun cinneadh deiridh a dhéanamh air. Mura bhfuil an
plean gníomhaíochta tugtha chun críche, is féidir leis an gCúirt deileáil
leis an gcás ar bhealach éigin eile, mar shampla <a href="detention_of_children_and_young_people.html">coinneáil</a> nó <a href="community_sanctions.html">smachtbhannaí pobail</a>.</p>

<h3>Tuilleadh faisnéise</h3>

<p>Tá fáil ar thuilleadh faisnéise ar <a href="http://www.probation.ie/EN/PB/WebPages/WP16000038">láithreán gréasáin
na Seirbhíse Promhaidh</a>.</p>
</div>

<div class="topic base_rates">
<h1 class="topic base_rates_title"></h1>

<p></p>
</div>

<!--this section produces the further information bit at the bottom of the document.
<div class="topic further_info">

<h1 class="further_info">Further information</h1>
<p>Text goes here</p>
</div>
-->
</div>
<!--this is the section that produces "Useful resources" in the box on the right-hand side. Below is an example.
	<div id="useful_resources">
      <ul>
	<li>
	  <a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
	</li>
	
      </ul>
    </div>
	-->
</html>
