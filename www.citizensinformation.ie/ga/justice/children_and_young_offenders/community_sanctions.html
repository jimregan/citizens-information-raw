<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Smachtbhannaí Pobail
</title>
    
    <meta name="description" content="Déanann Acht na Leanaí 2001 foráil i gcomhair réimse smachtbhannaí pobail gur féidir leis na cúirteanna a chur i bhfeidhm mar rogha eile ar choinneáil leanaí.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Smachtbhannaí Pobail</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l493a1">Smachtbhannaí Pobail</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is é an rogha deiridh leanbh atá ciontaithe i gcoir a choinneáil faoi
choimeád. Déanann <a shape="rect" href="http://www.irishstatutebook.ie/2001/en/act/pub/0024/index.html">Acht na
Leanaí 2001</a> foráil i gcomhair réimse smachtbhannaí pobail gur féidir
le cúirt a chur i bhfeidhm mar rogha eile ar choinneáil. Ní mór don chúirt
a mheas gur smachtbhanna pobail an bealach is feiliúnaí chun an cás a
láimhseáil. </p>

<p>Ligeann na smachtbhannaí seo do leanbh fanacht sa phobal agus fanacht ar
scoil. Déanann <a shape="rect" href="http://www.probation.ie/EN/PB/WebPages/WP16000038">rannóg Phromhadh na
nDaoine Óga den tSeirbhís Promhaidh</a> maoirsiú ar chur i bhfeidhm
fhormhór na smachtbhannaí pobail. </p>

<p>Mura gcloíonn leanbh le smachtanna pobail a chuirtear i bhfeidhm, tugtar an
cás ar ais os comhair na cúirte. </p>

<p>Téann gach ordú smachtbhanna pobail, seachas ordú seirbhíse pobail, in
éag 6 mhí tar éis don leanbh 18 bliana d’aois a shroichint, mura bhfuil
siad imithe in éag cheana féin. <br></p>
</div>
<div class="topic base_rules">
<h2 class="topic base_rules_title" id="l493a1">Smachtbhannaí Pobail</h2>

<p>Tá 10 smachtbhanna pobail ar fáil do na cúirteanna. </p>

<h3>Ordú seirbhíse pobail </h3>

<p>Faoi ordú seirbhíse pobail, déanann leanbh atá 16 nó 17 mbliana
d’aois méid áirithe uaireanta oibre nach bhfaigheann siad íocaíocht
orthu. Is féidir líon uaireanta idir 40 - 240 a bheith i gceist anseo. </p>

<h3>Ordú ionaid lae </h3>

<p>Ceanglaíonn ordú ionaid lae ar leanbh freastal ar ionad lae agus páirt a
ghlacadh i gclár imeachtaí. Bíonn uasthréimhse de 90 lá i gceist le
freastal ar an ionad. Ní gá do na laethanta a bheith comhleantach, ach ní
féidir le freastal dul thar thréimhse 6 mhí. </p>

<p>Is iondúil go mbíonn an clár ar siúl sa tráthnóna agus ar dheirí
seachtaine ionas nach gcuirfidh sé isteach ar an scoil, ar oiliúint ná ar
fhostaíocht. </p>

<h3>Ordú Promhaidh </h3>

<p>Cuireann ordú promhaidh leanbh faoi mhaoirsiú na Seirbhíse Promhaidh ar
feadh tréimhse ama. I rith na tréimhse sin, ní mór don leanbh
coinníollacha áirithe atá leagtha síos ag an gcúirt a chomhlíonadh. I
measc na gcoinníollacha caighdeánacha tá: </p>
<ul><li>Iad féin a iompar go maith </li>
  <li>Treoracha an oifigigh promhaidh atá á maoirsiú a leanúint. </li>
</ul><p>D’fhéadfadh rannpháirtíocht i gcúrsa oiliúna nó i ngníomhaíocht
agus cónaí i mbrú a bheith i measc na gcoinníollacha eile.</p>

<h3>Ordú cláir oiliúna nó gníomhaíochtaí </h3>

<p>Is cineál ordú promhaidh é seo inar gá don leanbh clár oiliúna nó
gníomhaíocht a mholann oifigeach promhaidh a chomhlíonadh. D’fhéadfadh an
clár seo a bheith á bhainistiú ag an tSeirbhís Promhaidh nó ag comhlacht
éigin eile. Ní gá gur ar leanaí a fuarthas ciontach i gcionta amháin a
fhreastalaíonn sé. </p>

<h3>Ordú dian-mhaoirsithe </h3>

<p>Faoi ordú dian-mhaoirsithe, cuirtear leanbh faoi dhian-mhaoirsiú ag
oifigeach promhaidh. I rith tréimhse an ordaithe, ní mór don leanbh
maireachtáil in áitreabh ar leith agus freastal ar chlár oideachais,
oiliúna nó cóireála. Ní féidir leis an ordú seo dul thar 180 lá. Má
tá an t-ordú os cionn 90 lá, tá sé faoi réir athbhreithnithe tar éis 60
lá. </p>

<p>D’fhéadfadh an clár seo a bheith á bhainistiú ag an tSeirbhís
Promhaidh nó ag comhlacht éigin eile. Ní gá gur ar leanaí a fuarthas
ciontach i gcionta amháin a fhreastalaíonn sé. </p>

<h3>Ordú maoirsithe chónaithigh </h3>

<p>Is féidir leis an gcúirt ordú go mairfidh leanbh i mbrú. Bheadh an brú
réasúnta gar don áit ina mbíonn cónaí ar an leanbh go hiondúil, nó don
áit a dtéann sé/sí ar scoil, ag obair nó i mbun oiliúna. Ní féidir le
tréimhse an ordaithe dul thar bhliain amháin. </p>

<h3>Ordú dhuine feiliúnach (cúram agus maoirsiú) </h3>

<p>Faoi ordú dhuine feiliúnach, cuireann an chúirt leanbh i gcúram duine
fásta feiliúnach. Is féidir gaol a ainmniú mar dhuine feiliúnach. Ní mór
do thuismitheoirí an linbh a dtoiliú a thabhairt i scríbhinn. Ní féidir le
tréimhse an ordaithe dul thar 2 bhliain. </p>

<h3>Ordú Meantóra (tacaíocht don teaghlach) </h3>

<p>Is féidir le cúirt duine éigin, meantóir a shannadh chun cabhrú leis na
leanbh agus le teaghlach an linbh, chun comhairle a chur orthu agus chun tacú
leo ina n-iarrachtaí chun an leanbh a stopadh ó chionta eile a dhéanamh.
Déanann an meantóir monatóireacht ar iompar an linbh go ginearálta freisin.
</p>

<p>Ní mór don leanbh agus dá t(h)uismitheoirí a dtoiliú a thabhairt agus
ní féidir le tréimhse an ordaithe dul thar 2 bhliain. </p>

<h3>Ordú srianadh gluaiseachta </h3>

<p>Is éard atá in ordú sriain ar ghluaiseacht ná ordú cuirfiú atá á
mhaoirsiú ag na Gardaí. Ní mór don leanbh a bheith ag seoladh áirithe idir
7in agus 6rn. Is é an tréimhse is faide dár féidir an cuirfiú a chur i
bhfeidhm ná 6 mhí. </p>

<p>In áit an chuirfiú nó in éineacht leis an gcuirfiú, is féidir
coinníoll a bheith san áireamh san ordú fanacht amach ó cheantar ar leith.
Is í an tréimhse ama is faide dár féidir an coinníoll seo a chur i
bhfeidhm ná 12 mhí. </p>

<h3>Ordú dúbailte </h3>

<p>Bíonn ordú srianta ar ghluaiseacht in éineacht le hordú ionaid lae nó
ordú promhaidh i gceist in ordú dúbailte. Bíonn srian ar ghluaiseachtaí an
linbh ar feadh tréimhse nach faide ná 6 mhí. Ag an am céanna,
freastalaíonn an leanbh ar ionad lae ar feadh 90 lá ar a mhéid, nó bíonn
sé/sí faoi mhaoirsiú oifigigh promhaidh. <br></p>
</div>
</div>
</html>
