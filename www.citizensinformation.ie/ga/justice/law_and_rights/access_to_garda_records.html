<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Rochtain ar thaifid na nGardaí
</title>
    
    <meta name="description" content="Faoi reachtaíocht cosanta sonraí tá an ceart agat rochtain a fháil ar shonraí pearsanta atá á gcoinneáil ag na Gardaí fút, ach amháin i gcúinsí áirithe. Faigh amach conas rochtain a fháil ar do chuid faisnéise.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Rochtain ar thaifid na nGardaí</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá an-chuid taifid ag na Gardaí Síochána (an fórsa póilíneachta
náisiúnta) maidir le baill aonair den tsochaí. Déantar na taifid seo a
bhailiú agus a stóráil mar chuid de phríomhfheidhm na nGardaí; sé sin,
cionta a imscrúdú agus a bhrath, beatha agus maoin a chosaint agus cionta a
chosc. </p>

<p>Bronnann <a href="http://www.dataprotection.ie/ViewDoc.asp?fn=%2Fdocuments%2Flegal%2FLawOnDP%2Ehtm&amp;CatID=7&amp;m=l">na
hAchtanna um Chosaint Sonraí 1998 go 2003</a> cearta ort rochtain a fháil ar
roinnt faisnéise fút (ar ríomhaire, i lámhleabhar nó comhaid ar
pháipéar) atá á choinneáil ag na Gardaí. Is sampla den fhaisnéis seo ná
aon iontráil ag na Gardaí ar chóras PULSE na nGardaí (córas
ríomhaireachta na nGardaí), nó i gcomhaid imscrúdaithe na nGardaí. <br></p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>An féidir liom rochtain a fháil ar aon sonraí atá á gcoinneáil fúm
ag na Gardaí? </h3>

<p>Is féidir, ach tá roinnt srianta ar na sonraí gur féidir leat rochtain a
fháil orthu. </p>

<p>Ligeann alt 4 den Acht um Chosaint Sonraí duit iarratas a dhéanamh ar na
Gardaí ar chóip d'aon sonraí pearsanta atá á choinneáil acu maidir leat.
Tar éis iarratas rochtana a dhéanamh ar na Gardaí, tá tú i dteideal na
rudaí seo a leanas: </p>
<ul><li>Cóip a fháil de na sonraí atá á gcoinneáil fút </li>
  <li>Cóip a fháil d'aon sonraí atá á gcoinneáil fút nuair is tuairim
    atá iontu (ach amháin más rud é gur tugadh na tuairimí sin faoi rún)
  </li>
  <li>Fios a bheith agat cén cuspóir lena bhfuil na sonraí á choinneáil
  </li>
  <li>Fios a bheith agat faoi dhuine ar bith a nochtann na Gardaí na sonraí
    sin leo </li>
  <li>Fios a bheith agat faoi fhoinse na sonraí (.i. cad as a dtáinig na
    sonraí) ach amháin má tá sé sin i gcoinne leas an phobail. </li>
</ul><p>Tá roinnt cearta eile agat faoi na hAchtanna um Chosaint Sonraí, chomh
maith leis an gceart ar rochtain a dhéantar cur síos air thuas. I measc na
gceart breise seo tá sé de cheart agat aon fhaisnéis phearsanta nach bhfuil
cruinn a cheartú nó a scrios agus an ceart gearán a dhéanamh leis an <a shape="rect" href="/ga/government_in_ireland/national_government/standards_and_accountability/data_protection.html">gCoimisinéir
Cosanta Sonraí</a>. </p>

<p>Tar éis do na Gardaí iarratas ceart a fháil uait, caithfidh siad freagra
a thabhairt duit taobh istigh de 40 lá. Is amhlaidh atá fiú mura bhfuil aon
sonraí pearsanta fút á gcoinneáil acu nó má tá siad ag diúltú don
iarratas. </p>

<p>Má chinneann na Gardaí go gcuirfear an fhaisnéis ar fáil duit, caithfidh
siad: </p>
<ul><li>An fhaisnéis a sholáthar duit taobh istigh de 40 lá ón uair a
    fhaigheann siad d'iarratas </li>
  <li>An fhaisnéis a chur ar fáil duit ar bhealach nó i bhfoirm a bheidh
    soiléir duit. </li>
</ul><p>Má iarrann tú cóip de do thaifead coiriúil, beidh an taifead a chur ar
fáil i 2 chuid, le ciontuithe chaith ar fáil ar leithligh ó na ciontuithe
eile (más ann).</p>

<h3>Cén fáth ar féidir leis na Gardaí m'iarratas a dhiúltú? </h3>

<p>Faoi na hAchtanna um Chosaint Sonraí, is féidir leis na Gardaí aon
iarratas ar shonraí pearsanta a dhiúltú agus an fhaisnéis sin a choinneáil
siar ar na forais seo a leanas: </p>
<ul><li>Más rud é go ndéanfadh an t-iarratas ar rochtain nó an t-iarratas ar
    shonraí duine eile a aithint. Bíonn feidhm aige seo freisin maidir le
    dualgas na nGardaí foinse na faisnéise atá á coinneáil a sholáthar.
    Más rud é go ndéanann an fhoinse nó bunús na faisnéise tríú
    páirtí a aithint, ansin is féidir í a choinneáil siar. </li>
  <li>Más rud é gurb é an cuspóir atá leis na sonraí pearsanta a
    choinneáil ná chun cionta a chosc, a bhrath nó a imscrúdú, nó chun
    ciontóirí a ghabháil nó a ionchúiseamh. </li>
</ul><h3>An féidir le duine iarratas a dhéanamh ar mo shon leis na Gardaí ar mo
shonraí pearsanta? </h3>

<p>Is féidir. Is féidir leis na Gardaí iarratas ar rochtain a fháil ó
ionadaí ar do shon. Beidh orthu áfach a bheith sásta iad féin maidir le
haitheantas an duine sin agus ní mór a ndóthain faisnéise a bheith curtha
ar fáil dóibh fút chun cabhrú leo aitheantas a dheimhniú agus na sonraí
atá á lorg nó a ndearnadh iarratas orthu a aimsiú. </p>

<p>Beidh dearbhú i scríbhinn ag teastáil ó na Gardaí uait, ag tabhairt
údarás do d'ionadaí an t-iarratas a dhéanamh. Sampla den méid seo ná
nuair a bheadh údarás tugtha agat do d'aturnae chun iarratas a dhéanamh ar
an bhfaisnéis. </p>

<p>Nuair a bhaineann an t-iarratas le páiste, ansin is féidir le tuismitheoir
nó le caomhnóir úsáid a bhaint as an gceart chun iarratas a dhéanamh ar
fhaisnéis agus í a fháil thar ceann an pháiste más rud é: </p>
<ul><li>Nach bhfuil an cumas intleachtach ag an bpáiste cineál an iarratais a
    thuiscint </li>
  <li>Go bhfuil an tuismitheoir nó caomhnóir ag gníomhú ar son an leasa is
    fearr don pháiste. </li>
</ul><h3>An féidir leis na Gardaí rochtain a fháil ar shonraí pearsanta atá á
gcoinneáil ag daoine eile maidir liom? </h3>

<p>Is féidir. I gcúinsí áirithe, tá na Gardaí i dteideal rochtain a
fháil ar do shonraí pearsanta. Sna cúinsí sin ní bheidh an duine atá ag
coinneáil sonraí pearsanta mar sin ag sárú na rialacha i gcoinne sonraí
pearsanta a nochtadh le tríú páirtithe. Seo a leanas na huaireanta gur
féidir leis na Gardaí rochtain a fháil ar shonraí pearsanta mar sin: </p>
<ul><li>Más rud é go bhfuil na sonraí pearsanta riachtanach chun slándáil an
    Stáit a chosaint, i dtuairim chomhalta den Gharda Síochána (nach bhfuil
    faoi bhun chéim Ard-Cheannfoirt) </li>
  <li>Más rud é go bhfuil na sonraí pearsanta ag teastáil ar mhaithe le
    cionta a chosc, a bhrath nó a imscrúdú, nó chun ciontóirí a ghabháil
    nó a ionchúiseamh. </li>
</ul></div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Gearrtar táille de €6.35 maidir le hiarratas ar rochtain a dhéanamh
faoin reachtaíocht um chosaint sonraí, féach 'Conas iarratas a dhéanamh'
thíos. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<h3>Cén chaoi a ndéanfaidh mé iarratas ar mo shonraí pearsanta leis na
Gardaí? </h3>

<p>Caithfear iarratais ar shonraí pearsanta a dhéanamh i scríbhinn chuig
Lár-Aonad Grinnfhiosrúcháin na nGardaí. Cé nach gá duit na hAchtanna um
Chosaint Sonraí a lua, moltar duit é sin a dhéanamh. <a href="http://www.garda.ie/Documents/User/F20%20Data%20Protection%20Access%20Request%20Form%201%20November%202016.pdf">Íoslódáil
an fhoirm iarratais ar rochtain an Gharda Síochána anseo (pdf)</a>.</p>

<p>Caithfidh tú a ndóthain sonraí a sholáthar le gur féidir leis an Aonad
Grinnfhiosrúcháin d'aitheantas a dheimhniú agus an fhaisnéis atá tú ag
iarraidh a aimsiú. Tá sé tábhachtach (ó dhearcadh na nGardaí) go
ndéanfaidh siad d'aitheantas a dheimhniú le bheith cinnte go dtugtar an
fhaisnéis don duine ceart. </p>

<p>Chun do shonraí pearsanta féin a fháil, is gá duit an méid seo a leanas
a sholáthar: </p>
<ul><li>Do dháta breithe cruinn </li>
  <li>Aon ainmneacha eile a mbaineann tú úsáid astu </li>
  <li>Na seoltaí ar fad a bhí agat roimhe seo in Éirinn </li>
  <li>Cóip dheimhnithe de phas, de cheadúnas tiomána nó de theastas breithe
  </li>
  <li>Táille de €6.35 </li>
</ul><h3>Cad is féidir liom a dhéanamh má dhiúltaíonn na Gardaí do m'iarratas?
</h3>

<p>Más dóigh leat go bhfuil na Gardaí ag sárú an dlí trí gan na sonraí
pearsanta a ndearna tú iarratas orthu a thabhairt duit, is féidir leat
gearán a dhéanamh leis an gCoimisinéir Cosanta Sonraí. Déanfaidh an
Coimisinéir imscrúdú ar do ghearán ach amháin más dóigh leis gur gearán
suaibhreosach nó cráiteach é. (Sé sin, nach bhfuil aon bhunús le do
ghearán). Chomh luath agus a dhéanann an Coimisinéir Cosanta Sonraí do
ghearán a imscrúdú, cuirfear ar an eolas faoin gcinneadh i scríbhinn thú.
</p>

<p>Más dóigh leis an gCoimisinéir go bhfuil na Gardaí ag sárú an Achta,
is féidir leis an gCoimisinéir rud ar a dtugtar <em>fógra
forghníomhaithe</em> a sheirbheáil ar Choimisinéir na nGardaí agus iachall
a chur ar na Gardaí an fhaisnéis a ndearna tú iarratas uirthi a thabhairt
duit. </p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Ba chóir iarratais ar do shonraí pearsanta, nó iarratas ar son duine eile
a sheoladh chuig: </p>

<p>
</p><div class="inlinesio">
<p>
</p><div>
<h3>Biúró Náisiúnta Grinnfhiosrúcháin</h3>
<p>
  
  <span class="field_dept address_field">Aonad Próiseála um Chosaint Sonraí<br></span>
  

  
  Tithe an Rialtais<br>Lána Cnoc Fhiodh na gCaor<br>Teampall Seanáin<br>Inis Córthaidh<br>Loch Garman<br>Y21 E924<br>Éire <br>
  <br>
  
</p>
<p>
  

  

  
  <strong>Lóghlao:</strong>1890 488 488 
  <br>
  

  

  

  

  

  
</p>
</div></div>


<p>Ba chóir achomhairc nó gearáin faoi chinneadh diúltú duit rochtain a
fháil ar fhaisnéis atá na Gardaí ag coinneáil fút a dhéanamh leis: </p>

<p>
</p><div class="inlinesio">
<p>
</p><div>
<h3>An Coimisinéir Cosanta Sonraí</h3>
<p>
  

  
  Teach na Canála<br>Bóthar an Stáisiúin<br>Cúil an tSúdaire<br>Laois <br>Éire
  <br>
  
</p>
<p>
  
  <strong>Uaireanta Oscailte:</strong>09:15-17:30
  <br>
  

  
  <strong>Teil:</strong>+353 57 868 4800
  <br>
  

  
  <strong>Lóghlao:</strong>1890 252231
  <br>
  

  
  <strong>Facs:</strong>+353 57 868 4757
  <br> 
  

  
  <strong>Láithreán Gréasáin:</strong> <a href="http://www.dataprotection.ie">http://www.dataprotection.ie</a>
  <br>
  

  

  

  
  <strong>R-phost:</strong> <a href="mailto:info@dataprotection.ie">info@dataprotection.ie</a>
  <br>
  
</p>
</div></div>

</div>
</div>
</html>
