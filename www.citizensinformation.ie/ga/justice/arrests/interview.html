<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Agallamh Garda
</title>
    
    <meta name="description" content="Tá cur síos anseo ar na cearta atá ag daoine atá gafa nuair atá agallamh dhá chur ag na Gardaí orthu.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Agallamh Garda</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá sé de chead ag na Gardaí agallamh a chur ar dhuine má tá sé/sí
gafa, cúisithe agus rabhadh tugtha dó/dí. Tá rialacha difriúla a bhaineann
le hagallamh a chur ar dhaoine atá os cionn 18 agus daoine atá níos óige
ná 18 bliain d'aois. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Duine atá 18 bliain d'aois nó níos sine</h3>

<p>Tá sé de cheart dul i gcomhairle le haturnae sular tá tú agallamh. Má
iarrann tú le haghaidh aturnae nach féidir leat a cheistiú go dtí go
sroicheann siad. </p>

<p>Roimh an t-agallamh, ba cheart don Gharda atá i mbun an agallaimh é/í
féin a chur in aithne chomh maith le haon Gharda eile atá i láthair sa
seomra, ag tabhairt a gcuid ainmneacha agus a gcéim. </p>

<p>Ní mór don agallamh a bheith cothrom agus daonnachtúil. </p>

<p>Ní féidir le níos mó ná 2 Gharda duine a cheistiú ag an am agus ní
féidir le níos mó ná 4 Gharda a bheith sa seomra nuair atá an t-agallamh
dhá dhéanamh. </p>

<p>Má mhaireann agallamh ar feadh 4 uaire an chloig ní mór deireadh a chur
leis nó sos ar feadh tréimhse ama réasúnta a thógáil. </p>

<p>Chomh fada agus is féidir ba cheart don agallamh a bheith i seomra atá
curtha ar leataobh ar son agallamh amháin. </p>

<p>Ach amháin le cead ón nGarda atá i gceannas an stáisiúin, ní féidir
duine a cheistiú idir meánoíche agus 8 r.n. maidir le coir. Ní féidir an
cead sin a thabhairt ach amháin i gcúinsí eisceachtúla amháin nó má
tugadh duine isteach sa stáisiún idir na huaireanta sin. </p>

<p>Más duine bodhar atá i gceist nó má tá amhras faoi éisteacht an duine
ní féidir é/í a cheistiú gan teangaire, más féidir teacht ar dhuine, gan
cead a fháil i scríbhinn ón té atá le ceistiú. Má tá éileamh déanta
ag an duine go mbeadh teangaire i láthair agus muna bhfuil fáil ar
theangaire, is i scríbhinn a chuirfear aon cheisteanna air/uirthi. </p>

<p>Má tá duine ar meisce nó faoi thionchar drugaí agus dá bharr muna
bhfuil sé/sí in ann tábhacht na gceisteanna ná na bhfreagraí a thuiscint,
ní féidir an duine a cheistiú agus é/í faoin tionchar sin, ach amháin le
cead an Gharda atá i gceannas an stáisiúin. Ní féidir an cead sin a
thabhairt ach amháin i gcúinsí eisceachtúla. </p>

<p>Má dhéanann an té atá dhá cheistiú gearrán le Garda faoin gcaoi a
caitheamh leis/léi agus é/í faoi choimeád ní mór don Gharda é sin a chur
in iúl don Gharda atá i gceannas an stáisiúin, muna bhfuil sé/sí i
láthair ag an agallamh agus taifead den gearrán a dhéanamh. </p>

<p>Ní mór don Gharda atá i mbun an agallaimh nó Garda eile atá i láthair
taifead a choinneáil den agallamh a chuirtear ar dhuine. Ní mór go mbeadh
sonraí den am ar thosaigh an t-agallamh agus ar cuireadh deireadh leis, aon
bhriseadh a tógadh, cén áit ina raibh an t-agallamh déanta agus ainmneacha
agus céimeanna na nGardaí a bhí i láthair mar chuid den taifead. </p>

<p>Muna raibh taifead leictreonach den agallamh déanta, déanfar taifead i
leabhar nótaí an Gharda. </p>

<h3>Duine atá faoi 18 bliain d'aois </h3>

<p>Má tá an duine faoi 18 bliain d'aois ní féidir é/í a cheistiú muna
bhfuil tuismitheoir nó coimirceoir i láthair. Tá sé de cheart dul i
gcomhairle le haturnae sular tá tú agallamh. </p>

<p>Muna féidir leis an tuismitheoir nó leis an gcoimirceoir a d'iarr an
páiste teacht chuig an agallamh, ní mór don Gharda atá i gceannas an
stáisiúin iarracht a dhéanamh an tuismitheoir eile, coimirceoir eile, gaol
fásta nó duine eile freagrach nach Garda é/í a bheith i láthair. </p>

<p>Is féidir leis an nGarda atá i gceannas an stáisiúin cead a thabhairt
duine óg a cheistiú gan tuismitheoir nó coimirceoir a bheith i láthair i
gcásanna eisceachtúla nó má theip ar iarrachtaí taobh istigh de thréimhse
réasúnta dul i dteagmháil le tuismitheoir nó le coimirceoir agus iarraidh
orthu teacht i láthair. </p>

<p>Is féidir leis an nGarda i gceannais an tuismitheoir nó coimirceoir a
choinneáil amach ón agallamh:</p>
<ul><li>más do thuismitheoir nó do chaomhnóir íospartach an chiona atá á
    imscrúdú</li>
  <li>gabhadh do thuismitheoir nó caomhnóir maidir leis an gcion nó más
    duine é/í atá faoi amhras,</li>
  <li>tá forais réasúnta ag an mball i gceannas lena chreidiúint go
    gcuirfeadh do thuismitheoir nó do chaomhnóir bac le cúrsa na córa dá
    mbeadh sé nó sí ag an agallamh.</li>
</ul></div>
</div>
</html>
