<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Eiseachadadh chuig agus ó Éirinn
</title>
    
    <meta name="description" content="Cad é eiseachadadh agus cathain a dhéantar duine a eiseachadadh ó Éirinn go tír eile? An dlí maidir le heiseachadadh idir Éirinn agus tíortha eile, lena n-áirítear faisnéis ar Bharántais Ghabhála Eorpacha.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Eiseachadadh chuig agus ó Éirinn</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Ciallaíonn eiseachadadh go ndéantar duine a aistriú ó thír amháin go
tír eile chun iad a ionchúiseamh nó chun pionós a chur orthu de bharr ciona
ciontaithe. De ghnáth, ní fhéadtar duine a eiseachadadh ach amháin nuair a
bhíonn comhaontú eiseachadta ann idir an dá thír. </p>

<p>Dá bhrí sin, ba cheart comhaontú a bheith ann idir Éire agus an tír
eile roimh dhuine a eiseachadadh chuig nó ón tír seo. Ina theannta sin, tá
rialacha eiseachadta sainiúla ag na tíortha difriúla. Mar shampla, ní
dhéantar daoine a eiseachadadh ón tír seo de bharr imscrúdaithe ciona
coiriúil amháin. </p>

<p>Ó 2004 ar aghaidh, rialaítear eiseachadadh idir na tíortha AE bunaithe ar
<a shape="rect" href="http://eur-lex.europa.eu/LexUriServ/LexUriServ.do?uri=CELEX:32002F0584:EN:HTML">Chreatchinneadh
Barántais Ghabhála na hEorpa</a>. Cuireadh é seo i bhfeidhm in Éirinn
bunaithe ar an <a shape="rect" href="http://www.irishstatutebook.ie/2003/en/act/pub/0045/index.html">Acht um
Barántas Gabhála Eorpach 2003</a>. Rialaítear eiseachadadh ón tír seo go
tíortha eile leis an <a shape="rect" href="http://www.irishstatutebook.ie/1965/en/act/pub/0017/index.html">Acht um
Eiseachadadh 1965 (Leasú)</a>. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Eiseachadadh ó Éireann go Tíortha Neamh-AE eile </h3>

<p>Féadtar daoine a eiseachadadh ó Éireann go tíortha eile nuair a bhíonn
comhaontú eiseachadta idir an dá thír agus nuair a chomhlíontar
coinníollacha áirithe. </p>

<p>Is iad seo a leanas na coinníollacha is tábhachtaí: </p>
<ul><li>Nuair a dhéantar duine a chúiseam<strong></strong> bíonn orthu am a
    chaitheamh sa phríosún in Éirinn nó sa tír eile ar feadh bliain
    amháin ar a laghad. Nó nuair a dhéantar duine a chúiseamh de bharr
    ciona dá leithéid, agus bíonn orthu ceithre mhí ar a laghad a
    chaitheamh sa phríosún. Úsáidtear an téarma déchoiriúlacht chun a
    thaispeáint go bhfuil an cion céanna i gceist sa dhá thír. Ní
    fhéadtar duine a eiseachadadh chun iad a choinneáil i gcoimeád de bharr
    cúiseanna imscrúdaithe. </li>
  <li><strong></strong>Ní chion polaitiúil<strong></strong> nó cion a
    bhaineann le cion polaitiúil: Ar dtús, cuireadh a lán cionta san
    áireamh faoi chionta polaitiúla, ach giorraíodh an liosta seo. Ní
    chuirtear cionta sceimhlitheoireachta san áireamh de ghnáth. </li>
  <li>Ní bhaineann pionós an bháis leis an gcion. </li>
</ul><p>Bíonn ar na húdarás sa tír eile, atá ag lorg duine a eiseachadadh ó
Éireann, iarratas a chur isteach chuig an Aire Dlí agus Cirt agus
Comhionannais. Déantar imeachtaí eiseachadta a phlé san <a shape="rect" href="../courts_system/high_court.html">Ard-Chúirt</a>. Baineann
gnáthrialacha trialach coiriúil le himeachtaí eiseachadta. </p>

<h3>Eiseachadadh idir Ballstáit an AE – Barántas Gabhála Eorpach </h3>

<p>Ón 1 Eanáir 2004 ar aghaidh, úsáidtear córas nua ar fud an AE chun
daoine a ghabháil, ar a dtugtar <a href="http://eur-lex.europa.eu/legal-content/EN/TXT/?qid=1422976274641&amp;uri=URISERV:l33167">Barántas
Gabhála Eorpach (BGE)</a>, in ionad na n-imeachtaí eiseachadta a bhí ann
roimhe sin idir Ballstáit an AE. Is féidir le húdarás dlíthiúil
náisiúnta Barántas Gabhála Eorpach a eisiúint má dhéantar iarracht duine
cúisithe a thabhairt ar ais chuig an tír nuair a bhíonn cion i gceist le
uasphíonós de bhliain amháin i bpríosún ar a laghad, nó má leagadh amach
téarma phríosúnachta de ceithre mhí ar a laghad. </p>

<p>Caithfear glacadh leis na nósanna imeachta seo in Éirinn de bharr an Achta
um Barántas Gabhála Eorpach 2003. Baineann an acht seo le heiseachadadh idir
tíortha an AE, gan eiseachadadh do thíortha lasmuigh den AE a chur san
áireamh. </p>

<p>Cuirtear creatchinneadh an AE ón 13 Meitheamh 2002, maidir le Barántas
Gabhála Eorpach i bhfeidhm in Éirinn de réir reachtaíochta na tíre. Nuair
a eisíodh an cinneadh, glacadh leis sa tír seo chun daoine cúisithe a
thriail nó chun pianbhreith choimeádta nó ordú coinneála a chomhlíonadh.
Is é atá i gceist ná deimhin a dhéanamh de nach ndéanfar duine a
eiseachadadh ó Éireann agus a choinneáil faoi choimeád de bharr cúiseanna
imscrúdaithe. Mar riail ghinearálta, ní fhéadtar duine a ghabháil in
Éirinn chun imscrúdú ciona a dhéanamh, ní fhéadtar iad a ghabháil ach
amháin chun iad chúiseamh i gcion. Ní hé sin an scéal i dtíortha AE
áirithe. Tá an ráiteas seo le feiceáil sna hAchtanna um Barántas Gabhála
Eorpach 2003. </p>

<h3>Ceanglas déchoiriúlachta </h3>

<p>Roimh Eanáir 2004, bhí déchoiriúlacht de dhíth i leith gach ciona. Dá
bhrí sin, féadtar duine a eiseachadadh chun iad a ionchúiseamh nó chun
pianbhreith a chur isteach i stát eile, nuair a bhíonn cion i gceist faoin
dlí sa dá stát. Níl an ceanglas déchoiriúlachta le comhlíonadh a
thuilleadh maidir le heiseachadadh idir Ballstáit an AE, i gcás roinnt
tromchionta áirithe a luaitear san Acht um Barántas Gabhála Eorpach 2003.
</p>

<p>Is iad seo a leanas roinnt de na cionta seo: rannpháirtíocht in
eagraíocht choiriúil, sceimhlitheoireacht, gáinneáil i ndaoine,
dúshaothrú gnéasach a bhaineann le leanaí, pornagrafaíocht leanaí;
gáinneáil in airm, i lón lámhaigh agus i bpléascáin; éillitheacht,
calaois, sciúradh airgid agus góchumadh ar airgead. Tá an stát, ina
lorgaítear an duine cúisithe, freagrach as Barántais Ghabhála Eorpacha, a
eisíodh i leith coireanna nó i leith coireanna líomhanta a luaitear ar an
liosta seo, a chomhlíonadh. Caithfear é seo a dhéanamh fiú amháin má
bhíonn sainmhíniú ciona difriúil i gceist sa dá thír, nuair a bhíonn
tromchion i gceist agus nuair a bhíonn ar an duine cúisithe 3 bliana ar a
laghad a chaitheamh i bpríosún sa bhallstát inar eisíodh an barántas.
Caithfear an ceanglas déchoiriúlachta a chomhlíonadh i leith gach ciona
eile. </p>

<h3>Tráthchlár na mBarántas Gabhála Eorpach </h3>

<p>Ní mór cinneadh a dhéanamh de ghnáth maidir le heiseachadadh duine
laistigh de 60 lá tar éis iad a ghabháil, nó laistigh de 90 lá i gcásanna
speisialta. Ní teorainneacha iad seo a bhíonn ina gceangal de réir dlí, ach
teorainneacha a n-úsáidtear mar threoir ama amháin. </p>

<h3>Tréimhsí próiseála barántas </h3>

<p>Tá gach ballstát freagrach as lárúdarás a ainmniú chun Barántais
Ghabhála Eorpacha a bhainistiú. Is í an Roinn Dlí agus Cirt agus
Comhionannais a dhéanann iad a bhainistiú in Éirinn. Is í an Ard-Chúirt a
chomhlíonann na Barántais Gabhála Eorpacha a fhaightear in Éirinn. </p>

<p>Is féidir leis an Stiúrthóir Ionchúiseamh Poiblí iarratas cúirte a
chur isteach chun Barántas Gabhála Eorpach a eisiúint i leith duine atá ina
c(h)ónaí i dtír AE eile, agus gur gá iad a thabhairt os comhair na cúirte
in Éirinn nó tréimhse ama a chaitheamh i bpríosún ann. </p>

<h3>Reachtaíocht Éireannach i ndáil le Barántais Ghabhála Eorpacha </h3>

<p>Forálann <a shape="rect" href="http://www.irishstatutebook.ie/1965/en/act/pub/0017/sec0008.html">Cuid II
den Acht um Eiseachadadh 1965</a> d’eiseachadadh idir Éire agus tíortha
eile, seachas an RA. Bunaítear an reachtaíocht seo ar <a shape="rect" href="http://conventions.coe.int/treaty/en/Treaties/Html/024.htm">Choinbhinsiún
um Eiseachadadh Chomhairle na hEorpa 1957</a> ina bhfuil páirt á ghlacadh ag
an tír seo. Tá páirt á ghlacadh freisin ag an tír seo i roinnt
choinbhinsiúin idirnáisiúnta eile inar leagadh amach socraíochtaí
eiseachadta speisialta i leith cionta áirithe – mar shampla, san earnáil
eitlíochta. Cuireadh roinnt leasuithe i bhfeidhm maidir leis an Acht 1965. Is
amhlaidh áfach gur aisghairíodh Cuid III den Acht 1965 a bhaineann le
heiseachadadh idir Éire agus an RA faoin Acht um Barántas Gabhála Eorpach
2003. </p>

<p>Tá an <a shape="rect" href="http://www.irishstatutebook.ie/1987/en/act/pub/0001/index.html">tAcht um
Eiseachadadh 1987 (Coinbhinsiún Eorpach chun Sceimhliú a Dhíchur)</a>
bunaithe ar an <a shape="rect" href="http://conventions.coe.int/Treaty/en/Treaties/Html/090.htm">gCoinbhinsiún
Eorpach chun Sceimhliú a Dhíchur</a>. Cuireann an reachtaíocht seo teorainn
leis an méid iarrachtaí gur féidir le duine a dhéanamh chun eiseachadadh a
sheachaint i gcás ciona polaitiúil nó i gcás ciona a bhaineann le cion
polaitiúil. Bunaíodh an coinbhinsiún sceimhlitheoireachta chun deimhin a
dhéanamh de gur féidir sceimhlitheoirí a eiseachadadh, fiú amháin má
dhéanann siad iarracht a thaispeáint gur cion polaitiúil a bhí i gceist.
</p>

<p>Shín <a href="http://www.irishstatutebook.ie/1994/en/act/pub/0006/index.html">an tAcht
um Eiseachadadh (Leasú), 1994</a> an réimse cionta nach bhféadfaí caitheamh
leo amhail bheith polaitiúil ar mhaithe le cuspóirí eiseachadta.</p>

<p>Cuireadh an <a shape="rect" href="http://www.irishstatutebook.ie/2001/en/act/pub/0049/index.html">tAcht um
Eiseachadadh 2001 (Coinbhinsiúin an Aontais Eorpaigh)</a> i bhfeidhm idir
Ballstáit an Aontais Eorpaigh de bharr na <a shape="rect" href="http://europa.eu/legislation_summaries/justice_freedom_security/judicial_cooperation_in_criminal_matters/l14015a_en.htm">Coinbhinsiúin
1995 agus 1996 um Nós Imeachta Simplithe Eiseachadta</a>. Ina theannta sin,
forálann an Acht go gcaithfear imeachtaí eiseachadta a phlé san Ard-Chúirt.
</p>

<h3>Tuilleadh eolais</h3>

<p>Tá eolas ar an <a href="http://ec.europa.eu/justice/criminal/recognition-decision/european-arrest-warrant/index_en.htm">mBarántas
Gabhála Eorpach</a> le fáil ar an láithreán gréasáin Europa.eu.</p>
</div>
</div>
</html>
