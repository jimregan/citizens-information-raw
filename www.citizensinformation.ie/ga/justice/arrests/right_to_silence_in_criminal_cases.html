<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ceart chun tosta i gcásanna coiriúla
</title>
    
    <meta name="description" content="Déanann Bunreacht na hÉireann gach duine a chosaint i gcoinne féin-ionchoirithe. Tá breis faisnéise ar fáil anseo.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ceart chun tosta i gcásanna coiriúla</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Déanann Bunreacht na hÉireann gach duine in Éirinn a chosaint i gcoinne
féin-ionchoirithe. Is é sin ná i gcoinne ráitis a dhéanamh a dhéanfadh
imeachtaí coiriúla a thionscnamh ina c(h)oinne. </p>

<p>Ina theannta sin, gach duine a cúiseofar i gcion inphíonois in Éirinn is
tuigthe é/í a bheith neamhchiontach go dtí go gcruthaítear ciontach é/í,
de réir an Bhunreachta. Nuair a dhéanann na Gardaí duine a chúiseamh i
gcion coiriúil, is iad na cúisitheoirí a bhíonn freagrach as a c(h)iontacht
a chruthú. Dá bhrí sin, níl orthu a chruthú gur daoine neamhchiontach iad,
mar dhaoine cúisithe. Tá dhá eisceacht leis seo áfach: </p>
<ul><li>Nuair a bhíonn ar an duine cúisithe, a dhéanann cosaint reachtúil a
    leagadh amach, a c(h)osaint a chruthú. (Mar shampla, nuair a dhéantar
    duine a chúiseamh toisc go raibh drugaí ina s(h)eilbh, agus nuair a
    chruthaíonn na cúisitheoirí go raibh na drugaí ina s(h)eilbh. Tá
    ceanglas dlíthiúil ar an duine a chruthú nach raibh a fhios aige/aici go
    raibh drugaí ina s(h)eilbh. Murar féidir leo é seo a dhéanamh, déantar
    iad a chúiseamh). </li>
  <li>Nuair a dhéanann tú pléadáil ghealtachta a thaifeadadh, ní mór duit
    féin do phléadáil a chruthú. Níl ar na cúisitheoirí a chruthú gurb
    é seo an cás. </li>
</ul><p>Baineann an phribhléid i gcoinne féin-chionntaithe agus an ceart chun
tosta lena chéile. Baineann siad go mór freisin leis an mbarúil gur
neamhchiontach thú chomh maith. Cé gurb iad na cúisitheoirí atá freagrach
as an duine cúisithe a fháil ciontach, níl ar an duine cúisithe aon rud a
rá a chabhródh leis na gcúisitheoirí. </p>

<h2>Do cheart chun tosta faoi choimeád na nGardaí </h2>

<p>Nuair a dhéantar duine a ghabháil agus a thabhairt chun stáisiún na
nGardaí, bíonn ar an Garda a chuireann tú faoi ghlas do cheart chun tosta
ginearálta le linn ceistiúcháin a chur in iúl duit. Déantar é seo trí
rabhadh a thabhairt duit. Seo a leanas an rabhadh: “Tá an ceart agat fanacht
i do thost ach amháin má theastaíonn uait aon rud a rá. Féadtar an
fhaisnéis seo a chur síos i scríbhinn agus a úsáid mar fhianaise”. Is
léir ón ráiteas seo gur féidir leis an cuid is mó de na daoine faoi
choimeád i stáisiún na nGardaí a c(h)eart chun tosta a úsáid. </p>

<p>Taispeánadh san <a shape="rect" href="../courts_system/high_court.html">Ard-Chúirt</a> i Heaney v Éire (1994)
gur leagadh amach an ceart chun tosta in Alt 38.1 de <a shape="rect" href="../../government_in_ireland/irish_constitution_1/constitution_introduction.html">Bhunreacht
na hÉireann</a>. I dtuairim an bhreithimh, féadtar cur isteach ar chothroime
na trialach choiriúil de bharr na n-imeachtaí a tharlaíonn roimh ré.
Cuirtear san áireamh anseo na cearta a bhaineann le h-agallaimh na nGardai,
roimh duine a ionchúiseamh, agus leis an ceart chun tosta a chur ar fáil dó
nó di. Muna ndéantar é seo, féadtar an triail a chomhréiteach agus Alt
38.1 den Bhunreacht a shárú. </p>

<p>Ghlac an <a shape="rect" href="../courts_system/supreme_court.html">Chúirt
Uachtarach</a> le cinneadh na hArd-Chúirte maidir le Heaney v Éire. De réir
an chinnidh seo, tugtar Stádas Bunreachtúil don cheart chun tosta faoi
choimeád. Léiríodh sa Chúirt Uachtarach freisin áfach go mbaineann an
ceart bunreachtúil chun tosta le faisnéis féin-ionchoirithe a chabhraíonn
leis na Gardaí. I bhfocail eile, ní bhaineann an ceart chun tosta
bunreachtúil le freagra a thabhairt ar cheisteanna neamh-fhéin-ionchoirithe
na nGardaí, mar shampla, d’ainm agus do sheoladh a sholáthar dóibh nó do
dháta breithe nó náisiúntacht. Ní faisnéis féin-ionchoirithe í seo de
ghnáth. </p>

<p>Níl an ceart chun tosta uathoibríoch ag daoine in Éirinn agus níl
pribhléid acu i gcoinne féin-ionchoiriú. Baineann an ceart seo leis an cuid
is mó de chionta coiriúla áfach. Nuair a dhéantar duine a chúiseamh i
leith ciona coiriúil, is féidir leat do cheart chun tosta a chleachtadh ach
amháin nuair a chuireann na Gardaí in iúl duit go bhfuil ort an fhianaise a
thabhairt don chion áirithe seo mar a luaitear thíos. Bíonn ar na Gardai a
chur in iúl duit freisin cad a tharlódh má theipeann ort é seo a dhéanamh.
</p>

<h2>Do cheart chun tosta i dtriail </h2>

<p>Tugann Bunreacht na hEireann an ceart do dhuine cúisithe i gcion coiriúil
a c(h)eart chun tosta a chleachtadh. Tá an ceart seo leagtha amach in Alt 38.1
den Bhunreacht. </p>

<p>Más mian leat dearbhú le rud nó an fhianaise a thabhairt, níl cead agat
do cheart chun tosta a chleachtadh agus ní mór duit ceisteanna na
gcúisitheoirí a fhreagairt. Ní mór duit é seo a dhéanamh fiú amháin má
bhíonn ceisteanna féin-ionchoirithe i gceist. </p>

<h2>Cad a tharlaíonn nuair a ghlacann tú le do cheart chun tosta i dtriail
</h2>

<p>Tá dhá eisceacht i dlí na hÉireann a chuireann isteach ar do phribhléid
i gcoinne féin-ionchoirithe agus ar do cheart chun tosta: </p>
<ul><li>Ceisteanna a chuireann le tátal a bhaint as do thriail nuair a theipeann
    ort ceisteanna áirithe a fhreagairt nó faisnéis áirithe a sholáthar
    agus </li>
  <li>Cionta ina ndéantar imeachtaí coiriúla a thionscnamh i do choinne
    nuair a theipeann ort ceisteanna áirithe a fhreagairt nó faisnéis
    áirithe a sholáthar. </li>
</ul><p>Is tábhachtach é a thabhairt faoi deara freisin go gcuirtear na forálacha
seo i bhfeidhm nuair a bhíonn duine faoi choimeád, ach freisin mura mbíonn
siad faoi choimeád ag na Gardaí nuair a chuirtear ceisteanna orthu. </p>

<h3>Déantar tátail a bhaint amach i gcásanna áirithe </h3>

<p>Faoin <a shape="rect" href="http://www.irishstatutebook.ie/1984/en/act/pub/0022/index.html">Acht um
Cheartas Coiriúil 1984</a>, arna leasú ag Cuid 4 den <a shape="rect" href="http://www.irishstatutebook.ie/2007/en/act/pub/0029/index.html">Acht um
Cheartas Coiriúil 2007</a>, féadtar tátail a bhaint amach mura n-éiríonn
leat aon rud a rá nuair a thaifeadtar imeachtaí coiriúla i do choinne de
bharr <em>ciona inghabhála</em>. Is cion inghabhála ann ná cion lena
mbaineann téarma príosúnachta de 5 bliana ar a laghad. </p>

<p>Féadtar tátail a bhaint amach, mura n-éiríonn leat nó má dhiúltaíonn
tú ábhar, substaint nó marc ar do chorp, ar d’éadaí nó i do sheilbh nó
in aon áit ina raibh tú i láthair a chur in iúl, nuair a chuireann na
Gardaí ceist ort roimh choir a chur i do leith nó nuair a dhéantar coir a
chur i do leith, nó nuair a chuireann Garda in iúl duit go ndéantar tú a
ionchúiseamh. Ar an gcuma chéanna, féadtar tátail a bhaint amach má
theipeann ort nó má dhiúltaíonn tú a mhíniú do na Gardaí cén fáth go
raibh tú i láthair in áit áirithe agus coir á dhéanamh timpeall an ama
céanna. Ba cheart don Gharda a chreidiúint go bhfuil baint agat leis an gcoir
toisc ábhar, substaint nó marc ar do chorp, ar d’éadaí nó i do sheilbh
nó in aon áit ina raibh tú i láthair. </p>

<p>Féadtar tátail a bhaint amach chomh maith, mura n-éiríonn leat faisnéis
a nochtadh, a úsáidfear mar chosaint dhleathach le linn na n-imeachtaí,
faisnéis ba cheart duit a chur in iúl do na Gardaí nuair a chuirtear ceist
ort nó nuair a ionchúisítear thú. </p>

<p>Ní cion é má theipeann ort nó má dhiúltaíonn tú a leithéid de
cheisteanna a fhreagairt. Is féidir leis an gcoiste dháréag é a chur san
áireamh áfach (nuair a dhéantar do chiontacht nó do neamhchiontacht a
leagadh amach) gur theip ort nó gur dhiúltaigh tú ceisteanna na nGardaí a
fhreagairt. Mura mbíonn a thuilleadh faisnéise ar fáil, níl cead ag an
Chúirt nó ag an Coiste Dháréag tú a chiontú toisc gur theip ort nó gur
dhiúltaigh tú ceisteanna na nGardaí a fhreagairt. Féadtar an fhaisnéis seo
a úsáid chun an fhianaise a chuirtear i láthair na cúirte nó an choiste
dháréag a neartú. Ní fhéadtar í a úsáid má theipeann ar an Garda é a
chur in iúl duit i slí soiléir intuigthe, cad a tharlóidh má theipeann ort
nó má dhiúltaíonn tú ceisteanna a fhreagairt nó mura dtugtar seans
réasúnach duit teagmháil a dhéanamh le haturnae. Bíonn ar na Gardaí an
t-agallamh a chlárú go leictreonach nó do shíniú a fháil roimh ré mura
ndéantar é sin. </p>

<p>Mar an gcéanna, faoin <a href="http://www.irishstatutebook.ie/2006/en/act/pub/0026/index.html">Acht um
Cheartas Coiriúil 2006</a>, arna leasú ag an <a href="http://www.irishstatutebook.ie/2009/en/act/pub/0032/index.html">Acht um
Cheartas Coiriúil (Leasú) 2009</a>, tátail a tharraingt mar thoradh ar an
teip, in imthosca áirithe, chun ceisteanna a fhreagairt. Baineann sé seo leis
na cionta coireachta eagraithe faoi Chuid 7 den Acht.</p>

<h3>An Coinbhinsiún Eorpach chun Cearta an Duine agus Saoirsí Bunúsacha a
Chosaint </h3>

<p>Rinne Cúirt na hEorpa um Chearta an Duine athbhreithniú ar tháthail
dhiúltacha i John Murray-v-An Rícht Aontaithe (1996) 22E.H.R.R.29, chun a
fháil amach an gcomhlíontar Airteagal 6 den Choinbhinsiún Eorpach chun
Cearta an Duine agus Saoirsí Bunúsacha a Chosaint. Forálann an Coinbhinsiún
don cheart chun trialach cothroime. Rialaigh an Chúirt go bhfuil an ceart chun
tosta ag gach duine agus mar sin de, ní fhéadtar duine a ionchúiseamh má
theipeann orthu nó má dhiúltaíonn siad ceisteannana na nGardaí a
fhreagairt. Ghlac sí áfach le comhar an duine cúisithe ceisteanna na
nGardaí a fhreagairt maidir le neart fianaise na gcúisitheoirí. Rialaigh an
Chúirt chomh maith go gcaithfear roinnt pointí a chur san áireamh roimh
tátail dhiúltacha a leagadh amach mar ghníomhaíochtaí a chomhlíonann An
Coinbhinsiún Eorpach chun Cearta an Duine agus Saoirsí Bunúsacha a Chosaint.
Is iad seo a leanas na príomhphointí: </p>
<ul><li>Cibé go bhfuair an duine cúisithe faisnéis faoi cad a tharlódh mura
    ndéantar ceisteanna a fhreagairt, nó nach bhfuair </li>
  <li>Cibé go raibh an duine cúisithe in ann na rabhaidh sin a thuiscint, nó
    nach raibh </li>
  <li>Cibé go raibh an duine cúisithe in ann comhairle dhleathach a rochtain,
    nó nach raibh </li>
  <li>Cothroime agus réasúntacht na dtátal a leagadh amach sa chúirt </li>
</ul><h3>Cad a tharlaíonn nuair a theipeann ar dhuine ceisteanna a fhreagairt </h3>

<p>Cuirtear isteach freisin ar do cheart chun tú féin a chosaint i gcoinne
féin-ionchoirithe agus ar do cheart chun tosta nuair a fhaightear duine
ciontach i gcion, mura n-éiríonn leo ceisteanna áirithe a fhreagairt nó
faisnéis áirithe a sholáthar. Is é an dlí is tábhachtaí in Éirinn
maidir leis an saincheist seo ná an <a shape="rect" href="http://www.irishstatutebook.ie/1939/en/act/pub/0013/index.html">tAcht um
Chiontaí in Aghaidh an Stáit 1939</a>. Tugann an dlí seo cumhachtaí
tábhachtacha do na Gardaí. De réir forálacha an Achta seo, ba cheart go
mbeadh duine i stáisiún na nGardaí nuair a bhí ceisteanna á chur
air/uirthi. Baineann an tAcht seo le daoine atá faoi choimeád i stáisiún na
nGardaí ach go háirithe. </p>

<p>Nuair a bhíonn tú faoi choimeád i stáisiún na nGardaí faoi <a shape="rect" href="http://www.irishstatutebook.ie/1939/en/act/pub/0013/sec0052.html#zza13y1939s52">Alt
30 den Acht um Chiontaí in Aghaidh an Stáit 1939</a>, bíonn ort ceisteanna
áirithe a fhreagairt maidir le do ghluaiseachtaí agus do ghníomhaíochtaí,
agus aon eolas atá agat ar chion faoin Acht seo, de réir <a shape="rect" href="http://www.irishstatutebook.ie/1939/en/act/pub/0013/sec0030.html#zza13y1939s30">Ailt
52 den Acht</a>. Roimh ceist a chur ort faoin eolas seo, bíonn ar an Garda a
chur in iúl duit go ndéanfar an t-iarratas faoi alt 52 den Acht. Ní mór don
Gharda a chur in iúl duit cad a tharlóidh má theipeann ort an t-eolas seo a
sholáthar dóibh nó má dhéantar an t-iarratas a dhiúltú, sé sin go
bhfuil tú freagrach as cion. Ní mór don Gharda é seo a chur in iúl duit i
slí soiléir intuigthe. </p>

<p>Cheap Cúirt na hEorpa um Chearta an Duine i Quinn-v-Éire (2001) 33
E.H.R.R.264, gur cuireadh alt 52 i bhfeidhm i slí ró-dhoimhin chun
riachtanais an stáit a chomhlíonadh. Ag an am céanna, admhaíonn an Chúirt
nach bhfuil an ceart uathoibríoch ag daoine chun tosta agus i gcoinne
féin-ionchoirithe mar atá leagtha amach in Alt 6 den Choinbhinsiún Eorpach
chun Cearta an Duine agus Saoirsí Bunúsacha a Chosaint. Is léir ó na
cinntí is déanaí a glacadh leo sna cúirteanna in Éirinn áfach, go
ndéanfar glacadh le fianaise a thaispeánann gur theip ar dhuine ceisteanna a
fhreagairt nó gur dhiúltaigh siad ceisteanna a fhreagairt mura n-úsáidtear
an t-eolas seo i gcoinne an duine cúisithe. Is é sin a rá ná go gcaithfear
duine a ionchúiseamh i leith ciona, faoi alt 52, chun a thaispeáint gur theip
orthu ceisteanna a fhreagairt nó gur dhiúltaigh siad ceisteanna a fhreagairt.
</p>
</div>
</div>
</html>
