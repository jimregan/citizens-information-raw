<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Admhálacha
</title>
    
    <meta name="description" content="Tá cur síos anseo ar na rialacha a bhaineann le hadmhálacha.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Admhálacha</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Má admhaíonn duine aon cheo do na Gardaí, is féidir an admháil sin a
úsáid mar <a href="../evidence/evidence_introduction.html">fhianaise</a>
ina c(h)oinne sa chúirt. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Admhálacha Uaidh/Uaithi Féin</h3>

<p>Admháil a dhéanann duine gan aon iallach a bheith air/uirthi agus a
dhéanann duine as a d(h)eoin féin í admháil uaidh/uaithi féin. </p>

<p>Má dhéanann duine admháil nach uaidh/uaithi féin í, ní féidir an
admháil sin a úsáid mar fhianaise ina c(h)oinne ag an triail. </p>

<p>Fiú má dhéanann duine adhmáil uaidh/uaithi féin, d'fhéadfadh sé nach
mbeadh cead í a úsáid sa chúirt de bharr na gcúinsí míchothroma nó
éigneacha ina déanadh an admháil sin. </p>

<p>Déanfaidh an Chúirt cinneadh nach admháil uaidh/uaithi féin a rinne an
té atá cúisithe má baineadh úsáid as brú fisiciúil nó síceolaíochta
leis an admháil sin a fháil nó má rinne aon duine i gceannas aon bhagairt
ar an té atá cúisithe nó má gealladh aon cheo dó/dí as an admháil sin a
thabhairt. Má dhéantar bagairt ar dhuine nó rudaí a gheallúint dó/dí a
chuireann eagla air/uirthi nó a thugann dóchas dó/dí, d'fhéadfadh sé nach
mbeadh an duine sin ag feidhmiú as a d(h)eoin féin. Mar sin, aon admháil a
dhéanann duine de bharr bagartha nó gealltanais uaidh duine i gceannas ní
féidir a rá gur ráiteas uaidh/uaithi féin atá ann. </p>

<p>Ní ghlacfar le hadmháil ach an oiread má baineadh úsáid as drugaí,
hipneois, alcól, tréimhse fada agallaimh, ceistiú iomarcach nó aon mhódh
oibre eile a bhaineann an mheabhair réasúnach nó an toil féin den duine
leis an admháil sin a fháil. </p>

<p>Ní mór bunchaighdeáin chothroime a shásamh. Mar shampla, má admhaíonn
duine baint a bheith aige/aici le coir tar éis tréimhsí ceistiúcháin as a
chéile gan dóthain codalta agus scíthe a bheith fáighte aige/aici
d'fhéadfadh an chúirt cinneadh a dhéanamh nach féidir úsáid a bhaint as
an admháil sin mar fhianaise. </p>
</div>
</div>
</html>
