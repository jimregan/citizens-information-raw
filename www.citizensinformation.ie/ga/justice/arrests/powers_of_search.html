<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cumhachtaí Cuardaigh
</title>
    
    <meta name="description" content="Tá cur síos anseo ar na cumhachtaí atá ag na Gardaí áitribh agus daoine a chuardach.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cumhachtaí Cuardaigh</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#lf3c9d">Tuilleadh eolais</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Nuair a bhíonn na Gardaí ag tabhairt faoina n-imscrúdú ar choir,
b’fhéidir go dteastóidh uathu áitreabh a chuardach chun fianaise a
chuardach. Go ginearálta, ní mór do na Gardaí barántas cuardaigh a fháil
sular féidir leo d’áitreabh nó do theach a chuardach gan do thoiliú.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Cuardach pearsanta</h3>

<p>Féadfaidh Garda iarraidh ort stopadh ag aon tráth. I gcúinsí áirithe,
ar nós nuair atá tú ag tiomáint, ní mór duit stopadh má iarrann Garda
ort. Féadfaidh Garda thú a chuardach, fiú mura dtugann tú toiliú, má tá
amhras réasúnta ar an nGarda go ndearna tú cion. Áirítear leis seo daoine
faoi aois 18 mbliana. Ba cheart don Gharda insint duit cén fáth a bhfuil tú
á chuardach.</p>

<h3>Barántais Chuardaigh</h3>

<p>Ordú scríofa is ea barántas cuardaigh a thugann údarás do dhuine chun
áitreabh a iontráil agus cuardach a dhéanamh ar réadmhaoin agus réadmhaoin
a urghabháil. Féadtar iad a eisiúint do Ghardaí nó do dhaoine eile a
bhfuil an t-údarás acu, mar shampla, cigirí sláinte, cigirí sláinte agus
sábháilteachta, oifigigh leasa shóisialaigh, cigirí ceadúnas teilifíse.
Is éagsúil a bhíonn na cúinsí inar féidir barántais chuardaigh a
eisiúint ó phíosa reachtaíochta amháin go píosa eile.</p>

<p>Go ginearálta, eisíonn Breithiúna na Cúirte Dúiche nó Feidhmeannaigh
Shíochána barántais chuardaigh nuair a dhéanann Garda ráiteas faoi mhionn
gurb eol dó/di nó go bhfuil údar réasúnta aige/aici a chreidiúint nó a
bheith in amhras go ndearnadh cion nó go bhfuil cion á dhéanamh.</p>

<p>Go ginearálta, féadtar fórsa réasúnta a úsáid chun barántas
cuardaigh a fhorghníomhú.</p>

<p>Féadtar <a href="../evidence/evidence_introduction.html">earraí
fianaise</a> a fuarthas mar thoradh ar chuardach dlíthiúil agus bailí a
choimeád agus a úsáid mar fhianaise in aon imeachtaí coiriúla i do
leith.</p>

<p>Ní mór barántais chuardaigh a fhorghníomhú laistigh de na teorainneacha
ama a leagtar amach iontu. Mura bhforghníomhaítear iad laistigh de na
teorainneacha ama, ní fhéadtar aon fhaisnéis a fhaightear mar thoradh ar an
gcuardach a cheadú mar fhianaise i dtriail.</p>

<h3>Cuardach ar Gabháil</h3>

<p>Nuair a ghabhtar thú, féadfaidh na Gardaí earraí atá faoi do sheilbh a
ghlacadh uait má chreideann siad gur riachtanach amhlaidh a dhéanamh agus
más fianaise iad na hearraí a thacaíonn le cúiseamh coiriúil. Féadfaidh
na Gardaí thú a chuardach i ndiaidh go ngabhtar thú gan barántas cuardaigh
agus féadtar na hearraí a urghabhtar a choimeád agus a úsáid mar fhianaise
ag do thriail.</p>

<h3>An Gá atá le Barántas Cuardaigh</h3>

<p>I dtromlach na gcásanna, teastaíonn barántas cuardaigh sular féidir le
Garda duine, feithicil nó áitreabh a chuardach. Tugann reachtaíocht
áirithe, áfach, an teidlíocht do na Gardaí áitreabh a iontráil gan
bharántas, mar shampla, na hAchtanna Deochanna Meisciúla, an tAcht um Hallaí
Rince Poiblí, agus na hAchtanna Sláinte.</p>

<p>Má fhaigheann Garda barántas cuardaigh a bhaineann le cionta áirithe,
féadfaidh é/í an t-áitreabh atá ainmnithe agus aon duine san áitreabh a
chuardach. Samplaí de seo é barántas cuardaigh a eisítear faoin <a href="http://www.irishstatutebook.ie/1939/en/act/pub/0013/index.html">Acht um
Chiontaí in Aghaidh an Stáit, 1939</a>, nó <a href="http://www.irishstatutebook.ie/2001/en/act/pub/0050/index.html">an tAcht
um Cheartas Coiriúil, (Cionta Gadaíochta agus Calaoise), 2001</a>. Faoin <a href="http://www.irishstatutebook.ie/1997/en/act/pub/0004/index.html">Acht um
Cheartas Coiriúil (Forálacha Ilghnéitheacha), 1979</a>, arna leasú ag <a href="http://www.irishstatutebook.ie/2006/en/act/pub/0026/sec0006.html#sec6">Alt
6 den Acht um Cheartas Coiriúil, 2006</a>, féadfaidh na Gardaí barántas a
fháil maidir le <a href="../criminal_law/criminal_offences/classification_of_crimes_in_criminal_cases.html">cion
inghabhála</a>.</p>

<p>Tugann reachtaíocht eile, mar shampla, Acht Póilíneachta Bhaile Átha
Cliath, an tAcht um Mí-Úsáid Drugaí, an tAcht um an Dlí Coiriúil agus an
tAcht um Leigheasanna Ainmhithe, an teidlíocht do Ghardaí thú agus/nó
d’fheithicil a chuardach gan bharántas.</p>

<p>Má tá ceann de na reachtanna seo á ghairm chun thú a chuardach gan
bharántas, tá tú i dteideal go gcuirtear ar an eolas thú faoi.</p>

<p>Féadfaidh breitheamh na trialach fianaise a fuarthas de bhun barántas
neamhbhailí cuardaigh nó a fuarthas gan bharántas a fhágáil ar lár agus
ní mór an fhianaise sin a fhágáil ar lár má rinneadh sárú d’aon turas
agus comhfhiosach ar do chearta bunreachtúla.</p>

<p>Faoi imthosca urghnácha maolaitheacha, féadfaidh an chúirt fianaise a
cheadú a fuarthas mar thoradh ar shárú d’aon turas agus comhfhiosach ar an
mBunreacht. Is rí-annamh do na himthosca seo, áfach, mar shampla, cás ina
bhfuil gátar práinneach ann chun íospartach atá i mbaol a thabhairt
slán.</p>
</div>
<div class="topic base_wheretoapply">
<h2 class="topic base_wheretoapply_title" id="lf3c9d">Tuilleadh eolais</h2>

<p>Tá fáil ar bhreis faisnéise ar chumhachtaí cuardaigh an Gharda
Síochána san fhoilseachán Bíodh Eolas agat ar do Chearta <a href="http://www.iccl.ie/know-your-rights---criminal-justice.html">Cumhachtaí
Ceartais Choiriúil agus Gardaí</a> de chuid Chomhairle um Chearta an
Duine.</p>
</div>
</div>
</html>
