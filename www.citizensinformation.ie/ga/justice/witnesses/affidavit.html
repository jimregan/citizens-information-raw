<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Mionnscríbhinní
</title>
    
    <meta name="description" content="Ráiteas scríofa faoi mhionn is ea an mionnscríbhinn a     leagann amach an fhianaise ar mhian le finné a thabhairt sa     chúirt.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Mionnscríbhinní</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#lf3c9d">Tuilleadh eolais</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Ráiteas faoi mhionn ó fhinné is ea mionnscríbhinn. Doiciméad is ea í a
leagann amach i bparagraif an fhianaise ar mhian leis an bhfinné a thabhairt.
Go hiondúil déanann <a shape="rect" href="../courtroom/solicitors.html">aturnae</a> nó <a shape="rect" href="../courtroom/barristers.html">abhcóide</a> na mionnscríbhinní a
scríobh agus a ullmhú tar éis an t-eolas riachtanach a bhailiú ón
bhfinné. </p>

<p>Nuair atá an mionnscríbhinn réidh, ní mór don fhinné dul os comhair <a shape="rect" href="../civil_law/commissioners_for_oaths.html">Coimisnéara
Mionnaí</a>. Cinnteoidh Coimisinéir na Mionnaí go bhfuil an mionnscríbhinn
léite agus tuigthe go hiomlán ag an té atá ag tabhairt an míonna. Iarrfar
ar an bhfinné an Bíobla a ardú agus focail an mhíonna a athrá. Murar mhian
leis an bhfinné mionn a thabhairt ar an mBíobla, is féidir leis nó léi
dearbhascadh a dhéanamh. Is féidir leis nó léi an mionnscríbhinn a
shíniú ansin. </p>

<p>Déanfaidh Coimisinéir na Mionnaí a dhearbhú gur tugadh an
mionnscríbhinn go ceart trí <em>jurat</em> a chur ar an mionnscríbhinn. Is
féidir í a chur os comhair na cúirte ansin mar fhianaise ach í a fhágáil
san oifig chúirte chuí agus cóip a chur chuig an páirtí eile sa chás. </p>

<p>I roinnt cásanna ní bhactar le h-éisteacht bhéil le fianaise á tabhairt
ag finnéithe sa chúirt. Ní féidir plé leis na cásanna sin ach trí
mhionnscríbhinn amháin. Mar shampla, má eisíonn an Comhghearánaí <a shape="rect" href="../civil_law/originating_summons.html">toghairm
achomair</a>, beidh mionnscríbhinn leis a leagfaidh amach fíricí an cháis.
Is féidir leis an gCosantóir freagairt trí mhionnscríbhinn ansin. Is
féidir leis an mbreitheamh an cás a shocrú trí na mionnscríbhinní a
léamh. Nós imeacht níos tapúla agus níos saoire é seo. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Ní mór go n-áirítear le mionnscríbhinn an fhaisnéis a leanas:</p>
<ul><li>Teideal an cháis</li>
  <li>Aitheantas an duine a bhfuil an mhionnscríbhinn á déanamh acu agus a
    ngairm agus a seoladh</li>
  <li>Ní mór go luafar inti go bhfuil an finné os cionn 18 mbliana d’aois
    nó, mura bhfuil siad os cionn 18 mbliana d’aois, ní mór aois an
    fhinné a lua</li>
  <li>Go ginearálta, ní mór nach bhfuil san fhianaise ach na fíricí sin ar
    féidir leis an bhfinné a chruthú lena n-eolas féin agus ní mór go
    luafar meáin an eolais sin</li>
  <li>Ní mór don fhinné an mhionnscríbhinn a dhátú agus a shíniú</li>
  <li>Ní mór go bhfuil <em>giúrád</em> sa mhionnscríbhinn, ar mír í ina
    bhfíoraíonn an Coimisinéir gur mionnaíodh an mhionnscríbhinn i
  gceart</li>
</ul><p>Ní mór an fhianaise a thugann an finné bheith leagtha amach go soiléir i
bhformáid alt uimhrithe. Níl an friotal chomh foirmiúil céanna a bhíonn
friotal pléadálacha foirmiúla.</p>

<p>Leagtar amach na rialacha maidir le mionnscríbhinní i <a href="http://www.courts.ie/rules.nsf/webpages/bb9a582b582f736880256d2b003f6633?OpenDocument&amp;l=en&amp;p=042">rialacha
na cúirte</a> do na hUaschúirteanna, na Cúirteanna Cuarda agus Dúiche atá
ar fáil ar láithreán gréasáin na Seirbhíse Cúirteanna.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Is é €15 an stampdhleacht a chaithfear a íoc nuair a chuirtear
mionnscríbhinn isteach in oifig na Cúirte Cuarda. I lároifig na hArdchúirte
is é €20 an stampdhleacht. </p>

<p>Iarrfaidh do aturnae agus d'abhcóide táillí ar a gcuid seirbhísí chomh
maith. </p>
</div>
<div class="topic base_howtoapply">
<h2 class="topic base_howtoapply_title" id="lf3c9d">Tuilleadh eolais</h2>

<p>Ba chóir duit comhairle dlí a lorg chun faisnéis mionsonraithe a
fháil.</p>
</div>
</div>
</html>
