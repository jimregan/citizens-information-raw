<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Finné naimhdeach
</title>
    
    <meta name="description" content="Is éard is finné naimhdeach ann ná finné a bhfuil an cuma air/uirthi nach bhfuil sé/sí toilteanach an fhírinne a insint. Faigh amach anseo conas a chaitear le finné naimhdeach sa chúirt.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Finné naimhdeach</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#lf3c9d">Tuilleadh eolais</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>
Is éard is finné naimhdeach ann ná finné a bhfuil an cuma ar an scéal, ag
pointe áirithe tar éis an duine a chur faoi mhionn chun fianaise a thabhairt
i gcúirt, nach bhfuil sé/sí sásta an fhírinne a insint. Go hiondúil,
nuair a ghlaonn páirtí ort mar fhinné déantar é sin ag creideamh go
dtabharfaidh tú fianaise don chúirt atá cosúil leis an gcuntas a chur tú
ar fáil níos luaithe sa ráiteas réamh-trialach. Mura dtugann tú an
fhianaise a bhfuiltear ag súil leis, is beag ar fad gur féidir a dhéanamh.
Más rud é, áfach, go dtéann tú níos faide agus go dtosaíonn tú ag
insint bréaga, nó go ndiúltaíonn tú ceisteanna a fhreagairt, is féidir
leis an bpáirtí a ghlaoigh ort iarratas a dhéanamh leis an mbreitheamh chun
tú a dhearbhú mar <em>fhinné naimhdeach</em>. </div>
<div class="topic base_rules">
<h2 class="topic base_rules_title" id="l555d1">Rialacha</h2>
Nuair a thosaíonn do chuid fianaise faoi mhionn ag athrú go bunúsach ón
gcuntas a chur tú ar fáil i ráiteas réamh-trialach, is féidir leis an
abhcóide a ghlaoigh ort iarratas a dhéanamh leis an mbreitheamh ar chinneadh
an bhfuil nó nach bhfuil tú naimhdeach. Caithfear an t-iarratas seo a
dhéanamh leis an mbreitheamh gan an giúiré a bheith i láthair. Déanann an
breitheamh cinneadh (bunaithe ar d'iompar agus ar do chreidiúnacht don chuid
is mó) an gcaithfear leat mar fhinné naimhdeach. <br><br>
Caithfidh an breitheamh idirdhealú a dhéanamh freisin idir finné naimhdeach
agus finné neamhfhabhrach. Díreach mar gheall go dtugann tú fianaise
neamhchabhrach nó neamhfhabhrach ní chiallaíonn sé sin gur féidir leis an
bpáirtí atá ag glaoch ort ionsaí a dhéanamh ar do chreidiúnacht.<br><br><h3>Cad a tharlaíonn má rialaítear gur finné naimhdeach mé? </h3>

<p>Go hiondúil, má ghlaonn abhcóide ort mar fhinné, ní féidir leis an
abhcóide atá ag glaoch ort ionsaí a dhéanamh ar do chreidiúnacht ná
croscheistiú a chur ort cosúil le gur finné don taobh eile a bhí ionat. Ní
féidir leis/léi ceisteanna a chur ort faoi, ná fianaise a thabhairt isteach
ar, do dhrochcháil, ciontuithe roimhe seo, ráitis neamh-chomhsheasmhacha
roimhe seo ná claontacht. Freisin, ní féidir leis an abhcóide atá ag
glaoch ort treoircheisteanna a chur ort le go ndéarfaidh tú an méid atá an
abhcóide ag iarraidh go ndéarfaidh tú.<br><br>
Nuair a rialaítear naimhdeach thú, is féidir leis an abhcóide atá ag
glaoch:</p>
<ul><li>Croscheistiú a dhéanamh ort </li>
  <li>Treoircheisteanna a chur ort mar iarracht le go ndéarfaidh tú an rud
    atá uaidh/uaithi. </li>
  <li>Croscheistiú a dhéanamh ort faoi do ráiteas roimhe sin a rinne tú
    sular thosaigh an triail. <br></li>
</ul><p>Má dhéantar croscheistiú ort faoi do ráiteas roimhe sin, níl sa
ráiteas sin ach fianaise ar do neamh-chomhsheasmhacht agus ní fianaise é ar
na fíricí atá ar fáil sa ráiteas.</p>

<p>Ba chóir duit comhairle dlí a lorg chun faisnéis mionsonraithe a fháil.
<br></p>
</div>
<div class="topic further_info">
<h2 class="further_info" id="lf3c9d">Tuilleadh eolais</h2>

<h3>Nós imeachta a leantar nuair a dearbhaítear finné a bheith
naimhdeach</h3>

<p>Is achoimre í an méid seo a leanas ar an nós imeachta a ghlactar nuair a
chuirtear i leith finné go bhfuil sé/sí ag cur an bhréag ar a ráiteas
roimhe sin le linn dó/di a bheith ar chlár na mionn. </p>
<ul><li>Déanann abhcóide iarratas leis an mbreitheamh gan an giúiré a bheith
    i láthair agus cuirtear ráiteas roimh an mbreitheamh ina iarrtar an
    finné a dhearbhú a bheith ina fhinné naimhdeach. </li>
  <li>Má rialaíonn an breitheamh gur féidir caitheamh leis an bhfinné mar
    fhinné naimhdeach, i láthair an ghiúiré deirtear leis an bhfinné go
    ndearna an finné ráiteas roimhe sin a bhí difriúil go bunúsach ó, nó
    a chuir an bhréag ar an gceann a bhí sé/sí ag déanamh ar chlár na
    mionn. </li>
  <li>Má shéanann an finné roimh seo, iarrtar ansin ar an bhfinné seasamh
    síos ó chlár na mionn. </li>
  <li>Le cruthú go ndearna an finné an ráiteas, téann an Garda a thóg an
    ráiteas chuig clár na mionn agus chruthaíonn sé/sí don bhreitheamh go
    ndearnadh an ráiteas (gan an méid atá sa ráiteas a nochtadh). </li>
  <li>Iarrtar ar an bhfinné ansin dul ar ais ar chlár na mionn agus
    taispeáintear an ráiteas don fhinné chun é a aithint. Tarraingítear
    aird an fhinné chuig an gcuid den ráiteas ina bhfuil an difríocht nó
    atá ag cur an bhréag ar an méid atá sé/sí ag rá anois. </li>
  <li>Má aontaíonn an finné go bhfuil an ráiteas difriúil nó ag cur an
    bhréag ar a cuid/chuid fianaise leis an gcúirt, sin deireadh an scéil
    ansin maidir le hamhras a chaitheamh ar chreidiúnacht an fhinné. </li>
  <li>Más rud é, áfach, go leanann an finné air/uirthi ag séanadh go
    bhfuil sé ag cur an bhréag ar a cuid/chuid fianaise, ansin léitear an
    ráiteas isteach san fhianaise, sé sin, léitear don ghiúiré é mar
    chruthúnas ar an bhfíric go ndearna an finné ráiteas a bhí difriúil
    nó ag cur an bhréag ar an bhfianaise a chur an finné ar fáil le linn
    dó/di a bheith ar chlár na mionn. </li>
  <li>Nuair a léitear ráiteas isteach san fhianaise, caithfidh an breitheamh
    é a dhéanamh soiléir don ghiúiré nach bhfuil an méid a dúirt an
    finné sa ráiteas scríofa ina fhianaise ar fhíricí an ráitis, agus
    nach bhfuil sé ach ina fhianaise a bhaineann le chreidiúnacht an fhinné.
  </li>
</ul></div>
</div>
</html>
