<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Inghlacthacht ráiteas finné áirithe i dtriail choiriúil
</title>
    
    <meta name="description" content="Cad a tharlaíonn má dhiúltaíonn finné fianaise a thabhairt i dtriail coiriúil? Clúdaíonn an tAcht um Cheartas Coiriúil an dlí sa réimse seo.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Inghlacthacht ráiteas finné áirithe i dtriail choiriúil</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Nuair a dhéanann tú ráiteas finné do na Gardaí maidir le coir, is é
cuspóir do ráitis cuntas scríofa a thabhairt do na Gardaí ar a raibh tú i
d'fhinné. Má thugtar duine atá faoi amhras ciona os comhair na cúirte,
beidh lucht an ionchúisimh ag brath ar fhinnéithe a rinne ráitis chun cuntas
pearsanta a thabhairt don chúirt faoina bhfaca siad. </p>

<p>Uaireanta, áfach, mar gheall ar imeaglú nó ar bhagairtí, féadtar go
ndiúltaíonn duine a rinne ráiteas finné do na Gardaí fianaise a thabhairt
sa chúirt. Uaireanta féadtar go dtugann an duine cuntas ar imeachtaí a
dhifríonn ón cheann a thug sé/sí sa ráiteas. Déantar foráil don dlí sa
chás seo faoin <a shape="rect" href="http://www.oireachtas.ie/documents/bills28/acts/2006/A2606.pdf">Acht um
Cheartas Coiriúil 2006 (pdf)</a>. <br></p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Ceadaíonn Alt 16 d'Acht 2006 le glacadh le do ráiteas mar fhianaise i
dtriail coiriúil sna himthosca a leanas: </p>
<ul><li>Má dhiúltaíonn tú fianaise a thabhairt </li>
  <li>Má shéanann tú go ndearna tú an ráiteas </li>
  <li>Má thugann tú fianaise sa chúirt atá ar neamhréir le do ráiteas
  </li>
</ul><p>Féadtar go nglacfar leis an ráiteas mar fhianaise má dheimhníonn tú
(nó má chruthaítear é) go ndearna tú an ráiteas agus má tá an chúirt
sásta go ndearnadh an ráiteas go deonach agus go bhfuil sé iontaofa.
Caithfidh an chúirt a bheith sásta go ndearnadh do ráiteas faoi mhionn nó
faoi dhearbhú, nó go bhfuil dearbhú reachtúil uait ann a dhearbhaíonn go
bhfuil do ráiteas fíor. </p>

<h3>An mbeidh orm a mhíniú cén fáth nach bhfuil fianaise á tabhairt agam?
</h3>

<p>Má iarrann lucht an ionchúisimh ar an gcúirt go nglacfar le do ráiteas
mar fhianaise, iarrfaidh an chúirt míniúchán ort maidir le cén fáth a
dhiúltaíonn tú fianaise a thabhairt nó cén fáth a bhfuil fianaise á
tabhairt agat atá ar neamhréir le do ráiteas. I gcás nuair a shéanann tú
go ndearna tú an ráiteas, beidh fianaise de dhíth ar an chúirt uait maidir
le do shéanadh. </p>

<h3>An féidir leis an chúirt mo ráiteas a dhiúltú mar fhianaise? </h3>

<p>Is féidir. Má tá an chúirt den bharúil go mbeadh sé éagórach don
chúisí do ráiteas a ghlacadh mar fhianaise (nó do dhuine ar bith de na
cúisithe má tá níos mó ná cúisí amháin ann) nó gur chóir gan é a
ghlacadh mar gheall ar leas an cheartais, is féidir leis an chúirt do
ráiteas a dhiúltú mar sin. Tá discréid leathan ag an chúirt maidir le cé
acu an nglactar nó nach nglactar le do ráiteas mar fhianaise. </p>

<h3>Tuilleadh eolais</h3>

<p>Ba chóir duit comhairle dlí a lorg chun faisnéis mionsonraithe a
fháil.</p>

<p></p>
</div>
</div>
</html>
