<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An chaoi a nglaotar ar dhuine le bheith ina f(h)inné
</title>
    
    <meta name="description" content="Tá cur síos sa cháipéis seo ar an mbealach ina nglaotar ar     dhuine le bheith ina f(h)inné.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An chaoi a nglaotar ar dhuine le bheith ina f(h)inné</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li><li><a href="#l2fdc6">Tuilleadh Eolais</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>D'fhéadfá a bheith glaoite mar fhinné i <a shape="rect" href="../criminal_law/criminal_trial/criminal_trial.html">gcás coiriúil</a>
nó i <a shape="rect" href="../civil_law/taking_a_civil_case_intro.html">gcás
sibhialta</a>. Mar riail ghinearálta tá gach duine <a shape="rect" href="competence_of_a_witness.html">inniúil</a> agus is féidir <a shape="rect" href="who_can_be_forced_to_be_a_witness.html">iallach</a> a chur
ar dhuine a bheith ina f(h)inné. </p>

<p>Roimh an triail don chás, d'fhéadfadh sé go ndéanfadh ionadaithe
dlíthiúla an té gur mian leis/léi glaoch ort mar fhinné teagmháil leat.
</p>

<p>Dfhéadfadh sé go mbeadh siad ag iarraidh ráiteas i scríbhinn a fháil
uait maidir lenar tharla agus/nó d'fhéadfadh sé go mbeadh siad ag iarraidh
castáil leat leis an scéal a phlé. </p>

<h3>Toghairm nó Subpoena</h3>

<p>Más mian le páirtí i gcás cúirte glaoch ort mar fhinné, gheobhaidh tú
toghairm fhinné nó subpoena. Is foirm shimplí chúirte í seo ina bhfuil na
rudaí seo a leanas leagtha síos:</p>
<ul><li>Ainm an cháis</li>
  <li>An dáta agus an t-am a mbeidh an cás dhá chloisteáil</li>
  <li>An áit (an chúirt) ina mbeidh ort freastal a dhéanamh. </li>
</ul></div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Má tá toghairm nó subpoena faighte agat, ní mór duit a bheith i
láthair sa chúirt ar an dáta atá i gceist. Má theipeann ort a bheith ann
is féidir téarma príosúnachta a ghearradh ort as díspeagadh cúirte. Níl
sé sách maith duit a rá go raibh tú scanraithe roimh duine de na páirtithe
a bhaineann leis an gcás le theacht i láthair nó go raibh eagla ort fianaise
a thabhairt. </p>

<p>Má tá tú ag am a thógáil saor ón obair chun freastal ar an gcúirt,
nach bhfuil tú i dteideal a bheidh le híoc fad ar shiúl ón obair.
D'fhéadfá a bheith i dteideal caiteachais finné (féach thíos).</p>

<p>Má theastaíonn ó do fhostóir tú a chur ar an am saor ón obair mar
shaoire bhliantúil, na coinníollacha gnáth as bliantúil saoire i bhfeidhm.
Ní mór don bhfostóir dualgas clainne an fhostaí a thógáil san áireamh
chomh maith le deiseanna scíthe a ligean agus siamsaíochta atá ar fáil duit
agus ní mór dó/do dul i gcomhairle leat mí amháin ar a laghad roimh thús
na saoire.</p>

<p>Má fhaigheann tú "subpoena duces tecum", ní amháin go mbeidh sé ráite
gur gá duit féin a bheith i láthair sa chúirt ach beidh sé ráite go
gcaithfidh tú cáipéisí faoi leith a thabhairt leat. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<h3>Costais Fhinné</h3>

<p>Mar fhinné cúirte beidh costais fhinné dlite duit. </p>

<p>Más finné thú ar son na gcúisitheoirí i dtriail choiriúil ba cheart
duit na costais a thiteann ort a chur in iúl don Gharda atá ag plé leis an
gcás. Mar shampla má chailleann tú páigh do na laethanta a bhfuil tú i
láthair sa chúirt nó má thiteann costais taistil ort le theacht chuig an
gcúirt. </p>

<p>Déanfaidh an Garda iarratas ansin chuig an mbreitheamh gur ceart costais
fhinné a íoc agus má ordaíonn an breitheamh é tabharfar seic duit ar na
costais sin. </p>

<p>Más finné thú ar son na gcosantóirí i dtriail choiriúil d'fhéadfadh
sé go mbeadh tú i dteideal cuid de na costais a thiteann ort a fháil ar ais.
Ba cheart duit a chur in iúl don dlíodóir a sheol toghairm chugat le theacht
i láthair na cúirte cé na costais a thit ort. </p>

<p>Más finné thú i dtriail sibhialta is iondúil go mbeidh tú in ann aon
chostais a thit ort de bharr na fianaise a thabhairt a éileamh ar ais. Ba
cheart duit labhairt leis an dlíodóir a sheol toghairm chugat le bheith i
láthair na cúirte agus déanfaidh sé/sí iarratas ar chostais ar do shon. Go
ginearálta i gcás sibhialta íocann an páirtí a chailleann an cás na
costais ar fad mar is iondúil go ndéantar ordú cúirte don té a chailleann
costais an dá thaobh a íoc. </p>

<p>Tá finnéithe saineolaithe mar shampla dochtúirí agus síciatraithe i
dteideal táille faoi leith as fianaise a thabhairt, is cuma an triail
choiriúil nó sibhialta atá i gceist. Íoctar iad freisin as tuairiscí a
scríobhann siad ar son an cháis. </p>
</div>
<div class="topic base_wheretoapply">
<h2 class="topic base_wheretoapply_title" id="l2fdc6">Tuilleadh Eolais</h2>

<p>Ba chóir duit comhairle dlí a lorg chun faisnéis mionsonraithe a
fháil.</p>
</div>
</div>
</html>
