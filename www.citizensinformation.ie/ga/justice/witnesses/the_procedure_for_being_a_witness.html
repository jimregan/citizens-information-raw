<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An modh le bheith i d&#39;fhinné
</title>
    
    <meta name="description" content="Tá cur síos anseo ar a bhfuil i gceist le fianaise a
  		thabhairt i gcúirt dlí in Éirinn.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An modh le bheith i d&#39;fhinné</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<h3>Dul ar an seastán</h3>

<p>D'fhéadfadh sé i gcúinsí faoi leith go mbeadh tú in ann fianaise a
thabhairt le <a shape="rect" href="giving_evidence_by_television_link.html">nasc físe</a> in áit a theacht
isteach i seomra na cúirte. </p>

<p>Ag an triail, d'fhéadfadh sé gur duine thú i measc finnéithe eile a
bheidh ag tabhairt fianaise. Is iondúil go mbíonn tú in ann fanacht sa
chúirt agus breathnú ar a bhfuil ag tarlú sa triail go dtí go mbíonn ort
féin fianaise a thabhairt. Amanna iarrfar ort an chúirt a fhágáil agus má
tharlaíonn seo inseofar duit nuair is féidir leat a theacht ar ais. </p>

<p>Nuair a thagann sé chugat féin, seasfaidh an dlíodóir nó abhcóide don
té a ghlaoigh ort mar fhinné agus ainmneoidh sé/sí thú mar an gcéad
fhinné eile. Siúlfaidh tú suas chuig barr na cúirte agus rachaidh tú
isteach i mbosca an fhinné. </p>

<p>Seasfaidh tú i mbosca an fhinné agus tabharfaidh <a shape="rect" href="../courtroom/court_registrar.html">cláraitheoir na cúirte</a>. Bíobla
duit nach mór duit a choinneáil i do lámh. Iarrfaidh an cláraitheoir ansin
ort an mionn a athrá ina d(h)iaidh focail mar seo a leanas atá i gceist,
"Mionnaím do Dhia Uilechumhachtach gurb í an fhirínne, an fhírinne ghlan
gan tada ach an fhírinne a bheidh i mo chuid fianaise". </p>

<p>Más mian leat an dearbhú a dhéanamh (atá feiliúnach do dhaoine nach
Críostaithe iad), ní mór é sin a chur in iúl don chláraitheoir. Focail
den chineál seo a leanas atá i gceist "Mionnaím go sollúnta, go dílis agus
go fírinneach gurb í an fhirínne, an fhírinne ghlan gan tada ach an
fhírinne a bheidh i mo chuid fianaise". </p>

<p>Nuair atá an mionn nó dearbhú athráite agat suífidh tú síos. </p>

<h3>An Príomhscrúdú</h3>

<p>Cuirfidh an dlíodóir nó abhcóide don té a ghlaoigh ort mar fhinné
ceisteanna ansin ort le deis a thabhairt duit d'fhianaise a thabhairt. Tugtar
an príomhscrúdú air seo. </p>

<p>Tá na ceisteanna a fhreagraíonn tú ag an bpointe seo curtha ar bhealach
le treoir a thabhairt duit fianaise a thabhairt i d'fhocail féin ar an méid a
tharla. Ba cheart duit machnamh a dhéanamh ar gach ceist agus í a fhreagairt
go fírinneach. </p>

<p>Ní féidir ceisteanna treoracha a chur ort le linn an phríomhscrúdaithe.
Is ceisteanna iad seo a thugann leide don fhreagra. Mar shampla, ní féidir
iarraidh ort "An bhfaca tú an tUasal X ag dul trasna an bhóthair?" ach is
féidir an cheist seo a chur ort "Céard a chonaic tú an tUasal X ag
déanamh?" </p>

<h3>Croscheistiú</h3>

<p>Tar éis an phríomhscrúdaithe seasfaidh an dlíodóir nó abhcóide don
taobh eile le ceisteanna a chur ort. Tugtar croscheistiú air seo. Tá sé mar
aidhm ag an gcroscheistiú deis a thabhairt don taobh eile iarracht a dhéanamh
bonn a bhaint ó thábhacht d'fhianaise nó é a laghdú. </p>

<p>D'fhéadfadh sé go gcuirfí ceisteanna ort le taispeáint go bhfuil tú gan
iontaoibh, mícheart, go bhfuil mearbhall ort, nó go bhfuil tú bréagach mar
fhinné. D'fhéadfaí aon chuid de d'fhianaise atá ag dul in aghaidh cuid eile
a phiocadh amach agus iarrfar ort na rudaí sin a mhíniú. Is féidir
ceisteanna treoracha a chur ort agus tú dhá chroscheistiú. </p>

<h3>Athscrúdú</h3>

<p>Nuair atá an croscheistiú déanta d'fhéadfadh an dlíodóir nó abhcóide
don té a ghlaoigh ort mar fhinné athscrúdú a dhéanamh ort. Cuirfear
tuilleadh ceisteanna ort le rudaí a tháinig aníos nuair a bhí tú dhá
chroscheistiú a shoiléiriú. Ní féidir aon cheisteanna treoracha a chur ort
le linn an athscrúdaithe. </p>

<h3>Ag fágáil an tSeastáin</h3>

<p>Is féidir leis an mbreitheamh, ag am ar bith nuair atá tú sa bhosca
finné, ceisteanna a chur ort nó iarraidh ort rudaí faoi leith a
shoiléiriú. </p>

<p>Nuair atá deireadh leis an gcroscheistiú agus/nó leis an athscrúdú,
iarrfar ort an seastán a fhágáil. Is iondúil nach mbíonn aon bhaint eile
agat leis an gcás. Ach, amanna d'fhéadfaí iarraidh ort a theacht ar ais sa
chúirt le tuilleadh fianaise a thabhairt. </p>

<h3>Tuilleadh eolais</h3>

<p>Ba chóir duit comhairle dlí a lorg chun faisnéis mionsonraithe a
fháil.</p>

<p></p>
</div>
</div>
</html>
