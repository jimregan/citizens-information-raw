<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Seirbhísí fiacla
</title>
    
    <meta name="description" content="Cuireann do Limistéir Feidhmeannachta na Seirbhíse Sláinte (FSS) seirbhísí fiacla ar fáil do shaoránaigh áirithe.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Seirbhísí fiacla</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Cuireann Feidhmeannacht na Seirbhíse Sláinte (FSS) cóireáil fhiacla ar
fáil saor in aisce do shaoránaigh áirithe. Tá seirbhísí curtha ar fáil
ag fiaclóirí fostaithe ag <a href="http://www.hse.ie/eng/services/list/1/LHO/">Oifigí Sláinte
Áitiúil</a> i do cheantar agus ag fiaclóirí príobháideacha a bhfuil
conarthaí acu le FSS. chun seirbhísí áirithe a sholáthar. </p>

<p>Mura bhfuil tú i dteideal sheirbhísí FSS, d’fhéadfadh sé go gcuirfidh
fiaclóir príobháideach cóireáil ort. Ní mór d’fhiaclóirí táillí
príobháideacha a thaispeáint in áit inar féidir le hothair iad a
fheiceáil roimh an gcomhairliú. Ní mór go mbeadh táille amháin a bheith
ar ghnáthaimh ar leith ach is féidir na táillí a thaispeáint mar raon le
haghaidh gnáthamh eile, le híosmhéid agus le huasmhéid léirithe go
soiléir. Nuair atá raon táillí i gceist, ní cheadaítear íosphraghas
amháin a leagadh amach.</p>

<p>Tá <a href="http://dentalcouncil.ie/files/Display%20of%20Private%20Fees%20-%20Code%20of%20Practice%20(Feb%202011)%20-%2020110330.pdf">Cód
Cleachtais maidir le: Taispeáint Tháillí Príobháideacha i gCleachtais
Fiaclóra (pdf)</a> léirithe ag Comhairle na bhFiaclóirí.</p>

<h3>An Scéim um Shochair Chóireála</h3>

<p>D’fhéadfá scrúduithe fiaclóra saor in aisce a fháil faoin scéim um
<a href="../../social_welfare/social_welfare_payments/disability_and_illness/treatment_benefit_scheme.html">Shochair
Chóireála</a> atá faoi stiúr ag an Roinn Coimirce Sóisialaí.<br></p>

<h3>Sealbhóirí cárta leighis</h3>

<p>Cuireann an Scéim Seirbhísí Cóireála Fiaclóireachta (DTSS) rochtain ar
fáil ar chóireáil fiaclóireachta do dhaoine fásta (thar 16 bliana
d’aois) a bhfuil <a href="../entitlement_to_health_services/medical_card.html">cárta
leighis</a> acu. Tá sealbhóirí cárta leighis i dteideal scrúdú saor in
aisce fiaclóireachta agus dhá líonadh a fháil i ngach bliain féilire anuas
ar aon stoitheadh a theastaíonn. Chomh maith leis sin, tá cóireáil saor in
aisce éigeandála fiaclóireachta ar mhaithe le faoiseamh péine agus seipsis
ar fáil. </p>

<p>Don chuid is mó den chóir leighis, fiacla bréige san áireamh, is gá
leis an bhfiaclóir cur isteach ar réamhchead ó Fheidhmeannacht na Seirbhíse
Sláinte. Tugtar tosaíocht d'othair le riachtanais speisialta, othair
ardriosca agus iad siúd le riachtanais cliniciúla móra. </p>

<p>Cuireann an DTSS cóireáil ar fáil do ghalar pearódóntach/drandail i
gcásanna ina bhfuil gá speisialta le cóireáil. Áirítear leis seo cliaint
atá torrach, iad siúd ar a bhfuil diaibéiteas nó riochtaí
imdhíon-lagaithe, nó othair óna dteastaíonn gnáthaimh ábhartha
mháinliachta, ar nós máinliacht chairdiach agus ionadú ailt. Is féidir
leis an bPríomh-Dhéidlia áitiúil faomhadh a thabhairt do na grúpaí seo
agus do ghrúpaí ardriosca nó riachtanas speisialta eile.</p>

<h3>Teicneoirí Cliniciúla Fiaclóireachta</h3>

<p>Gairmithe fiaclóireachta cúram sláinte iad Teicneoirí Cliniciúla
Fiaclóireachta, atá cláraithe leis <a href="http://www.dentalcouncil.ie/">an
gComhairle Fiaclóireachta</a>, a chuireann cíora iomlána agus páirteacha
fiacla ar fáil go díreach d’othair fhásta nuair a dheimhnítear sláinte
bhéil othair trí chuairt a tugadh ar fhiaclóir le déanaí. Ní thugann siad
faoi obair ar fhiacla nádúrtha nó ar fhíochán beo.</p>

<p>Féadfaidh Teicneoirí Cliniciúla Fiaclóireachta, a bhfuil conradh acu le
FSS, cóireáil ar chur ar shealbhóirí cárta leighis faoin Scéim
Seirbhísí Cóireála Fiaclóireachta, agus cíora fiacla agus athlíneálacha
mar aon le deisiúcháin do chíora fiacla agus breisiúcháin a chur ar
fáil.</p>

<h3>Cóireáil ortódóntach</h3>

<p>Cuireann FSS cóireáil ortódóntach saor in aisce ar fáil do na hothair
siúd ar a bhfuil na fadhbanna ortódóntacha is measa. Is iad na critéir a
úsáidtear chun cinneadh a dhéanamh ar cibé acu an gcáilítear nó nach
gcáilítear leanbh do chóireáil in FSS na treoirlínte incháilitheachta
atá bunaithe ar chóras idirnáisiúnta grádála ar a dtugtar an tInnéacs um
Riachtanas Cóireála Ortódóntaí.</p>

<p>Cuirtear oiliúint ar dhéidlianna ar na treoirlínte incháilitheachta agus
féadfaidh siad moladh a thabhairt duit agus thú a atreorú chuig an aonad
ortódóntach áitiúil de chuid FSS chun measúnú a fháil má tá an fhadhb
dona a dhóthain. I measc na saghsanna d’fhadhbanna ortódóntacha a
cháilítear faoi na treoirlínte tá fiacla tosaigh atá faoi na drandail agus
a dteipeann orthu teacht aníos; go leor fiacla in easnamh; starrfhiacla
tosaigh nó mórfhadbanna leis an ngreim nó le forbairt an ghéill.</p>
</div>

<div class="topic base_rules">
<h2 class="topic base_rules_title" id="l555d1">Rialacha</h2>

<p>Tá ar an FSS seirbhísí fiacla a chur ar fáil saor in aisce do: </p>
<ul><li>Shealbhóirí <a shape="rect" href="../entitlement_to_health_services/medical_card.html">cárta
    leighis</a> agus a gcleithiúnaíthe </li>
  <li>Dhaoine a bhfuil <a shape="rect" href="../blood_and_organ_donation/hepatitis_c_and_health_amendment_act_cards.html">Heipitíteas
    C</a> acu a fuair an galar trí glóbailin imdhíonachta dhaonna frith-A a
    úsáid nó trí aon táirge fola nó fuilaistriú a fháil in Éirinn agus
    a bhfuil Cárta an Achta um Leasú Sláinte acu. </li>
  <li>Naíonáin réamhscoile agus leanaí bunscoile curtha ar aghaidh ó
    scrúdaithe de chuid na <a shape="rect" href="../children_s_health/child_health_services.html">seirbhíse sláinte
    leanaí</a> agus na <a shape="rect" href="../children_s_health/school_health_services.html">seirbhíse sláinte
    scoile</a>. </li>
</ul><p>Go hiondúil tugtar tús áite do leanaí curtha ar aghaidh ó sheirbhísí
sláinte leanaí agus scoile. </p>
Cuirtear seirbhísí fiacla ar fáil do leanaí faoi 16 bliana d'aois a
fhreastalaíonn ar bhunscoileanna stáit agus a chuirtear ar aghaidh ó
sheirbhísí sláinte leanaí agus scoile i gclinicí FSS agus i
mbunscoileanna. Cuirtear seirbhísí do dhaoine eile atá i dteideal do
chóireáil fhiacla ar fáil i gclinicí FSS, nó déanann cleachtóirí
príobháideacha a bhfuil socraithe acu leis an FSS iad a chur ar fáil. Is é
an FSS a shocraíonn cé acu an ndéanfaidh duine dá fhiaclóirí féin nó
cleachtóir príobháideach tú a chóireáil. Má tá cleachtóir
príobháideach chun tú a chóireáil, is féidir leat é/í a roghnú ón
liosta de fhiaclóirí a bhfuil socruithe acu leis an FSS i dtaca le
seirbhísí a chur ar fáil. <br></div>

<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Cuir iarratas isteach ar d' <a href="http://www.hse.ie/eng/services/list/2/healthcentres/">ionad sláinte</a>
le haghaidh tuilleadh eolais. </p>

<p>Tá roinnt <a shape="rect" href="http://www.dentalhealth.ie/publications/index.tmpl?_max=20&amp;_neRIDdatarq=find_all">foilseachán
úsáideach</a> faoi shláinte bhéil eisithe ag an <a shape="rect" href="http://www.dentalhealth.ie/">bhFundúireacht Sláinte Fiacla</a> in
Éirinn. </p>

<p>Tá ag <a href="http://www.dentalcouncil.ie/">an gComhairle
Fiaclóireachta</a> liosta de <a href="http://www.dentalcouncil.ie/files/Register%20of%20Clinical%20Dental%20Technicians%20(13%20January%202013).pdf">Theicneoirí
Cláraithe Cliniciúla Fiaclóireachta</a>.<br></p>
</div>
</div>
</html>
