<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Réamhthreoracha Cúraim
</title>
    
    <meta name="description" content="Is ráiteas é réamhthreoir cúraim maidir leis an gcineál agus an méid cóireála leighis nó máinliachta a bheidh ag teastáil uait sa todhchaí, de bhun na toimhdean nach mbeidh sé de chumas agat an cinneadh sin a dhéanamh ag an am ábhartha.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Réamhthreoracha Cúraim</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Is ráiteas é réamhthreoir cúraim, ar a dtugtar ‘Uacht beo
uaireanta’, maidir leis an gcineál agus an méid córa leighis nó
máinliachta a bheidh ag teastáil uait sa todhchaí, de bhun na toimhdean nach
mbeidh sé de chumas agat an cinneadh sin a dhéanamh ag an am ábhartha.
Úsáidtear roinnt focal agus friotal éagsúil chun cur síos a dhéanamh ar
réamhthreoracha cúraim. I dtíortha áirithe, tá reachtaíocht ann lena
ndéantar foráil chun treoracha dá leithéid a aithint agus a fhorfheidhmiú
agus lena ndéantar foráil i gcásanna áirithe don chaoi ar cheart iad a
dhéanamh. Níl aon reachtaíocht dá leithéid in Éirinn. </p>

<p>Ní gá gur ionann é seo is nach bhfuil na réamhthreoracha bailí ach
ciallaíonn sé go dtarlódh nach mbeadh faisnéis ná treoir ó dhlínsí eile
infheidhmithe agus nár cheart duit brath ar fhaisnéis ná ar threoir dá
leithéid. Bhí cásanna cúirte ann i roinnt tíortha ina ndearnadh breithniú
ar bhailíocht réamhthreoracha ach arís, ní raibh cás dá leithéid in
Éirinn riamh. <br>
D’fhéadfadh réamhthreoir cúraim bheith bailí agus infheidhmithe dá mba
rud é go mbeadh do <a shape="rect" href="consent_to_medical_and_surgical_procedures.html">thoilíocht maidir le
cóireáil leighis nó mháinliachta shainiúil</a> tarraingthe siar agat i
ráiteas dá leithéid. Ní féidir a rá go cinnte go ndéanfaí treoir dá
leithéid a fhorfheidhmiú ós rud é go mbraitheann sé ar a bhfuil ráite
inti agus cé acu an mbaineann sí nó nach mbaineann sí leis na himthosca
áirithe atá i gceist. </p>

<p>I dtíortha áirithe is féidir duine éigin eile a cheapadh chun cinntí a
dhéanamh ar do shon sa chás nach mbeifeá in ann iad a dhéanamh duit féin.
In Éirinn déantar an chumhacht seo a thabhairt trí <a shape="rect" href="/ga/death/before_a_death/power_of_attorney.html">Cumhacht Bhuan Aturnae</a>
a chruthú. Ní cheadaíonn Cumhacht Bhuan Aturnae go sonrach do dhuine éigin
eile, áfach, cinntí maidir le cúram sláinte a dhéanamh. Cé gur féidir
leat moladh a thabhairt do do dhochtúir nó do d’ospidéal gur cheart mianta
daoine áirithe a thabhairt san áireamh, ní féidir leat aon cheart
dlíthiúil a thabhairt do dhuine ar bith cinntí a dhéanamh maidir le do
chúram sláinte. Ina theannta sin, ní féidir leat áirithiú a dhéanamh go
gcloífidh an dochtúir/an t-ospidéal lena mianta. </p>

<h3>Cad is réamhthreoir cúraim ann? </h3>

<p>Go ginearálta is féidir sainmhíniú a dhéanamh uirthi mar ráiteas
maidir leis an gcineál agus an méid cóireála leighis nó máinliachta a
bheidh ag teastáil uait sa todhchaí, de bhun na toimhdean nach mbeidh sé de
chumas agat an cinneadh sin a dhéanamh ag an am ábhartha. Uaireanta, baintear
leas as na téarmaí uacht bheo, réamhráiteas, réamhchinneadh nó
réamhdhiúltú. Níl sainmhíniúcháin chruinne le fáil ar na téarmaí seo
áfach, ach is réamhchinntí iad uile faoi chóireáil leighis nó
mháinliachta. De ghnáth tugann daoine treoracha dá leithéid d’fhonn
cóireáil leighis a theorannú ionas nach ndéanfaí beatha a fhadú. Déanann
roinnt daoine iad a thabhairt áfach le sonrú go dteastaíonn gach cóireáil
leighis is féidir uathu. Ní dócha go mbeadh treoir dá leithéid
infheidhmithe ós rud é nach dtugann sí rath dóchúil na cóireála leighis
san áireamh ná na costais a bheadh i gceist léi. </p>

<p>Is doiléir a stádas ós é nach bhfuil reachtaíocht ar bith ann maidir le
treoracha ach ní gá gur ionann é sin is a rá go bhfuil siad neamhbhailí in
Éirinn. Moladh i gcás cúirte go mbeadh réamhthreorach a dtugtar go cuí
bailí agus infheidhmithe ach ní raibh sé seo mar ábhar an cháis agus dá
réir sin ní raibh aon rialú ina leith. Is cosúil go measfaí gur ionann
réamhthreoir atá soiléir agus sonrach agus a tugadh nuair a bhí sé de
chumas agat rogha feasach a dhéanamh is toiliú nó neamhthoiliú maidir le
cóireáil leighis áirithe. </p>

<p>Ní ábhar amhrais é nach bhfuil réamhthreoir infheidhmithe má
shonraíonn sí rud éigin atá mídhleathach. Mar shampla, ní bheadh
réamhthreoir ag sonrú go dteastódh leigheas uait a chuirfeadh dlús le do
bhás infheidhmithe. Ní hionann cóireáil leighis a tharraingt siar is beart
gníomhach a dhéanamh chun deireadh a chur le beatha. Ní dealraitheach go
mbeadh treoir ina sonraítear cineál na cóireála atá uait infheidhmithe go
háirithe má thagann sé salach ar chinneadh cliniciúil an dochtúra. Ní
dealraitheach go measfaí treoir a bheith bailí má bhaineann sí le himthosca
nach raibh faoi chaibidil nuair a rinneadh í a dhréachtú. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Gaolta agus réamhthreoracha cúraim </h3>

<p>Is é an nós atá ann má thagann saincheist um chúram sláinte chun cinn
gan é a bheith de chumas an othair cinneadh a dhéanamh ná comhairle a fháil
ón neasghaol. <strong>Ní léir</strong> cén bunús dlíthiúil atá leis seo
nó níl aon cheart i gcoitinne ag neasghaol cinntí a dhéanamh thar ceann
aosach. </p>

<p>Sonraítear de réir na heitice míochaine atá i bhfeidhm faoi láthair gur
inmhianaithe é comhairle a fháil ón neasghaol mura bhfuil an t-othar in ann
cinneadh ná cumarsáid a dhéanamh agus tugtar dara tuairim ar an ndóigh seo
má tá easaontas idir do mhuintir agus an dochtúir. </p>

<p>Is iad atá i neasghaolta (in ord tosaíochta) ná céilí, leanaí,
tuismitheoirí, siblíní. Níl aon stádas dlí ag páirtithe agus mar sin
d’fhéadfadh deacrachtaí a bheith acu cuairt a thabhairt ar othar má
dhiúltaíonn gaolta lena leithéid. Is ionann é an cás seo is cuma tú a
bheith i gcaidreamh heitrighnéasach nó homaighnéasach. </p>

<h3>Eitic mhíochaine </h3>

<p>Foráiltear in <a shape="rect" href="http://www.irishstatutebook.ie/1978/en/act/pub/0004/sec0069.html#zza4y1978s69">Alt
69(2) d’Acht na Lia-chleachtóirí 1978</a> go bhfuil sé ar Chomhairle na
nDochtúirí Leighis treoir a thabhairt don ghairm mhíochaine in Éirinn
maidir le heitic mhíochaine. Tá <a shape="rect" href="http://www.medicalcouncil.ie/News-and-Publications/Reports/Guide-to-Professional-Conduct-Ethics-8th-Edition.html">Treoir
um Iompar Eiticiúil (Guide to Ethical Conduct and Behaviour)</a> ag an
gComhairle. </p>

<p><strong>Féinmharú agus Féinmharú Cuidithe</strong> </p>

<p>Tá sé de cheart agat cóireáil leighis a dhiúltú ach ní hionann é sin
agus ceart chun bearta gníomhacha a ghlacadh chun deireadh a chur le do
bheatha féin nó le beatha duine eile. </p>

<p>Leagtar amach an dlí maidir le féinmharú san <a shape="rect" href="http://www.irishstatutebook.ie/1993/en/act/pub/0011/index.html">Acht um
an Dlí Coiriúil (Féinmharú) 1993</a>. Ní coir é féinmharú ná iarracht
chun féinmharú a thabhairt chun críche. Is coir é, áfach, cúnamh a
thabhairt do dhuine eile bearta a ghlacadh le gur féidir leo deireadh a chur
lena bheatha féin. </p>

<p>Is cion coiriúil é cabhrú, neartú, spreagadh nó soláthar a dhéanamh
maidir le féinmharú duine eile. Is éard a thugtar ar an gcoir sin de ghnáth
ná féinmharú cuidithe. 14 bliana príosúnachta atá sa phionós uasta a
ghearrtar maidir le féinmharú cuidithe. Má thugann tú cúnamh do dhuine
féinmharú a dhéanamh d’fhéadfaí tú a chúiseamh as dúnmharú, as
dúnorgain nó as féinmharú cuidithe ag brath ar na himthosca. D’fhéadfadh
cúiseamh dá leithéid tarlú má chuidíonn tú le duine deireadh a chur lena
bheatha féin fiú má tá tinneas foirceanta ar an duine nó má theastaíonn
uaidh/uaithi deireadh a chur lena b(h)eatha. Baineann sé seo le gairmithe
míochaine ar an ndóigh chéanna is a bhaineann sé le daoine eile. </p>

<p>Ceadaítear drugaí pianmhúcháin a d’fhéadfadh beatha a ghiorrú a
thabhairt chomh fada is go ndéantar é seo chun dul i ngleic le pian seachas
deireadh a chur le beatha.</p>
</div>
</div>
</html>
