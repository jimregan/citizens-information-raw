<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Coimircithe Cúirte
</title>
    
    <meta name="description" content="Tá cur síos sa cháipéis seo ar Choimircí Cúirte agus cén chaoi a ndéantar iarratas le duine a ainmniú ina c(h)oimirce cúirte.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Coimircithe Cúirte</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#l94472">Conas Iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is féidir duine faoi 18 mbliana déag d’aois a thabhairt faoi
Choimircíocht mar mhionaoiseach ar chúiseanna seachas éagumas meabhrach.</p>

<p>Is san <a href="http://www.irishstatutebook.ie/eli/2015/act/64/enacted/en/html">Acht um
Chinnteoireacht Chuidithe (Cumas) 2015</a> a sholáthraítear creatlach
reachtúil do dhaoine a dteastaíonn cúnamh uathu chun cinntí a cheapadh
faoina leas agus faoina maoin agus a gcuid gnóthaí. Foráiltear san Acht do
dhaoine a tugadh faoi Choimircíocht chun a gcumas a mheasúnú agus a thugtar
faoin gcreatlach reachtúil nua seo ina ionad sin – níl na codanna sin den
Acht tar éis teacht i bhfeidhm go fóill.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Coimircíocht mar Mhionúr</h3>

<p>Nuair a bhronntar damáistí ar dhuine faoi bhun ocht mbliana déag d'aois,
íoctar an t-airgead don chúirt agus déantar infheistiú leis ar son an duine
óig go dtí go mbeidh sé/sí ocht mbliana déag d'aois. Ní Coimircithe
Cúirte iad na daoine seo. Ach, má bhíonn riachtanais speisialta tithíochta
nó aire speisialta ag teastáil ón mionúr áfach, déantar Coimircí Cúirte
de/di. </p>

<p>Má cheannaítear teach do mhionúr, bíonn sé cláraithe in ainm an
mhionúir. Nuair a bhíonn an mionúr ocht mbliana déag d'aois agus más rud
é go bhfuil sé/sí i mbun a c(h)uid achmainní intinne ar fad, is féidir
leis/léi iarraidh ar an ArdChúirt aon mhaoin atá ann ar a s(h)on a íoc
leis/léi. </p>

<h3>Éagmais Intinne</h3>

<p>Sula ndéantar Coimircí Cúirte d'éinne, caithfidh an chúirt a bheith
sásta go bhfuil an duine sin lagintinneach agus nach féidir leis/léi a
c(h)uid cúrsaí féin a riaradh. I gcásanna áirithe, d'fhéadfadh duine a
bheith tógtha i gcoimircíocht chun coimirce a thabhairt dó/dí. Go
hiondúil, tarlaíonn sé seo nuair a bhíonn míchumas intinne ar dhuine agus
ní nuair a bhíonn galar síciatrach air/uirthi. </p>

<h3>An Chaoi a nDéantar Coimircí Cúirte de Dhuine</h3>

<p>Má smaoiníonn tú gurb ann d’fhorais chun duine éigin a thabhairt ina
gCoimircí Cúirte ba cheart duit teagmháil a dhéanamh le haturnae chun na
céimeanna éigeantacha a ghlacadh. Mar mhalairt rogha, mura mian leat bheith
bainteach leis an iarratas tú féin, ba chóir duit scríobh chuig
Cláraitheoir na gCoimircithe Cúirte agus iarraidh orthusan chun na céimeanna
éigeantacha a ghlacadh. Ní mór faisnéis a sholáthar i gceachtar den dá
chás faoina riocht sláinte, a neasghaolta, a sócmhainní agus a gcuid
ioncaim.</p>

<p>Má thugtar tú mar Choimircí Cúirte, is féidir leis an gCúirt Coiste a
cheapadh chun plé le do ghnóthaí pearsanta. Is ionann an Coiste agus an
duine/na daoine dá dtugtar an coimircí faoina gcúram.</p>

<p>Caithfear an t-iarratas a chur in iúl don Choimircí Cúirte molta roimh
ré. </p>

<p>Tá sé de cheart ag Coimircí Cúirte molta dul in aghaidh an iarratais ach
scríobh, trí mheán dlíodóra de ghnáth (ach níl dlíodóir riachtanach),
chuig Cláraitheoir na gCoimircí Cúirte. </p>

<h3>Ag Soláthrú do Chleithiúnaithe</h3>

<p>Tá dualgas de réir dlí ar Choimircí Cúirte a bhfuil cleithiúnaithe
aige/aici sóláthrú dóibh. Eagróidh <a shape="rect" href="office_of_wards_of_court.html">Oifig na gCoimircithe Cúirte</a> liúntas
cothaithe dóibh de réir na riachtanas a bheidh acu agus de réir achmhainní
an Choimircí Chúirte. </p>

<h3>Íocaíocht agus Faoiseamh ar Cháin Ioncaim</h3>

<p>Tá na dualgais chéanna ar Choimircithe Cúirte maidir le cáin ioncaim
agus atá ar gach duine eile, ach bíonn an faisnéis ioncaim sínithe ag an
gCoiste ar son an Choimircí Chúirte. Má bhíonn cuntasóir fostaithe ag an
gCoimircí Cúirte sula ndéantar Coimircí Cúirte de/di, síneann an
cuntasóir an faisnéis ioncaim ar a s(h)on. An príomhfhaoiseamh cánach atá
ar fáil ná faoiseamh a thugann an Príomhchigire Cánach faoi Roinn 189 den
Acht um Cháin Chomhdhlúite 1997 agus costais leighis. </p>

<h3>Maoin an Choimircí Chúirte</h3>

<p>Tar éis d’Uachtarán na hArd-Chúirte ordú a cheapadh chun duine éigin
a thabhairt faoi Choimircíocht is amhlaidh a cheapann siad coiste chun
feidhmiú thar ceann an Choimircí agus chun treoracha a thabhairt chun
sócmhainní an Choimircí a thabhairt faoi riail na cúirte agus iad a chur ar
fáil do chothabháil agus do leas an Choimircí féin.</p>

<p>Seo a leanas samplaí den chaoi a bhféadfaí maoin difriúla a
láimhseáil: </p>
<ul><li>Teach Cónaithe: Nuair a bhíonn sé riachtanach teach a dhíol chun
    costais a bhaineann le Teach altranais a íoc, nó má bhíonn dainséar
    ann go ndéanfaí creachadóireacht ar an teach, tabharfaidh an Chúirt
    cead don choiste an teach a chur ar an margadh. </li>
  <li>Cuntais bhainc: Go hiondúil, dúntar na cuntais seo agus cuirtear an
    t-airgead i dtaisce sa chúirt. </li>
</ul><h3>Ag ceannach tí</h3>

<p>Ní féidir teach a cheannach ar son Coimircí Chúirte mar infheistíocht,
mar faoi láthair ní Iontaobhaí Urra Inghlactha é/í. </p>

<p>Is féidir teach a cheannach ar son Coimircí Chúirte más féidir leis an
gCoimircí Cúirte cónaí san áit agus go bhfuil a d(h)óthain airgid
aige/aici, nó nuair nach bhfuil teach oiriúnach aige/aici cheana féin. </p>

<p>Más rud é go bhfuil an Coimircí Cúirte faoi chúram cónaithe agus go
bhfuil teach ag teastáil óna gcleithiúnaithe, is féidir teach a cheannach
ar son an Choimircí Chúirte. </p>

<h3>Cúraimí Leighis don Choimircí Cúirte</h3>

<p>Na blianta ó shin, ba othair in ospidéil nó i dtithe banaltrais a bhí
sna Coimircithe Cúirte. Sa lá atá inniu ann, tá alán acu ina gcónaí sa
phobal nó i dtithe faoi dhídean. Má bhíonn cóir leighis ag teastáil ó
Choimircí Cúirte agus má theastaíonn ón ospidéal go mbeadh foirm sínithe
ina leith, ba cheart cead a fháil ó Uachtarán na hArdChúirte. Nuair is cás
éigeandála é, b'fhéidir nach féidir é sin a dhéanamh. Sa chás seo,
leantar leis na modhanna leighis mar is ghnáth. </p>

<h3>Pósadh</h3>

<p>Ní féidir le duine atá ina C(h)oimircí Cúirte de bharr éagmais intinne
pósadh, ach ní chiallaíonn sé gur pósadh neamhbhailí é pósadh a tharla
sular deineadh Coimircí Cúirte den duine pósta. </p>

<h3>Ag fágaint an Limistéir Údaráis</h3>

<p>Níl cead ag Coimircí Cúirte Éire a fhágáil gan chead ó Uachtarán na
hArdChúirte. Go hiondúil, tugtar cead an Stát a fhágaint ag tógaint
cúrsaí leighis agus slándála san áireamh. </p>

<h3>Ath-thosnú ar a c(h)úrsaí féin a riaradh</h3>

<p>Caithfidh Coimircí Cúirte, nó a d(h)líodóir iarratas scríofa a
dhéanamh chuig Cláraitheoir na gCoimircithe Cúirte más rud é go
dteastaíonn uaidh/uaithi a bheith scaoilte ó choimircíocht. Caithfidh an
t-iarratas a bheith bunaithe ar fhianaise leighis ag rá go bhfuil sláinte
intinne ag an gCoimircí Cúirte agus gur féidir leis/léi a c(h)uid maoine a
riaradh. </p>

<h3>Uacht a dhéanamh</h3>

<p>Is féidir le Coimircí Cúirte uacht a dhéanamh má:</p>
<ul><li>Tá fonn air/uirthi uacht a dhéanamh </li>
  <li>Tá fianaise leighis ann go bhfuil an duine sin ábalta uacht a dhéanamh
  </li>
  <li>Tá dlíodóir an Choimircí Chúirte sásta go bhfuil an Coimircí
    Cúirte ábalta uacht éifeachtach a dhéanamh. </li>
</ul><h3>Nuair a fhaigheann Coimircí Cúirte bás</h3>

<p>Nuair a fhaigheann Coimircí Cúirte bás, roinntear an t-eastát de réir
uachta an Choimircí Chúirte, nó de réir rialacha sleachta díthiomnacha,
tar éis aon fhiacha a íoc agus <a shape="rect" href="/ga/death/the_deceaseds_estate/dealing_with_the_deceaseds_estate.html">Deonú
Probháide nó Riaracháin</a> a eisiúint. </p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Íoctar táillí iarratais Choimircíochta as eastát an Choimircí
Chúirte. Tugann na costais seo táillí na ndlíodóirí, táillí na
dtuairiscí leighis agus stampdhleacht san áireamh. Caithfear céatadáin
chúirte (gearradh bliantúil ar Ioncam an Choimircí Chúirte) a íoc freisin.
Faoi láthair, is é 750 Euro in aghaidh na bliana an t-uasráta atá ag na
céatadáin chúirte. Ní bhíonn an t-uasráta seo i bhfeidhm ach nuair nach
raibh ioncam 18,750 Euro nó níos mó ag an gCoimircí Cúirte sa bhliain
roimhe. </p>
</div>
<div class="topic base_howtoapply">
<h2 class="topic base_howtoapply_title" id="l94472">Conas Iarratas a dhéanamh</h2>

<p>Teangbháil a dhéanamh le do dhlíodóir nó le <a href="office_of_wards_of_court.html">hOifig na gCoimircithe Cúirte</a>.</p>

<p>Tá tuilleadh eolais ar fáil i <a href="http://www.courts.ie/Courts.ie/library3.nsf/(WebFiles)/E6C1CF1ED06088A1802579050051CD90/%24FILE/Wards%20of%20court%20booklet.pdf">leabhrán
na Seirbhíse Cúirteanna ar Oifig na gCoimircithe Cúirte (pdf)</a>. </p>
</div>
</div>
</html>
