<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Rochtain ar thaifid leighis 
</title>
    
    <meta name="description" content="Tá cur síos     sa cháipéis seo ar na bealaí éagsúla inár féidir le duine teacht     ar Thaifid Leighis.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Rochtain ar thaifid leighis </h1>
	
<ul class="anchorlinks"><li><a href="#lc66f4">Réamhrá</a></li><li><a href="#lad7cd">Rochtain riaracháin ar thaifid FSS</a></li><li><a href="#led33d">Cosaint sonraí agus Saoráil Faisnéise</a></li><li><a href="#l302ce">Cásanna Cúirte</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div>

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>D'fhéadfadh go mbeadh othair i dteideal a gcuid taifead leighis a fháil ar
roinnt bealaí éagsúla:</p>
<ul><li>Trí rochtain ghnáthaimh agus riaracháin ar thaifid FSS</li>
  <li>Faoi <a href="../../government_in_ireland/national_government/standards_and_accountability/data_protection.html">na
    hAchtanna um Chosaint Sonraí</a></li>
  <li>Faoi na <a href="../../government_in_ireland/national_government/standards_and_accountability/freedom_of_information.html">hAchtanna
    um Shaoráil Faisnéise</a></li>
  <li>Trí “fhollasú” i gcúrsa imeachtaí cúirte</li>
  <li>De bhua conartha idir an othar agus an cleachtóir leighis nó
  ospidéal</li>
</ul><p>Baineann na cúig bhealach thuasluaite le hothair an chórais
<strong>phoiblí</strong> i.e. othair in ospidéil phoiblí nó ospidéil a
fhaigheann maoiniú poiblí, chomh maith le sealbhóirí Cárta Liachta/Cárta
Cuairte Dochtúra Ghinearálta do sheirbhísí dochtúirí ginearálta. Má
fhreastalaíonn tú ar do dhochtúir ginearálta mar othar
<strong>príobháideach</strong> nó ar ospidéal
<strong>príobháideach</strong> (nach bhfuil maoinithe ag FSS), ní féidir
leat rochtain a fháil ach amháin de bhua do chonartha leis an tseirbhís
liachta, nó de bhua ordú cuairte.</p>

<p>D’fhéadfadh cónaitheoirí i dtithe altranais poiblí
<strong>agus</strong> príobháideacha atá maoinithe ag an Scéim Tacaíochta
do Thithe Altranais nó fóirdheontas FSS rochtain a fháil ar a dtaifid
leighis.</p>

<h3>Rúndacht agus nochtadh</h3>

<p>Tá sé de dhualgas ar dhochtúirí agus ar phearsanra leighis eile agus
institiúidí sláinte taifid na n-othar a choinneáil faoi rún, ach tá
roinnt tosca ann ina bhféadfadh go mbeadh dualgas orthu an t-eolas seo a
thabhairt do thríú páirtithe.</p>

<p>Leagtar a ndualgas eiticiúil maidir le rúndacht amach i dtreoirlínte
Chomhairle na nDochtúirí Leighis <a href="http://www.medicalcouncil.ie/News-and-Publications/Reports/Guide-to-Professional-Conduct-Ethics-8th-Edition.html">Treoir
i gcomhair Iompraíocht agus Béas Eiticiúil.</a></p>

<p>Tá roinnt tosca ina bhféadfadh duine gairmiúil leighis (nó ospidéal)
taifid rúnda leighis a nochtadh do dhaoine eile - mar shampla, má thoilíonn
an t-othar le nochtadh den chineál sin, nó nuair a éilíonn cúirt é. Is
cosúil go bhféadfadh sé a bheith eiticiúil taifid leighis a nochtadh sa
chás go ndéanfadh an nochtadh sin ar mhaithe leis an othar, nó, más gá,
chun duine eile nó an tsochaí i gcoitinne a chosaint. Tá riachtanais
dlíthiúla ar leith chun eolas a nochtadh, mar shampla, maidir le galair
thógálacha. Tá sé de dhualgas ar dhochtúirí tarluithe galar tógálach
faoi leith a thuairisciú d’<a href="../how_health_is_organised/health_boards.html">Fheidhmeannacht na
Seirbhíse Sláinte</a> agus don <a href="http://www.hpsc.ie/">Ionad um
Fhaireachán Galair Thógálacha</a>. </p>

<p>Tá rúndacht eolais phearsanta ar nós taifead leighis, faoi chosaint an
Achta um Chosaint Sonraí agus na nAchtanna um Shaoráil Faisnéise. De réir
na nAchtanna, ní féidir le tríú páirtithe rochtain ar shonraí pearsanta
ach amháin i gcúinsí eisceachtúla. Is iad tuismitheoirí/caomhnóirí agus
ionadaithe pearsanta na tríú páirtithe seo.</p>
</div>

<div class="topic base_rules">
<h2 class="topic base_rules_title" id="lad7cd">Rochtain riaracháin ar thaifid FSS</h2>

<p>De ghnáth, ba chóir go mbeadh rochtain riaracháin agat ar do thaifead
sláinte féin, ag tabhairt aird mar is cuí ar phríobháideachas, rúndacht
agus leas an phobail.</p>

<p><strong>Eolas Pearsanta </strong></p>

<p>Déan iarratas i scríbhinn ar an tseirbhís nó gníomhaireacht chuí, (mar
shampla, le haghaidh taifid ospidéil, déan iarratas ar Bhainisteoir an
Ospidéil). Ba chóir duit eolas leorga a sholáthar chun cabhrú le do thaifid
a aimsiú, lena n-áirítear do dháta breithe, seoladh reatha agus roimhe, na
teagmhálacha a bhí agat le seirbhísí áirithe agus neasdátaí.</p>

<p>D’fhéadfaí cruthúnas aitheantais a iarraidh uait, mar shampla cóip de
do phas reatha nó do cheadúnas tiomána a sholáthar. Bheadh sé seo chun do
rúndacht a chosaint.</p>

<p>De ghnáth, ní bheidh táille ar bith ar chóipeanna de thaifid phearsanta.
In ainneoin sin, tá sé de cheart ag an ngníomhaireacht shláinte táille a
ghearradh ar fhótachóipeála, chóipeanna x-gha, nó sa chás go bhfuil
comhad na dtaifead an-mhór. (Féach scála táillí thíos). </p>

<p><strong>Eisceachtaí </strong></p>

<p>Mura féidir le taifead nó eolas a sholáthar duit go díreach faoi
rochtain riaracháin, cuirfear in iúl duit faoi seo, agus tabharfar comhairle
duit maidir le roghanna a bhaineann leis an Acht um Shaoráil Faisnéise. Chomh
maith leis sin, d’fhéadfadh eolas áirithe a bheith íogair agus ní
fhéadfaí iarratais ar rochtain a dhéanamh ach amháin faoi reachtaíocht um
Shaoráil Faisnéise.</p>

<p>Is iad na rudaí a d’fhéadfadh a bheith i gceist le heolas íogair ná
taifead sláinte duine nach maireann, taifid a bhaineann le cásanna amhrasta
mí-úsáide páistí, taifid a nochtann baint le cás amhrasta mí-úsáide
gnéasaí agus an plé iniúchta maidir leis, cáipéisí a bhaineann le
tástáil VEID/SEIF srl.</p>

<table border="1"><caption><strong>Saghas táillí le haghaidh Rochtain
  Riaracháin</strong></caption>
  <col><col><tbody><tr><td>Táille Iarratais</td>
      <td>Dada</td>
    </tr><tr><td>Táille fótachóipeála*</td>
      <td>4 cent an leathanach</td>
    </tr><tr><td>Cóip x-gha</td>
      <td>€6.35</td>
    </tr><tr><td>CD-ROM</td>
      <td>€10.16</td>
    </tr><tr><td>Cóip diosca flapach</td>
      <td>51 cent</td>
    </tr></tbody></table><p>* Ní ghearrfar táillí fótachóipeála ach amháin sa chás go ndéantar
iarratas ar líon mór cóipeanna.</p>
</div>

<div class="topic base_rates">
<h2 class="topic base_rates_title" id="led33d">Cosaint sonraí agus Saoráil Faisnéise</h2>

<h3>Cosaint sonraí</h3>

<p>Éilíonn an reachtaíocht um chosaint sonraí go bhfuil na sonraí a
choimeádtar cruinn agus cothrom le dáta. De réir na nAchtanna um Chosaint
Sonraí 1988 agus 2003, tá duine i dteideal fáil amach má tá eolas
faoi/fúithi féin coimeádta ar thaifead, rochtain ar na taifid sin agus iad a
bheith ceartaithe má tá siad mícheart. Tá feidhm ag na rialacha seo beag
beann ar an duine nó an eagraíocht atá ag coimeád an taifid – cé acu an
dochtúir, gairmí liachta eile, ospidéal, institiúid, Feidhmeannacht na
Seirbhíse Sláinte (FSS), nó duine ar bith eile é nó í. Tá sé de
dhualgas ar an gcoimeádaí na sonraí a nochtadh agus a cheartú.</p>

<p>Tá eisceacht teoranta ann i leith an dualgais chun taifid a nochtadh don
duine lena mbaineann siad sa chás gur dócha go ndéanfaí dochar dáiríre do
shláinte fhisiceach nó mheabhrach nó do riocht mothúchánach an duine mar
thoradh ar an nochtadh.</p>

<p>Tá roinnt bileog ag an gCoimisinéir Cosanta Sonraí, <a href="http://www.dataprotection.ie/viewdoc.asp?Docid=671&amp;Catid=49&amp;StartDate=1+January+2008&amp;m=p">Treoir
maidir le do Chearta (pdf)</a> san áireamh. Déanann an Coimisinéir plé le
fadhbanna maidir le cosaint sonraí.</p>

<h3>An tAcht um Shaoráil Faisnéise</h3>

<p>Foráiltear san <a href="http://www.irishstatutebook.ie/2014/en/act/pub/0030/index.html">Acht um
Shaoráil Faisnéise, 2014</a>, i measc rudaí eile, do cheart aonair rochtana
ar thaifid phearsanta atá á gcoimeád ag comhlachtaí poiblí mura bhfuil
siad díolmhaithe go sonrach.</p>

<p>Is iad taifid liachta taifid phearsanta. Baineann an tAcht um Shaoráil
Faisnéise le Feidhmeannacht na Seirbhíse Sláinte (FSS) agus le hospidéil
dheonacha chomh maith le roinnt gníomhaireachtaí sláinte eile. Ní bhaineann
sé le hospidéil phríobháideacha. Baineann sé le taifid atá coimeádta ag
dochtúirí ginearálta maidir le hothair atá ina <a href="../entitlement_to_health_services/medical_card.html">sealbhóirí
cárta liachta</a>. Ní bhaineann sé le taifid othar príobháideach.</p>

<p>Má tá tú ag iarraidh rochtain ar <a href="../../government_in_ireland/national_government/standards_and_accountability/freedom_of_information.html">thaifid
faoin Acht um Shaoráil Faisnéise</a>, ba chóir duit iarratas a dhéanamh ar
an gcomhlacht poiblí atá á gcoimeád (tuigtear gur í Feidhmeannacht na
Seirbhíse Sláinte (FSS) a choimeádann na taifid maidir le sealbhóirí an
chárta liachta).</p>

<p>Ní mór cloí le nós imeachta ar leith maidir le heolas liachta a nochtadh
sa chás go bhfuil ceannasaí an chomhlachta phoiblí den tuairim go ndéanfadh
nochtadh d’eolais dochar do do shláinte nó d’fholláine mhothúchánach.
Sna cásanna seo, má iarrann tú orthu é a dhéanamh, caithfidh an comhlacht
poiblí an taifead a scaoileadh do ghairmí liachta cuí a ainmníonn tú.</p>

<p>Ba chóir iarratais faoin Acht um Shaoráil Faisnéise a sheoladh chuig
Aonad um Shaoráil Faisnéise an chomhlachta phoiblí nó na hoifige a
choimeádann na taifead.</p>

<h3>Rochtain ar thaifid linbh nó duine éagumasaigh </h3>

<p>De ghnáth, tugann an tAcht um Shaoráil Faisnéise ceart rochtana ar eolas
pearsanta don duine lena mbaineann an t-eolas.</p>

<p>Tá nós imeachta ann a thugann cead do thuismitheoirí nó caomhnóirí
rochtain ar eolas pearsanta maidir le duine mionaoiseach. Tugann an tAcht cead
do thuismitheoirí/chaomhnóirí rochtain ar eolas pearsanta maidir le duine
fásta chomh maith nach bhfuil in ann a chearta faoin tAcht a fheidhmiú mar
gheall ar neamhchumas ó thaobh meabhrach nó míchumas fisiceach trom.
Caithfidh dochtúir a dheimhniú go bhfuil an duine atá i gceist sa chatagóir
seo.</p>

<p>Ní cheadófar an rochtain seo sa dá chás thuasluaite ach amháin sa chás
go gceapann ceannasaí an chomhlachta phoiblí go bhfuil sé ar mhaithe leis an
duine atá i gceist.</p>

<h3>Rochtain ar thaifid duine éagtha</h3>

<p>I gcás duine nach maireann, d’fhéadfadh rochtain ar eolas pearsanta a
cheadú:</p>
<ul><li>don ionadaí pearsanta atá ag riar eastát an duine nach maireann</li>
  <li>do dhuine atá ag déanamh feidhm dhlíthiúil éigin i dtaca leis an
    duine aonair nó le heastát an duine aonair</li>
  <li>don chéile (céile colscartha nó comhchónaitheoir san áireamh), nó
    don neasghaol nó do dhuine eile atá oiriúnach de réir ceannasaí
    comhlachta phoiblí.</li>
</ul><p>Ba chóir conspóidí faoi rochtain ar thaifid faoin Acht um Shaoráil
Faisnéise a sheoladh chuig an gCoimisinéir Faisnéise.</p>
</div>

<div class="topic base_howtoapply">
<h2 class="topic base_howtoapply_title" id="l302ce">Cásanna Cúirte</h2>

<h3>Follasú</h3>

<p>D’fhéadfadh othair agus daoine eile rochtain ar thaifid liachta le
haghaidh cásanna cúirte ar chuntar go bhfaigheann siad ordú cúirte
“follasaithe”. D’fhéadfadh an chúirt ospidéal nó dochtúir a ordú
chun cáipéisí nó taifid liachta a nochtadh nó “a fhollasú” do
chomhairleoirí an ghearánaí má cheaptar go mbaineann siad le ceisteanna a
bhaineann le himeachtaí na cúirte.</p>
</div>

<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Feidhmeannacht na Seirbhíse Sláinte</h3>
<p>
  
  <span class="field_dept address_field">Líne Eolais<br></span>
  

  
</p>
<p>
  
  <strong>Uaireanta Oscailte:</strong>Luan go Satharn, 8:00-20:00
  <br>
  

  
  <strong>Teil:</strong>(041) 685 0300
  <br>
  

  
  <strong>Lóghlao:</strong>Call Save 1850 24 1850
  <br>
  

  

  

  

  

  
  <strong>R-phost:</strong> <a href="mailto:infoline1@hse.ie">infoline1@hse.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>An Coimisinéir Cosanta Sonraí</h3>
<p>
  

  
  Teach na Canála<br>Bóthar an Stáisiúin<br>Cúil an tSúdaire<br>Laois <br>Éire
  <br>
  
</p>
<p>
  
  <strong>Uaireanta Oscailte:</strong>09:15-17:30
  <br>
  

  
  <strong>Teil:</strong>+353 57 868 4800
  <br>
  

  
  <strong>Lóghlao:</strong>1890 252231
  <br>
  

  
  <strong>Facs:</strong>+353 57 868 4757
  <br> 
  

  
  <strong>Láithreán Gréasáin:</strong> <a href="http://www.dataprotection.ie">http://www.dataprotection.ie</a>
  <br>
  

  

  

  
  <strong>R-phost:</strong> <a href="mailto:info@dataprotection.ie">info@dataprotection.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Oifig an Choimisinéara Faisnéise</h3>
<p>
  

  
  18 Sráid Líosain Íochtarach<br>Baile Átha Cliath 2<br>Éire
  <br>
  
</p>
<p>
  

  
  <strong>Teil:</strong>+353 (0)1 639 5689
  <br>
  

  
  <strong>Lóghlao:</strong>1890 253 238
  <br>
  

  
  <strong>Facs:</strong>+353 (0)1 639 5674
  <br> 
  

  
  <strong>Láithreán Gréasáin:</strong> <a href="http://www.oic.gov.ie">http://www.oic.gov.ie</a>
  <br>
  

  

  

  
  <strong>R-phost:</strong> <a href="mailto:info@oic.gov.ie">info@oic.gov.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Láraonad Beartas Saorála Faisnéise</h3>
<p>
  
  <span class="field_dept address_field">An Roinn Caiteachais Phoiblí agus Athchóirithe<br></span>
  

  
  7-9 Rae Mhuirfean<br>Baile Átha Cliath 2<br>Éire
  <br>
  
</p>
<p>
  

  
  <strong>Teil:</strong>+353 (0)1 631 8258 
  <br>
  

  

  
  <strong>Facs:</strong>+353 (0)1 604 5750
  <br> 
  

  
  <strong>Láithreán Gréasáin:</strong> <a href="http://foi.gov.ie/">http://foi.gov.ie/</a>
  <br>
  

  

  

  
  <strong>R-phost:</strong> <a href="mailto:cpu@per.gov.ie">cpu@per.gov.ie</a>
  <br>
  
</p>
</div></div>

</div>
</div>
</html>
