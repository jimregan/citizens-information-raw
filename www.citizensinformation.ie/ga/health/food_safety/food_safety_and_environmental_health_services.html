<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Sábháilteacht bia agus seirbhísí sláinte comhshaoil
</title>
    
    <meta name="description" content="Déanann an cháipéis seo cur síos ar na heagrais éagsúla a     bhfuil baint acu le sábháilteach bia agus seirbhísí sláinte comhshaoil in     Éirinn.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Sábháilteacht bia agus seirbhísí sláinte comhshaoil</h1>
	
<ul class="anchorlinks"><li><a href="#lc66f4">Réamhrá</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá ról ag roinnt gníomhaireachtaí éagsúla i seirbhísí
sábháilteachta bia agus sláinte comhshaoil in Éirinn agus ar fud an Aontais
Eorpaigh (AE).</p>

<p>Tá ról foriomlán beartais ag <a href="../health_service_agencies/department_of_health_and_children.html">an
Roinn Sláinte</a> maidir le sláinteachas agus sábháilteacht bia in Éirinn.
Tá <a href="http://www.agriculture.gov.ie/">an Roinn Talmhaíochta, Bia agus
Mara</a> freagrach as líon limistéar, go príomha táirgí príomhúla bia
agus sláinte ainmhithe. Anuas air sin, tá ról ag údaráis áitiúla agus ag
Feidhmeannacht na Seirbhíse Sláinte (FSS) chun rialacha sábháilteachta bia
a chur i bhfeidhm.</p>

<p>Tá an ról foriomlán comhordaithe ag <a href="food_safety_authority_of_ireland.html">Údarás Sábháilteachta Bia
na hÉireann</a> le haghaidh cláir rialála agus mhonatóireachta
sábháilteachta bia. Oibríonn siad leis na gníomhaireachtaí a liostaítear
thuas agus le gníomhaireachtaí eile, lena n-áirítear <a href="http://www.sfpa.ie/">an tÚdarás um Chosaint Iascaigh Mhara</a>, atá
freagrach as sábháilteacht bia mara.</p>

<p>Is iad <a href="http://www.hpra.ie/">an tÚdarás Rialála Táirgí
Sláinte</a> an comhlacht reachtúil a rialaíonn cógais, feistí leighis agus
táirgí eile sláinte.</p>

<p>Is comhlacht trasteorann iad <a href="safefood.html">Safefood – an Bord
um Chur chun Cinn na Sábháilteachta Bia</a> a bunaíodh faoi Chomhaontú
Aoine an Chéasta chun sábháilteacht bia a chur chun cinn ar oileán na
hÉireann.</p>

<h3>Reachtaíocht sábháilteachta bia</h3>

<p>Soláthraíonn Údarás Sábháilteachta Bia na hÉireann faisnéis
chuimsitheach ar <a href="https://www.fsai.ie/legislation.html">dhlíthe
Éireannacha agus idirnáisiúnta bia</a>.</p>

<h3>An Roinn Talmhaíochta, Bia agus Mara</h3>

<p>Tá an fhreagracht fhoriomlán ar an Roinn as sláinte agus leas ainmhithe
agus as roinnt limistéar de shláinte phlandaí. Anuas air sin, tá freagracht
dhíreach orthu i líon limistéir tháirgí príomhúla.</p>

<p>Tá Cigireacht Sláinte Poiblí Tréidliachta na Roinne freagrach as
rialuithe oifigiúla maidir le paistéaradh bainne, seamlais, ionaid
phróiseála feola agus saoráidí táirgí uibheacha.</p>

<h3>Oifigigh Sláinte Chomhshaoil FSS</h3>

<p>Tá Oifigigh Sláinte Chomhshaoil fostaithe ag FSS agus cuireann siad
dlíthe náisiúnta agus AE i bhfeidhm maidir le sábháilteacht agus
sláinteachas bia. Soláthraíonn siad seirbhísí, corruair, do na húdaráis
áitiúla chomh maith. I measc na bhfreagrachtaí atá orthu i limistéar na
sábháilteachta bia, tá:</p>
<ul><li>Rialáil bia, lena n-áirítear clár áitribh bhia a choimeád, gach
    áitreabh ina ndéantar nó ina ndíoltar bia a scrúdú, chomh maith le
    gearáin i dtaobh bia do-ite a iniúchadh</li>
  <li>Na dlíthe maidir le caitheamh tobac in áiteanna poiblí a chur i
    bhfeidhm</li>
  <li>Na rialacha maidir le díol agus stóráil nimhe a chur i bhfeidhm</li>
</ul><p>Tugann Oifigigh Sláinte Chomhshaoil faoi fheidhmeanna eile sláinte poiblí
agus comhshaoil, lena n-áirítear srianadh lotnaidí, monatóireacht a
dhéanamh ar áitribh shealadacha, agus cigireacht a dhéanamh ar fhoirgnimh
phoiblí, ar nós scoileanna agus áiteanna siamsaíochta.</p>

<p>Féadfaidh daoine aonair <a href="http://www.hse.ie/eng/services/list/1/environ/Contact.html">teagmháil a
dhéanamh le hOifigigh Sláinte Comhshaoil</a> chun gearán a dhéanamh faoi
cheisteanna, ar nós sláinteachas in áitreabh bia nó cáilíocht an
uisce.</p>

<h3>Gníomhaireachtaí sábháilteachta bia an Aontais Eorpaigh</h3>

<p>Gníomhaireacht neamhspleách AE iad <a href="http://www.efsa.europa.eu/">an
tÚdarás Eorpach um Shábháilteacht Bhia</a> arb iad a bpríomhról chun
comhairle neamhspleách eolaíochta a sholáthar. Anuas air sin, déanann siad
measúnú ar rioscaí a bhaineann leis an slabhra bia agus cuireann siad an
pobal ar an eolas dá réir sin.</p>

<p>Cuimsítear sa <a href="../../government_in_ireland/european_government/eu_institutions/european_commission.html">Choimisiún
Eorpach</a> <a href="http://ec.europa.eu/dgs/health_consumer/foodsafety.htm">Ard-Stiúrthóireacht
Sláinte Poiblí agus Gnóthaí Tomhaltóirí</a>. Tá an Ard-Stiúrthóireacht
freagrach as rialú agus cigireacht bia.</p>

<p>Cé go gcuireann an tÚdarás Eorpach um Shábháilteacht Bia comhairle ar
fáil maidir le sábháilteacht bia, is ar institiúidí an AE (an Coimisiún
Eorpach, Parlaimint na hEorpa agus an Chomhairle Eorpach) atá an fhreagracht
maidir le bainistíocht riosca. Is é ról institiúidí an AE, nuair a
chuirtear san áireamh chomhairle an Údaráis Eorpaigh um Shábháilteacht Bia
agus nithe eile, chun reachtaíocht a bheartú agus glacadh léi, mar aon le
bearta rialála agus rialaithe nuair a theastaíonn.</p>

<p>Tá <a href="http://ec.europa.eu/food/food_veterinary_office/index_en.htm">Oifig Bia
agus Tréidliachta an AE</a> freagrach as monatóireacht a dhéanamh ar
chomhlíonadh dlíthe éagsúla an AE, lena n-áirítear iad siúd a bhaineann
le sláinteachas bia. Tugann siad faoi chigireachtaí agus iniúchtaí i
mBallstáit an AE agus i dtíortha a dhéanann easpórtáil chuig an AE. Anuas
air sin, tugann siad faoi iniúchtaí maidir le sláinte agus leas ainmhithe,
sláinte plandaí, agus úsáid á bhaint as ceimiceáin (ar nós
lotnaidicídí, cógais tréidliachta agus spreagthaigh fáis).</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Údarás Sábháilteachta Bia na hÉireann</h3>
<p>
  

  
  Cúirt na Mainistreach<br>Sráid na Mainistreach Íochtar<br>Baile Átha Cliath 1<br>Éire
  <br>
  
</p>
<p>
  

  
  <strong>Teil:</strong>+353 1 8171300
  <br>
  

  
  <strong>Lóghlao:</strong>1890 336677
  <br>
  

  
  <strong>Facs:</strong>+353 1 8171301
  <br> 
  

  
  <strong>Láithreán Gréasáin:</strong> <a href="http://www.fsai.ie">http://www.fsai.ie</a>
  <br>
  

  

  

  
  <strong>R-phost:</strong> <a href="mailto:info@fsai.ie">info@fsai.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>An Roinn Talamhaíochta, Bia agus Mara</h3>
<p>
  

  
  Caisleán Bhaile Sheonach<br>Loch Garman<br>Éire
  <br>
  
</p>
<p>
  

  
  <strong>Teil:</strong>+353 53 9163400
  <br>
  

  
  <strong>Lóghlao:</strong>1890 200509
  <br>
  

  

  
  <strong>Láithreán Gréasáin:</strong> <a href="http://www.agriculture.gov.ie">http://www.agriculture.gov.ie</a>
  <br>
  

  

  

  
  <strong>R-phost:</strong> <a href="mailto:ers@agriculture.gov.ie">ers@agriculture.gov.ie</a>
  <br>
  
</p>
</div></div>

</div>
</div>
</html>
