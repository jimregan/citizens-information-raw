<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Sábháilteacht bia agus ag ithe lasmuigh den bhaile
</title>
    
    <meta name="description" content="Tugann an cháipéis seo comhairle ar fáil chun nimhiú bia a     sheachaint agus tú ag ithe i mbialann.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Sábháilteacht bia agus ag ithe lasmuigh den bhaile</h1>
	
<ul class="anchorlinks"><li><a href="#l0b3fe">Eolas</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tugann Údarás Sábháilteachta Bia na hÉireann cosaint do shláinte
tomhaltóirí trína chinntiú go gcomhlíonann an bia a itear, a dháiltear, a
ndéantar margaíocht air nó a tháirgtear in Éirinn na caighdeáin
sláintíochta agus sábháilteachta bia is airde. Ina theannta sin, tá
Údarás Sábháilteachta Bia na hÉireann freagrach as a chinntiú go bhfuil
an bia a dhíoltar in áitribh bhia ag cloí le riachtanais dlíthiúla, nó,
nuair is cuí, le cóid aitheanta dea-chleachtais. </p>

<p>Go ginearálta, bíonn caighdeáin sábháilteachta bia ard. Tá na
caighdeáin sábháilteachta bia seo leagtha síos sa dlí freisin chun an
tomhaltóir a chosaint agus chun dea-chleachtas a leagan síos do
mhiondíoltóirí. Ag an leibhéal áitiúil, feidhmíonn forfheidhmiú na
gcaighdeán sábháilteachta bia trí líonra Oifigeach Sláinte Comhshaoil i
ngach <a shape="rect" href="../how_health_is_organised_boards.html">Limistéar
de chuid Fheidhmeannacht na Seirbhíse Sláinte</a> ar fud na tíre. Mura
bhfuil tú sásta le caighdeán an bhia atá ceannaithe agat nó má tá imní
ort faoi ghlaineacht áitreabh bia, tá sé tábhachtach na húdaráis a chur
ar an eolas maidir le do bhuairt. </p>

<p>Faoin <a shape="rect" href="http://www.irishstatutebook.ie/1998/en/act/pub/0029/index.html">Acht um
Údarás Sábháilteachta Bia na hÉireann 1998</a>, tá sé de chumhacht ag an
Údarás Sábháilteachta Bia forálacha forfheidhmithe speisialta a eisiúint.
Tagann na forálacha forfheidhmithe seo anuas ar na cumhachtaí atá ann
ciontóirí a ionchúiseamh maidir le píosaí reachtaíochta bia ar leith. Go
ginearálta, tá an tÚdarás Sábháilteachta Bia nó a chuid oifigeach i
dteideal trí chineál orduithe forfheidhmithe éagsúla a eisiúint de thoradh
sáruithe ar reachtaíocht sábháilteachta bia. </p>
<ul><li><strong>Ordú feabhsúcháin;</strong> eisíonn an <a shape="rect" href="/ga/justice/courts_system/district_court.html">Chúirt Dúiche</a> é i
    gcoinne ciontóra. Eisítear é seo sa chás go bhféadfadh aon
    ghníomhaíocht a bhaineann le láimhseáil, réiteach srl. bia, nó riocht
    áitribh ina láimhseáiltear nó ina réitítear bia, sláinte an phobail
    a chur i mbaol. </li>
  <li><strong>Ordú dúnta;</strong> eisítear é má tá, nó más dóigh go
    mbeidh, baol tromchúiseach agus láithreach ann do shláinte an phobail ag
    /nó san áitreabh bia. (Is féidir an t-ordú seo a chealú nuair a
    fheabhsaíonn cúrsaí in áitreabh). </li>
  <li><strong>Ordú toirmisc;</strong> eisítear é má tá baol suntasach do
    shláinte an phobail ó tháirge, aicme, baisc nó mír bia i gceist nó
    más dóigh go mbeidh a leithéid i gceist leis na gníomhaíochtaí
    (láimhseáil, próiseáil, diúscairt, déantús, stóráil, dáileadh nó
    díol bia). Is é an tionchar a bhíonn aige seo ná díolachán an táirge
    a chosc, go sealadach nó go buan. </li>
</ul><p>Tá <a shape="rect" href="https://www.fsai.ie/enforcement_audit/enforcement/order/enf_criteria.html">orduithe
dúnta agus toirmisc liostaithe</a> ar láithreán gréasáin Údarás
Sábháilteachta Bia na hÉireann. </p>

<h3>Gearán a dhéanamh faoi áitreabh bia </h3>

<p>Má tá gearán agat faoi bhia atá ite agat nó faoi áitreabh bia ar thug
tú cuairt air, ba chóir duit dul i dteagmháil leis an <a href="http://www.hse.ie/eng/services/list/1/environ/Contact.html">Oifigeach
Sláinte Chomhshaoil i do limistéar FSS</a> chomh luath agus is féidir
leat.</p>

<p>Go hiondúil tar éis gearáin, déanfaidh oifigeach coinne chun bualadh
leat. Ag an gcruinniú seo, pléifidh tú gearán oifigiúil a dhéanamh agus
cabhróidh an t-oifigeach leat foirm gearáin oifigiúil a chomhlánú. Má
sheolann tú gearán isteach faoi bhia, d’fhéadfadh sé go seolfaí an bia
chuig saotharlann i gcomhair anailíse. Rachfar i dteagmháil leat chun na
torthaí a chur in iúl duit. Nó féadfaidh tú socrú a dhéanamh anailís
neamhspleách a dhéanamh ar bhia ach táille a íoc trí dhul i dteagmháil le
Saotharlann an Anailísí Phoiblí i do réigiún.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Cuireann Líne Comhairle Údarás Sábháilteachta Bia na hÉireann ar
<strong>1890 33 66 77</strong> faisnéis agus comhairle ar fáil maidir le
réimse saincheisteanna sábháilteachta bia. Tá foireann oibre comhairleoirí
oilte agus eolaithe bia ann. </p>

<p>
</p><div class="inlinesio">
<p>
</p><div>
<h3>Údarás Sábháilteachta Bia na hÉireann</h3>
<p>
  

  
  Cúirt na Mainistreach<br>Sráid na Mainistreach Íochtar<br>Baile Átha Cliath 1<br>Éire
  <br>
  
</p>
<p>
  

  
  <strong>Teil:</strong>+353 1 8171300
  <br>
  

  
  <strong>Lóghlao:</strong>1890 336677
  <br>
  

  
  <strong>Facs:</strong>+353 1 8171301
  <br> 
  

  
  <strong>Láithreán Gréasáin:</strong> <a href="http://www.fsai.ie">http://www.fsai.ie</a>
  <br>
  

  

  

  
  <strong>R-phost:</strong> <a href="mailto:info@fsai.ie">info@fsai.ie</a>
  <br>
  
</p>
</div></div>

</div>
</div>
</html>
