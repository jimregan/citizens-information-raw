<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An tÚdaras Éireannach um Shábhailteacht Bia
</title>
    
    <meta name="description" content="Déanann an cháipéis seo cur síos ar dhualgais agus     cumhachtaí an Údaráis Éireannaigh um Shábháilteacht Bia, an comhlacht a     chomhordnaíonn na heagrais sábháilteachta bia uilig.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An tÚdaras Éireannach um Shábhailteacht Bia</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Cuireadh An tÚdarás Éireannach um Shábháilteacht Bia (ÚÉSB) ar bun
mar chomhlacht reachtúil faoin Acht Údarás Éireannach um Shábháilteacht
Bia 1998. Is é a bpríomhfheidhm a chinntiú go gcomhlíonann bia a
tháirgtear, a dháiltear nó a mhargaítear in Éirinn na caighdeáin is airde
de shábháilteacht agus de shláintíocht bhia atá ar fáil go réasúnta
agus lena chinntiú go gcomhlíonann bia na riachtanais dhlíthiúla agus na
cóid aitheanta dea-chleachtais.</p>

<p>Cuireann líonra de ghníomhaireachtaí oifigiúla reachtaíocht bhia i
bhfeidhm thar ceann an ÚSBÉ a oibríonn faoi chonradh seirbhíse leis an
ÚSBÉ.</p>

<h3>Príomhghníomhaíochtaí an ÚÉSB</h3>

<p>Is iad príomhghníomhaíochtaí an ÚÉSB ná:</p>
<ul><li>Comhordú a dhéanamh ar chláracha smachtaithe sábháilteachta bia.
  </li>
  <li>Scrúdú, faomhú, ceadú agus clarú a dhéanamh ar áitribh a bhfuil
    baint acu le tairgeadh agus dáileadh bia ag léibhéil deantúis,
    mórdhíolta, agus miondíolta. </li>
  <li>Iniúchadh a dhéanamh ar shábháilteacht bia in Éirinn chun a bheith
    cinnte go bhfuil na cleachtais is fearr in úsáid. </li>
  <li>Nascadh a dhéanamh leis an <a shape="rect" href="http://www.ndsc.ie/">Aonad Náisiúnta Faire ar Ghalair</a>,
    Feidhmeannacht na Seirbhíse Sláinte agus an <a shape="rect" href="http://www.agriculture.gov.ie/">Roinn Talmhaíochta, Bia agus
    Mara</a> chun eolas a bhailiú faoi ghalrú dhaoine agus ainmhithe.
    Déantar é seo chun tosaíocht sláinte phoiblí a aimsiú, chomh maith le
    fadhbanna, ionas go gcuirfear na smachta atá ag teastáil i bhfeidhm. </li>
  <li>Oideachas agus comhairle a chur ar fáil do chuile dhuine, ó
    thairgeoirí príomha go dtí tomhaltóirí, ar an mbealach is fearr chun
    tinneas bia-iompartha a sheachaint. </li>
  <li>Nascadh a dhéanamh le <a shape="rect" href="http://www.healthpromotion.ie/">hAonad Cur Chun Cinn Sláinte</a> na
    Roinne Sláinte chun comhairle a thabhairt ar cheisteanna ar nós cothú,
    teicneolaíocht bia, cleachtais tionsclaíocha, saothrú plandaí bia agus
    ainmhithe, lipeadú bia agus pacaistíocht, agus na córais chun eolas a
    thabhairt don phobal faoi shábháilteacht bia agus sláinteachas sa bhaile
    a fheabhsú. </li>
</ul><h3>Conarthaí seirbhíse</h3>

<p>Féadfaidh an ÚSBÉ a n-údarás a fheidhmiú go díreach nó trí
chonarthaí seirbhíse le gníomhaireachtaí eile. D’iontráil siad i
gconarthaí seirbhíse leis an méid a leanas: na húdaráis áitiúla; FSS; an
Roinn Talmhaíochta, Bia agus Mara; Foras na Mara; an tÚdarás um Chaighdeáin
Náisiúnta na hÉireann; an tÚdarás um Chosaint Iascaigh Mhara.</p>

<p>Leagann gach conradh seirbhíse síos na spriocanna agus na cuspóirí atá
le comhlíonadh ag an eagraíocht, chomh maith leis an sprioc-ama atá i
gceist. Tá sonraí na gconarthaí foilsithe ag an údarás agus tá córas
maoirseachta i bhfeidhm aige chun a bheith cinnte go bhfuiltear ag comhlíonadh
na gconarthaí. </p>

<p>Tá Meabhrán Tuisceana ag an ÚSBÉ leis an Bord Iascaigh Mhara (BIM),
Seirbhís Chustaim na gCoimisinéirí Ioncaim, agus Gníomhaireacht na
Lochanna. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Cur i bhfeidhm caighdeáin sábháilteachta bia</h3>

<p>D'fhéadfadh an t-údarás na rudaí seo a leanas a dhéanamh chun a bheith
cinnte go gcloítear le reachtaíocht bia. </p>
<ul><li>Áitribh agus fearas a scrúdú, a fhaomhú, a cheadú agus a chlarú,
    áitribh agus fearas a úsáidtear i dtaobh déantúis, próiseála, cur de
    láimh, iompair agus stóráil bia san áireamh. </li>
  <li>Bia agus tairgí bia, ábhair bia san áireamh, a scrúdú, samplaí a
    thógáil agus anailís a dhéanamh orthu. </li>
  <li>Lipéadú bia a scrúdú agus anailís a dhéanamh air. </li>
</ul><p>Déanann an tÚdarás Éireannach um Shábháilteacht Bia an obair seo trí
chonarthaí seirbhíse leis na heagrais oifigiúla. </p>

<p>Chun a bheith cinnte go bhfuil gach rud inaimsithe, tagann feirmeacha,
áiteanna eile ina ndéantar táirgeadh príomha, ionaid choireála uisce agus
foinse aon ábhar atá in úsáid chun bia a tháirgeadh, faoina chúram. </p>

<p>Tá réimse leathan cumhachtaí ag an údarás tuairiscí a chuartú ó
chomhlacht Stáit ar bith faoi cheist a bhfuil baint aici le sábháilteacht
bia agus tuairisc a chur faoi bhráid an Aire Sláinte. </p>

<h3>Oifigigh Cheadaithe</h3>

<p>Tá oifigigh cheadaithe ag an údarás le cumhachtaí leathana chun go
mbeidh siad in ann dul isteach in áitribh bia agus iad a scrúdú, iad a
chaomhnú le haghaidh scrúdaithe níos deireanaí, taifid a scrúdú agus más
gá, iad a thógáil. D'fhéadfadh na hoifigigh seo samplaí bia nó ábhair a
bhaineann leis a thógail, agus anailís a dhéanamh orthu agus is coir í
d'aon duine cosc a chur ar oifigeach agus é/í i mbun an dualgais seo. Is iad
na hoifigigh cheadaithe ná foirne na n-eagras éagsúil a bhfuil baint acu le
sábhailteacht bia, Oifigigh Sláinte Comhshaoil na Feidhmeannachta na
Seirbhíse Sláinte (FSS) san áireamh. </p>

<h3>Fógraí feabhais</h3>

<p>Má cheapann oifigeach ceadaithe go bhfuil sláinte phoiblí i mbaol mar
gheall ar áitreabh nó gníomhaíocht ar bith, tá an chumhacht aige/aice an
obair atá ag teastáil chun an fhadhb a réiteach a leagan síos, agus
sprioc-ama a chur leis an obair. Féadfaidh an t-oifigeach fógra
feabhsúcháin a sheirbheáil, atá ina cheanglas ar an bhfaighteoir.
Úsáidtear fógraí feabhais nuair atá sé soiléir go bhfuil obair fheabhais
ag teastáil, ach nach mbeidh dúnadh iomlán riachtanach. Nuair nach
gcomhlíontar fógra feabhais d'fhéadfadh an t-oifigeach ordú comhlíonta a
chuartú ón <a shape="rect" href="/ga/justice/courts_system/district_court.html">gCúirt Chuarda </a>- tugtar
ordú feabhais ar seo. </p>

<h3>Ordú dúnta</h3>

<p>I gcásanna níos tromchúisí, nuair a chreideann an t-oifigeach go bhfuil
bagairt láithreach agus tromchúiseach do shláinte phoiblí, d'fhéadfadh
sé/sí ordú dúnta a dhéanamh. Ciallaíonn sé seo go gcaithfear stop a chur
leis an gnó go dtí go bhfuil an fhadhb réitithe. </p>

<h3>Ordú Coisc</h3>

<p>Má bhí tairgí nó baisc táirgí dáilithe ag an tairgeoir agus má tá
siad ar an margadh, d'fhéadfadh oifigigh cheadaithe ordú a dhéanamh go
dtarraineofaí siar, go gcoinneofaí agus go scriosfaí faoi mhaoirseacht na
tairgí a bhfuil contúirt do shlainte phoiblí ag baint leo - eisíonn siad
Orduithe Coisc sna cásanna seo. </p>

<h3>Cúisithe</h3>

<p>D'fhéadfadh an tÚdarás Éireannach um Shábháilteacht Bia nó aon cheann
de na heagrais duine nó eagraíocht a chuisiú má sháraítear dlíthe
sábháilteachta bia. </p>

<h3>Sábhailteacht bia a chur chun cinn</h3>

<p>Cuireann an tÚdarás Éireannach um Shábháilteacht Bia eolas agus
comhairle ar fáil i dtaobh réimse iomlán ceisteanna faoi shabháilteacht
bia, galair bia-iompartha, contúirtí, agus cén chaoi is féidir nimhiú bia
a sheachaint san áireamh. Tá eolas ar fail ón seoladh thíos nó ó shuíomh
idirlín an Údaráis Éireannaigh um Shábhailteacht Bia. Tá sonraí ar an
suíomh idirlín maidir le <a shape="rect" href="http://www.fsai.ie/alerts/fa/index.asp">Fógraí Aireacha tarraingt
siar</a> agus tairgí chomh maith le códanna cleachtais a aontaíonn
tairgeoirí bia éagsúla leo. Tá treoracha air chomh maith do
mhiondíoltóirí ar dhlíthe a bhaineann le sábháilteacht bia agus comhairle
do thomhaltóirí agus do thionscal an bhia. </p>

<h3>Scéimeanna cinnteachta sábháilteachta bia</h3>

<p>D'fhéadfadh an t-Údaras scéimeanna a bhunú chun leas tomhaltóirí a
chosaint as a stuaim féin nó ag comhoibriú le hionadaithe tairgeoirí.
Clúdaíonn na "scéimeanna cinnteachta sábháilteachta bia" seo chur chun
cinn an chleachtais is fearr agus réiteach treoirlínte faoi amhábhair,
próiseáil, pacáistíocht, réiteach, stóráil agus láimhseáil. </p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<div class="inlinesio">
<p>
</p><div>
<h3>Údarás Sábháilteachta Bia na hÉireann</h3>
<p>
  

  
  Cúirt na Mainistreach<br>Sráid na Mainistreach Íochtar<br>Baile Átha Cliath 1<br>Éire
  <br>
  
</p>
<p>
  

  
  <strong>Teil:</strong>+353 1 8171300
  <br>
  

  
  <strong>Lóghlao:</strong>1890 336677
  <br>
  

  
  <strong>Facs:</strong>+353 1 8171301
  <br> 
  

  
  <strong>Láithreán Gréasáin:</strong> <a href="http://www.fsai.ie">http://www.fsai.ie</a>
  <br>
  

  

  

  
  <strong>R-phost:</strong> <a href="mailto:info@fsai.ie">info@fsai.ie</a>
  <br>
  
</p>
</div></div>
</div>
</div>
</html>
