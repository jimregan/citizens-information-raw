<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cúntóirí Baile
</title>
    
    <meta name="description" content="Tá cur síos sa cháipéis seo ar na seirbhísí a chuireann     cúntóirí baile ar fáil agus ar an bhfáil atá orthu.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cúntóirí Baile</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tacaíonn an tSeirbhís Chúntóir Baile le riachtanais mheasúnaithe daoine
leochaileacha sa phobal a dteastaíonn cabhair uathu le tascanna laethúla mar
gheall ar bhreoiteacht nó ar mhíchumas. Tá seirbhísí cúntóirí baile
curtha ar fáil do dhaoine ar mhaithe le fanacht ina dtithe féin agus gan dul
le cónaí in institiúidí cúraim. De réir an chleachtais, soláthraíonn
Feidhmeannacht na Seirbhíse Sláinte (FSS) an tseirbhís chúntóir baile go
díreach nó déanann siad socruithe le heagraíochtaí deonacha chun iad a
sholáthar. </p>

<p>Bíonn an tseirbhís saor in aisce go ginearálta do shealbhóirí cártaí
leighis agus bíonn sé <span>curtha ar fáil saor in aisce</span> i gcónaído
dhaoinea bhfuil <a shape="rect" href="../blood_and_organ_donation/hepatitis_c_and_health_amendment_act_cards.html">Heipitíteas
C</a> faighte acu go díreach nó go hindíreach ó Ghlóbailin Imdhíonachta
Daonna-Frith-D nó ó aon táirge fola nó aistriú fola a fuair siad in
Éirinn agus a bhfuil Cárta faoin Acht um Leasú Sláinte acu. D'fhéadfadh
sé go n-iarrfaí ar dhaoine eile cuid de chostas na seirbhíse a íoc. </p>

<p>Níl aon teorainn ar an FSS maidir leis na cineálacha daoine gur féidir
leo cúnamh a chur ar fáil dóibh ag baile agus nuair atá sí ar fáil,
tugtar tús áite don tseirbhís seo a sholáthar do dhaoine a bhfuil
Heipitíteas C orthu agus a bhfuil Cártaí faoin Acht um Leasú Sláinte acu,
daoine níos sine, teaghlaigh le páistí óga nuair atá an mháthair
básaithe nó go dona tinn agus daoine faoi mhíchumas. </p>

<p>Má chuirtear seirbhísí cúntóra bhaile ar fáil duit b'fhéidir go
mbeidh ort cuid den chostas a íoc, fiú má tá cárta leighis agat. I
gcásanna áirid, b'fhéidir go mbeidh ort na costais ar fad a íoc. Más
féidir leat na costais ar fad a íoc, d'fhéadfadh tú socrú a dhéanamh leis
an FSS gurb é an FSS an fostóir agus gur air a thiteann freagrachtaí uilig
an fhostóra ach go n-íocann tusa na costais ar fad. </p>

<p>Níl dóthain daoine ar fáil le seirbhísí cúntóra bhaile a sholáthar
do na daoine ar fad a dteastaíonn an tseirbhís uathu. B'fhéidir go
n-iarrfaí ort duine a aimsiú thú féin a bheadh in ann an tseirbhís a chur
ar fáil duit. Má cheapann an FSS go bhfuil an duine sin sásúil,
d'fhéadfadh sé go mbeadh an post curtha ar fáil dó/dí. </p>

<p>Cuireann cuid de na Oifigí Sláinte Áitiúil seirbhís teoranta cúntóra
bhaile mar <a shape="rect" href="../services_for_people_with_disabilities/respite_care.html">chúram
faoisimh</a> ar fáil do chúramóirí. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Ba cheart don chúntóir baile méid áirid uaireanta an chloig oibre a
dhéanamh gach lá nó gach seachtain. Is féidir go hiondúil na mionsocruithe
a dhéanamh idir thú féin agus an FSS. Díríonn an tSeirbhís Chúntóir
Baile ar chúram ríthábhachtach pearsanta, ar nós níocháin, cithfholcadh a
ghlacadh, cúnamh le suíomh a athrú, sláinteachas béil, nó cabhair ag am
béile agus/nó le dualgais ríthábhachtacha (ar nós tine a lasadh nó
breosla a thabhairt isteach mura bhfuil aon foinse eile téimh ann, nó
glantachán bunúsach spás pearsanta an duine). </p>

<p>Braithfidh na tacaíochtaí ar leith a sholáthraítear do gach duine ar na
riachtanais a shainaithnítear le linn an mheasúnaithe faoina dtugann
gairmeach sláinte FSS, altra sláinte poiblí, i dtromlach na gcásanna. Níl
sé i gceist go mbeadh cúntóirí baile ag cur cúraim altranais ná leighis
ar fáil. </p>

<p>Breathnaítear ar gach iarratas ar sheirbhísí cúntóra bhaile ann féin.
Is féidir leis an Oifig Sláinte Áitiúil go leor rudaí a chur san áireamh,
ioncam mar shampla, tacaíocht eile teaghlaigh atá ar fáil, cé chomh fada ó
sheirbhísí atá an duine ag maireachtáil agus fáil ar dhaoine feiliúnacha
leis an tseirbhís a chur ar fáil. </p>
</div>
Má chuirtear seirbhís ar fáil duit b'fhéidir go n-iarrfaí ort cuid den
chostas a bhaineann leis a íoc, fiú má tá cárta leighis agat. <div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Ba cheart duit iarratas a dhéanamh chuig an <a shape="rect" href="public_health_nurses.html">altra sláinte poiblí go háitiúil</a>, a
dhéanfaidh measúnú ar do riachtanais don tseirbhís agus an t-iarratas a
phróiseáil tríd an <a href="http://www.hse.ie/eng/services/list/1/LHO">Oifig
Sláinte Áitiúil</a>. </p>
</div>
</div>
</html>
