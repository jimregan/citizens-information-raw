<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ionaid lae agus cúram lae
</title>
    
    <meta name="description" content="Cuireann an chápéis seo síos ar ionaid Lae agus ar ionaid chúraim lae a chuireann réimse seirbhísí sóisialta agus athshlánaithe ar fáil do dhaoine níos sine agus do dhaoine atá faoi mhíchumas.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ionaid lae agus cúram lae</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Cuireann ionaid lae nó ionaid chúram lae réimse seirbhísí sóisialta
agus athshlánaithe ar fáil do dhaoine níos sine agus do dhaoine faoi
mhíchumas. </p>

<p>Cuirtear san áireamh mar ionaid lae ionaid a chuireann imeachtaí lae ar
fáil, mar shampla áiseanna siamsaíochta, spóirt agus scíthe agus áiseanna
sainchúram clinic a sholáthraíonn seirbhísí leighis agus athshlánaithe
lena chéile. Níl seirbhísí Ionaid Lae curtha ar fáil ar an mbealach
céanna ar fud na tíre, is é <a href="http://hse.ie">Feidhmeannacht na
Seirbhís Sláinte</a> (FSS) a chuireann cuid acu ar fáil go díreach agus
cuid eile cuirtear ar fáil iad i gcomhar le heagraíochtaí deonacha. </p>

<p>Níl an oiread sin ionaid lae ann a bhfuil cúram leighis le fáil iontu.
Ní mór don dochtúir/banaltra duine a chur ar aghaidh le seirbhísí ionaid
lae a fháil agus ní mar a chéile atá na rialacha i ngach ceantar a
bhaineann le bheith i dteideal áite sna hionaid agus bíonn scrúdú maoine le
sásamh i roinnt cásanna. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Níl aon rialacha géara leagtha síos do na hionaid lae. Is ionaid iad a
chuireann cúram ar fáil do dhaoine níos sine agus do dhaoine faoi mhíchumas
taobh amuigh de na hospidéil agus ionaid chúraim chónaithe eile. </p>

<p>Tá sé mar aidhm ghinearálta acu cúnamh a chur ar fáil do dhaoine níos
sine, do dhaoine atá faoi mhíchumas agus dá gcúramóirí le go mbeidh siad
in ann cónaí ina bpobal agus maireachtáil go neamhspléach. </p>

<p>Tá difríocht mhór sa réimse seirbhísí a chuirtear ar fáil ó áit go
háit agus bíonn cuid de na seirbhísí seo i gceist nó iad ar fad:</p>
<ul><li>Córas iompair chuig agus ó na hionaid lae </li>
  <li>Monatóireacht sláinte </li>
  <li><a shape="rect" href="../care_in_your_community/chiropody_services.html">Cosliacht</a> </li>
  <li>Cúram pearsanta </li>
  <li>Níochán éadaí </li>
  <li>Cothú coinneálachta </li>
  <li>Cláracha gríosaithe </li>
  <li><a shape="rect" href="rehabilitation_and_training_services_for_people_with_disabilities.html">Traenáil
    Athshlánaithe</a> </li>
  <li>Scileanna sóisialta do dhaoine atá faoi mhíchumas foghlama </li>
  <li>Comhairle don chúramóir </li>
  <li>Béilte. </li>
</ul></div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>D'fhéadfadh sé go mbeadh táille bheag le n-íoc as costais iompair agus
béilte in ionaid lae. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>De ghnáth is iad Liachleachtóirí Ginearálta nó <a shape="rect" href="../care_in_your_community/public_health_nurses.html">banaltraí sláinte
phoiblí</a> a chuireann daoine ar aghaidh chuig ionaid lae nó seirbhísí
cúram lae. D'fhéadfadh sé go mbeadh sé molta do dhaoine faoi mhíchumas
intleachtúil nó daoine a bhfuil uathachas orthu freastal ar sheirbhísí lae
tar éis measúnaithe a dhéanamh ar a riachtanais. </p>
</div>
</div>
</html>
