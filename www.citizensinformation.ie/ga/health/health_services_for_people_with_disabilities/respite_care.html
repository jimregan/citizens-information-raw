<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cúram faoisimh
</title>
    
    <meta name="description" content="Tá cur síos sa cháipéis seo ar Chúram Faoisimh, is féidir     cúram le teaghlach eile nó in institiúid a bheith i gceist do dhuine faoi     mhíchumas le deis a thabhairt don chúramóir sos beag, saoire nó scíth a     thógáil.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cúram faoisimh</h1>
	
<ul class="anchorlinks"><li><a href="#l0b3fe">Eolas</a></li><li><a href="#lfb33b">Deontas Tacaíochta Cúramóra</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Is féidir soláthar cúraim mhalartaigh theaghlaigh nó insitiúidigh do
dhuine le míchumas bheith bainteach leis an gcúram faoisimh, d’fhonn cur ar
chumas cúramóra chun sos gairid, saoire nó scíth a ghlacadh. Is féidir le
faoiseamh fhíor-ghearrthéarmach bheith i gceist leis, mar shampla, feighlí i
gcomhair tráthnóna, nó socrú i bhfad níos faide i gcomhair saoire. Tugtar
scéimeanna ‘Éalaithe’ nó ‘Cairdis’ ar na scéimeanna cúraim
fhaoisim ó thráth go chéile.</p>

<p>Is féidir leis an gcúram faoisimh nó sealadach bheith bunaithe sa phobal
nó in institiúid éigin. Is ag roinnt ionad ar fud na tíre a
sholáthraítear cúram faoisimh de chineál éigin sa ghnáthchleactadh - ag
do Limistéar Fheidhmeannacht na Seirbhíse Sláinte (FSS) i gcásanna áirithe
agus ag eagrais deonacha náisiúnta áitiúla nó náisiúnta i gcásanna
eile.</p>

<p>Soláthraítear an cúram ag roinnt ionad ar fud na tíre do dhaoine le
míchumais éagsúla. Is féidir an duine a bhfuiltear ag tabhairt cúraim
dóibh a ghlacadh isteach i dteach altranais de chuid na FSS ar feadh tréimhse
dhá sheachtain. D’fhéadfaí faid níos faide a bheith infhéideartha faoi
chúinsí áirithe. Is féidir cúram faoisimh a eagrú trí d’<a href="../care_in_your_community/public_health_nurses.html">altra sláinte
poiblí</a> nó trí do lia teaghlaigh (GP). Cuirtear cúram malartach ar fáil
uaireanta do leanaí le míchumais, agus is cúram institiúideach a
sholáthraítear do dhaoine scothaosta de ghnáth. Is féidir socruithe campa
samhraidh a dhéanamh do leanaí le míchumais ó thráth go chéile. Is trí
na Limistéir FSS áitiúla a chistítear iad siúd, gan aon chostas do dhaoine
aonair.</p>
</div>

<div class="topic base_rules">
<h2 class="topic base_rules_title" id="lfb33b">Deontas Tacaíochta Cúramóra</h2>

<p>Íocaíocht bhliantúil airgid thirim atá i <a href="../../../social_welfare/social_welfare_payments/carers/respite_care_grant.html">nDeontas
Tacaíochta Cúramóra</a> (tugadh Deontas Cúram Faoisimh air seo roimhe seo)
a dhéanann an Roinn Coimirce Sóisialaí le cúramóirí áirithe d’fhonn
gur féidir leo a rogha úsáide a bhaint as.</p>
</div>

<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<h3>Cúram faoisimh</h3>

<p>Déan iarratas chuig an mBainisteoir Seirbhísí Míchumais i d’<a href="http://www.hse.ie/eng/services/list/1/LHO/">Oifig Sláinte Áitiúil</a>
agus/nó chuig eagras deonach a fhónann do dhaoine leis an míchumas
ábhartha.</p>

<p>Is comhlachas daoine agus eagras é <a href="http://www.nhsn.ie/">an Líonra
Comhroinnte Tí agus Saoire Gairide</a> a phléann le húsáid, cothú agus
soláthar seirbhísí bunaithe ar óst-teaghlaigh do shaoránaigh Éireannach
le míchumas intleachtúil, colanda nó leis an uathachas.</p>
</div>
</div>
</html>
