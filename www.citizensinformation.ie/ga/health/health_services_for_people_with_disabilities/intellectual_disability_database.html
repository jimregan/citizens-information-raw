<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An Bunachar Sonraí Náisiúnta um Míchumas Intleachta
</title>
    
    <meta name="description" content="Cuireann an cháipéis seo síos ar an mBanc Sonraí um     Mhíchumas Intleachtúil, conas a gcuirtear le chéile é, cén t-eolas atá     coinnithe air agus cén chaoi gur féidir teacht ar an eolas sin.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An Bunachar Sonraí Náisiúnta um Míchumas Intleachta</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Bunachar sonraí faisnéise faoi dhaoine a bhfuil seirbhísí um míchumas
intleachta á bhfáil acu in Éirinn nó a dteastaíonn na seirbhísí seo
uathu, atá sa Bhunachar Náisiúnta um Míchumas Intleachta. Is é cuspóir an
bhunachair seo a chinntiú go bhfuil faisnéis chruinn ar fáil faoi
riachtanais daoine atá faoi mhíchumas intleachta. Déantar seirbhísí a
phleanáil agus a chomhordú ar bhonn na faisnéise a chuimsítear sa bhunachar
sonraí seo.</p>

<p>Anuas air sin, tá <a href="physical_and_sensory_disability_database.html">Bunachar Sonraí
Náisiúnta um Míchumas Fisiciúil agus Céadfach</a> ann chomh maith.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Bailíonn soláthraithe seirbhíse an fhaisnéis ar an mbunachar sonraí a
dhéanann teagmháil le daoine atá faoi mhíchumas intleachta. Mar shampla,
Oifigí Sláinte Áitiúla, comhlachtaí deonacha, agus príomhoidí scoile.
Tugtar an fhaisnéis d’<a href="http://www.hse.ie/eng/services/list/1/LHO/">Oifigí Sláinte
Áitiúla</a> Fheidhmeannacht na Seirbhíse Sláinte.</p>

<p>Bailítear an fhaisnéis ar leibhéal náisiúnta, gan aon sonraí pearsanta
a bhailiú, ar nós ainm nó seolta, agus déanann <a href="http://www.hrb.ie/">an Bord Taighde Sláinte</a> anailís uirthi.
Úsáidtear an fhaisnéis staitistiúil chun monatóireacht a dhéanamh ar
sholáthar reatha seirbhíse agus chun riachtanais seirbhíse amach anseo a
thuar.</p>

<h3>Rochtain ar an mbunachar sonraí</h3>

<p>Má tá sonraí ann fút ar an mbunachar sonraí, féadfaidh na daoine a
leanas na sonraí a rochtain:</p>
<ul><li>Tú féin (nó, i gcás linbh, na tuismitheoirí nó na caomhnóirí)</li>
  <li>Líon beag daoine a oibríonn le do sholáthraí seirbhíse agus/nó
    d’Oifig Sláinte Áitiúil</li>
</ul><p>Tá an fhaisnéis staitistiúil ón mbunachar sonraí, is é sin, an
fhaisnéis nach ndéanann aon duine aonair a shainaithint, ar fáil ag:</p>
<ul><li><a href="http://www.dohc.ie/">An Roinn Sláinte</a></li>
  <li>An Bord Taighde Sláinte</li>
  <li>Taighdeoirí faofa</li>
</ul><p>Déanann Coiste Bunachar Sonraí Náisiúnta breithniú ar iarratais ar
rochtain ar fhaisnéis staitistiúil ón mbunachar sonraí agus sa chás gur
cuí, cuireann siad an fhaisnéis seo ar fáil.</p>

<p>Eisíonn <a href="http://www.hrb.ie/health-information-in-house-research/disability/nidd-publications/">Coiste
Náisiúnta an Bhunachair Shonraí um Míchumas Intleachta Tuarascáil
Bhliantúil</a> gach bliain ina gcuimsítear faisnéis ar an leibhéal reatha
de sholáthar seirbhíse.</p>

<h3>Cosaint sonraí</h3>

<p>Cuirtear <a href="../../government_in_ireland/national_government/standards_and_accountability/data_protection.html">an
tAcht um Chosaint Sonraí, 1988</a> agus <a href="http://www.irishstatutebook.ie/2003/en/act/pub/0006/index.html">an tAcht
um Chosaint Sonraí (Leasú), 2003</a> i bhfeidhm ar an ngnáthbhealach i
dtaobh faisnéise atá ar an mbunachar sonraí seo. Ciallaíonn seo, go
hachomair, go bhfuil sé de cheart agat (nó ag do thuismitheoir nó
caomhnóir, más leanbh thú):</p>
<ul><li>Cóip a fháil den fhaisnéis a choimeádtar fút ar an mbunachar
    sonraí. Féadfaidh tú seo a dhéanamh trí theagmháil a dhéanamh le
    Comhordaitheoir an Bhunachair Shonraí i d’Oifig Sláinte Áitiúil.</li>
  <li>Aon fhaisnéis mhíchruinn fút a cheartú nó a bhaint.</li>
  <li>Gearán a dhéanamh leis an gCoimisinéir Cosanta Sonraí mura
    léirítear meas ar do chearta.</li>
</ul></div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Má bhíonn aon cheisteanna agat faoin mBunachar Sonraí Náisiúnta um
Míchumas Intleachta, déan teagmháil leis an Oifig Mhíchumais i d’<a href="http://www.hse.ie/eng/services/list/1/LHO/">Oifig Sláinte
Áitiúil</a>.</p>

<p>Má bhraitheann tú go bhfuil faisnéis mhíchruinn á coimeád fút, ba
cheart duit teagmháil a dhéanamh leis an gCoimisinéir Cosanta Sonraí.</p>

<p>
</p><div class="inlinesio">
<p>
</p><div>
<h3>An Coimisinéir Cosanta Sonraí</h3>
<p>
  

  
  Teach na Canála<br>Bóthar an Stáisiúin<br>Cúil an tSúdaire<br>Laois <br>Éire
  <br>
  
</p>
<p>
  
  <strong>Uaireanta Oscailte:</strong>09:15-17:30
  <br>
  

  
  <strong>Teil:</strong>+353 57 868 4800
  <br>
  

  
  <strong>Lóghlao:</strong>1890 252231
  <br>
  

  
  <strong>Facs:</strong>+353 57 868 4757
  <br> 
  

  
  <strong>Láithreán Gréasáin:</strong> <a href="http://www.dataprotection.ie">http://www.dataprotection.ie</a>
  <br>
  

  

  

  
  <strong>R-phost:</strong> <a href="mailto:info@dataprotection.ie">info@dataprotection.ie</a>
  <br>
  
</p>
</div></div>

</div>
</div>
</html>
