<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Measúnú ar riachtanais do dhaoine faoi mhíchumas
</title>
    
    <meta name="description" content="Forálann an tAcht um Míchumas 2005, i measc nithe eile, go ndéanfar measúnú ar riachtanais do dhaoine faoi mhíchumas. Faigh amach conas a dhéantar an measúnú.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Measúnú ar riachtanais do dhaoine faoi mhíchumas</h1>
	
<ul class="anchorlinks"><li><a href="#lc66f4">Réamhrá</a></li><li><a href="#le32e6">Measúnuithe</a></li><li><a href="#labfa4">Ráitis seirbhíse agus seachadadh
seirbhísí </a></li><li><a href="#l5342e">Gearáin agus achomhairc</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Forálann an <a href="http://www.irishstatutebook.ie/2005/en/act/pub/0014/index.html">tAcht um
Míchumas, 2005</a>, i measc nithe eile, go ndéanfar measúnú ar riachtanais
daoine faoi mhíchumas agus go ndréachtófar ráitis seirbhíse ina dhiaidh
sin.</p>

<p>Is iad oifigigh mheasúnaithe atá ina n-oifigigh neamhspleácha de chuid <a href="http://www.hse.ie/">Fheidhmeannacht na Seirbhíse Sláinte (FSS)</a> a
dhéanann nó a eagraíonn an measúnú ar riachtanais. I ndiaidh an
mheasúnaithe, déanann Oifigeach Idirchaidrimh (ar a dtugtar Bainisteoir Cáis
amanna) Ráiteas Seirbhíse a dhréachtú. Tá meicníocht neamhspleách
gearán agus achomharc ann do dhaoine nach bhfuil sásta leis an measúnú, an
Ráiteas Seirbhíse nó le soláthar seirbhísí ina dhiaidh sin.</p>

<p>Tá <a href="http://www.hiqa.ie/">an tÚdarás um Cháilíocht agus Eolas
Sláinte (HIQA)</a> tar éis caighdeáin a ghlacadh don mheasúnú ar
riachtanais.</p>

<p>Faoi láthair, is leanaí amháin a rugadh tar éis an 1 Meitheamh 2002 atá
i dteideal iarratas a dhéanamh ar mheasúnú faoin Acht um Míchumas (is cuma
cén aois atá acu agus an t-iarratas á dhéanamh).</p>
</div>
Caithfidh gach cuid den phróiseas, lena n-áirítear iarratais, freagraí agus
comhfhreagras idir FSS agus <a href="http://www.ncse.ie/">an Chomhairle
Náisiúnta ar Oideachas Speisialta (NCSE)</a>, a bheith i scríbhinn;
ciallaíonn seo gur féidir teacht ar na doiciméid seo faoin reachtaíocht
maidir le Saoráil Faisnéise nó Cosaint Sonraí. Ciallaíonn sé chomh maith
go mbeidh sé níos éasca teacht ar fhaisnéis faoi riachtanais daoine faoi
mhíchumas agus na seirbhísí a gcuirtear ar fáil dóibh. Tá sé de dhualgas
ar FSS taifid a choimeád ar mheasúnuithe agus ar sheirbhísí. Gach bliain,
tá ar FSS tuarascáil a thiomsú ar na riachtanais go léir a aithníodh sna
tuairiscí measúnaithe agus ar an amscála idéalach inar chóir na
riachtanais sin a chomhlíonadh.<div class="topic base_rules">
<h2 class="topic base_rules_title" id="le32e6">Measúnuithe</h2>

<p><strong>Cé atá i dteideal measúnú?</strong></p>

<p>Tá do leanbh i dteideal measúnú ar riachtanas má mheasann tú go bhfuil
siad faoi mhíchumas.</p>

<p>Luaitear sa reachtaíocht go gciallaíonn “srianadh suntasach” go bhfuil
srianadh buan ort nó ar chosúil go mbeidh sé buan, agus go mbíonn deacracht
agat le cumarsáid, foghlaim nó gluaiseacht, nó go bhfuil próisis
chognaíocha agat a bhfuil mí-ord suntasach orthu, mar thoradh air sin, agus
go gciallaíonn sé sin go bhfuil seirbhísí leanúnacha de dhíth ort nó, i
gcás linbh, go bhfuil seirbhísí de dhíth ort sna luathbhlianta le feabhas a
chur ar an míchumas.</p>

<p>Má tá tuismitheoirí nó caomhnóirí <strong>faoin tuairim</strong> go
bhfuil a leanbh faoi mhíchumas, ba cheart dóibh iarratas a dhéanamh. Is é
an tOifigeach Measúnaithe a dhéanfaidh an cinneadh deiridh.</p>

<p><strong>Measúnú a fháil</strong></p>

<p>Ní mór duit iarratas a chur chuig FSS i scríbhinn ar son do linbh (trí
d’<a href="http://www.hse.ie/eng/services/list/1/LHO/">Oifig Sláinte
Áitiúil</a>, agus úsáid a bhaint as an bhfoirm iarratais oifigiúil) agus
caithfidh FSS a admháil go bhfuarthas d’iarratas laistigh de cheithre lá
dhéag. Ní mór go mbeidh an dáta ar a dtosóidh an measúnú luaite ar an
admháil seo. Forálann an tAcht go gcaithfear an measúnú a thosú laistigh
de thrí mhí ón dáta a fhaightear an t-iarratas agus go gcaithfear é a chur
i gcrích gan aon mhoill mhíchuí – ach níl aon teorainn ama ar leith dá
chur i gcrích. Forálann na rialacháin seo, áfach, go bhfuil ar FSS an
measúnú a chur i gcrích laistigh de thrí mhí ach amháin i gcásanna
eisceachtúla. Má bhíonn moill i gceist leis an measúnú a chur i gcrích,
caithfear an chúis a mhíniú duit agus amscála a thabhairt duit dá chur i
gcrích.</p>

<p><strong>Athiarratas</strong></p>

<p>Féadfaidh FSS a dhiúltú chun measúnú a dhéanamh ar do leanbh má
rinneadh measúnú orthu laistigh de 12 mhí anuas. D’fhéadfá, áfach,
iarraidh ar mheasúnú nua má tháinig athrú ar chúinsí nó má tá fáil
ar bhreis faisnéise nó má mheasann tú go raibh faisnéis mhícheart sa
tuairisc mheasúnaithe.</p>

<p><strong>Tabhairt faoin measúnú</strong></p>

<p>Cheap FSS Oifigigh Mheasúnaithe a thugann faoina bhfeidhmeanna ar bhonn
neamhspleách. Tá siad bunaithe in Oifigí Sláinte Áitiúla agus cabhróidh
siad leat chun an fhoirm iarratais a chomhlánú agus pé faisnéis a thabhairt
duit a theastaíonn. Féadfaidh na hOifigigh Mheasúnaithe tabhairt faoin
measúnú iad féin nó a shocrú go ndéanfaidh fostaithe FSS nó daoine eile
taithíocha amhlaidh. Tugtar measúnóirí ar na daoine seo.</p>

<p>Ní mór tabhairt faoin measúnú i gcomhréir leis na caighdeáin arna
nglacadh ag an Údarás um Cháilíocht agus Eolas Sláinte (HIQA). Pléann na
caighdeáin seo le réimse saincheisteanna, lena n-áirítear <a href="../../employment/employment_rights_and_conditions/monitoring_and_surveillance_at_work/garda_clearance_for_employees.html">imréiteach
an Gharda Síochána</a> do na daoine a dhéanann an measúnú, faisnéis
shoiléir agus inrochtana a sholáthar d’iarrthóirí agus dá n-ionadaithe
agus déileáil le faisnéis rúnda.</p>

<p>Is í aidhm an mheasúnaithe chun cinneadh a dhéanamh maidir leis na
riachtanais sláinte agus oideachais atá agat de bharr do mhíchumais agus
maidir leis na seirbhísí atá de dhíth ort chun na riachtanais sin a
chomhlíonadh. Cuimsíonn seirbhísí sláinte seirbhísí sóisialta pearsanta
agus áirítear leo seirbhísí arna gcur ar fáil ag FSS go díreach agus
seirbhísí arna gcur ar fáil ar son FSS (is iad comhlachtaí deonacha a
chuireann mórán de na seirbhísí do dhaoine faoi mhíchumas intleachta ar
fáil ar son FSS).</p>

<p>Spreagfar thú chun páirt a ghlacadh i measúnú do linbh.</p>

<p>Má shainaithníonn an measúnú riachtanas féideartha oideachais, déanann
an tOifigeach Measúnaithe an t-ábhar a atreorú chuig an Eagraí Riachtanas
Speisialta Oideachais (SENO) atá mar fhostaí den Chomhairle Náisiúnta ar
Oideachas Speisialta (NCSE). Cuirfidh an SENO an tOifigeach Measúnaithe ar an
eolas faoin bhfreagairt ón earnáil oideachais.</p>

<p>Sainaithníonn an measúnú riachtanais: ní chuireann sé san áireamh na
costais lena mbaineann na riachtanais siúd a chur ar fáil nó cibé acu an
féidir nó nach féidir na seirbhísí a chur ar fáil chun freastal ar na
riachtanais.</p>

<p><strong>Tuairisc mheasúnaithe</strong></p>

<p>Nuair a bhíonn an measúnú críochnaithe, scríobhann an tOifigeach
Measúnaithe tuairisc mheasúnaithe a thugtar duit, d'FSS agus, más cuí, don
NCSE. Gheobhaidh tú an Ráiteas Seirbhíse (féach thíos) ag an am céanna.
Leagtar amach sa tuairisc mheasúnaithe cibé acu an bhfuil nó nach bhfuil do
leanbh faoi mhíchumas, agus má tá, leagtar amach:</p>
<ul><li>Ráiteas ar chineál agus ar mhéid an mhíchumais</li>
  <li>Ráiteas ar na riachtanais sláinte agus oideachais a eascraíonn ón
    míchumas</li>
  <li>Ráiteas ar na seirbhísí cuí le freastal ar na riachtanais siúd</li>
</ul></div>
Ráiteas ar an tréimhse ar cheart go mbeadh athbhreithniú déanta ar an
measúnú laistigh di (níor cheart go mbeadh seo níos déanaí ná bliain tar
éis an dáta a eisítear an tuairisc mheasúnaithe) <div class="topic base_rates">
<h2 class="topic base_rates_title" id="labfa4">Ráitis seirbhíse agus seachadadh
seirbhísí </h2>

<p><strong>Ráitis seirbhíse</strong> </p>

<p>Mar a luadh cheana féin, cuireann an measúnú ar riachtanais do chuid
riachtanas san áireamh – ní phléann sé cibé an féidir nó nach féidir
na riachtanais sin a chomhlíonadh. Cuireann an Ráiteas Seirbhísí san
áireamh cibé an féidir nó nach féidir na riachtanais sin a chomhlíonadh
agus conas is féidir é seo a dhéanamh. Mar sin, ní chuireann an measúnú
ar riachtanas acmhainní atá ar fáil san áireamh ach cuireann an Ráiteas
Seirbhíse.</p>

<p>Tá FSS tar éis Bainisteoirí Cáis a cheapadh agus iad a ainmniú mar
Oifigigh Idirchaidrimh chun Ráitis Seirbhíse a dhréachtú. Tá an Ráiteas
Seirbhíse bunaithe ar an tuairisc mheasúnaithe agus leagtar amach ann na
seirbhísí sláinte a chuirfear ar fáil duit agus an t-amscála ina gcuirfear
iad ar fáil.</p>

<p>Nuair a bhíonn an Ráiteas Seirbhíse á dhréachtú, ní mór don
Oifigeach Idirchaidrimh roinnt tosca a chur san áireamh. Áirítear leo
seo:</p>
<ul><li>An tuairisc mheasúnaithe</li>
  <li>Teidlíocht do linbh ar sheirbhísí faoin na hAchtanna Sláinte
    (áirítear leo seo seirbhísí dochtúra ghinearálta, cógais ordaithe,
    leigheasanna agus fearais, seirbhísí ospidéil nó cónaitheacha; tá
    teidlíocht shoiléir ar chuid de na seirbhísí seo ach tá mórán díobh
    ina seirbhísí nach bhfuil sé de dhualgas ar FSS iad a sholáthar)</li>
  <li>Aon chaighdeáin fhaofa agus cóid chleachtais a bhaineann leis na
    seirbhísí a shainaithnítear sa tuairisc mheasúnaithe</li>
  <li>Infheidhmitheacht na seirbhísí a shainaithnítear sa tuairisc
    mheasúnaithe a chur ar fáil</li>
  <li>An gá lena chinntiú nach gciallóidh soláthar na seirbhísí ag FSS go
    mbeidh ar FSS níos mó airgid a chaitheamh ná mar atá siad i dteideal a
    chaitheamh de réir an dlí</li>
  <li>Comhairle an NCSE faoi chumas an tsoláthróra seirbhíse oideachais chun
    íoc as an tseirbhís atá faoi chaibidil (má tharlaíonn seo – ní
    bhaineann sé le leanaí faoi bhun cúig bliana d’aois)</li>
</ul><p>Féadfaidh an tOifigeach Idirchaidrimh Ráiteas Seirbhíse a leasú má
thagann athrú ar chúinsí.</p>

<p>Ní mór don Oifigeach Idirchaidrimh an Ráiteas Seirbhíse a chur i gcrích
laistigh de mhí ón dáta a fhaightear an tuairisc mheasúnaithe. Tugtar cóip
den Ráiteas Seirbhíse duit le tuairisc mheasúnaithe do linbh. Ina theannta
sin, tugtar cóip do FSS, CNOS agus don soláthróir seirbhíse oideachais
chomh maith, más cuí.</p>

<p>Sonraíonn na rialacháin go gcaithfear an ráiteas seirbhíse a scríobh ar
bhealach soiléir agus atá éasca le tuiscint agus ní mór dó na nithe seo a
leanas a lua:</p>
<ul><li>Na seirbhísí sláinte a chuirfear ar fáil duit</li>
  <li>An suíomh/na suíomhanna ina gcuirfear an tseirbhís sláinte ar fáil
    duit</li>
  <li>An t-amfhráma ina soláthrófar iad</li>
  <li>An dáta óna mbeidh an ráiteas i bhfeidhm</li>
  <li>An dáta ar a ndéanfar athbhreithniú ar sholáthar na seirbhísí a
    shonraítear sa Ráiteas Seirbhíse</li>
  <li>Aon fhaisnéis eile a mheasann an tOifigeach Idirchaidrimh atá cuí,
    lena n-áirítear ainm aon chomhlachta phoiblí eile ar seoladh an tuairisc
    mheasúnaithe chucu.</li>
</ul><p><strong>Seachadadh seirbhísí </strong></p>

<p>I ndiaidh don Ráiteas Seirbhíse bheith dréachtaithe, socraíonn an
tOifigeach Idirchaidrimh seachadadh na seirbhísí leis na soláthróirí
éagsúla seirbhíse.</p>

<p>Má shainaithnítear riachtanais eile seachas riachtanais sláinte agus
oideachais (mar shampla, tithíocht nó iompar), féadfaidh an tOifigeach
Measúnaithe an t-ábhar a atreorú chuig an gcomhlacht ábhartha poiblí, ar
nós an Údaráis Tithíochta áitiúil nó na seirbhíse iompair phoiblí.</p>
</div>
<div class="topic base_howtoapply">
<h2 class="topic base_howtoapply_title" id="l5342e">Gearáin agus achomhairc</h2>

<p>Mura bhfuil tú sásta leis an measúnú nó le Ráiteas Seirbhíse, <a href="http://www.hse.ie/eng/services/list/4/disability/Disability_Assessment/">féadfaidh
tú gearán a dhéanamh le FSS</a>, a shocróidh go ndéanfar do chás a
athbhreithniú. Féadfaidh tú gearán a dhéanamh:</p>

<p>1. Má dheimhnítear nach bhfuil do leanbh faoi mhíchumas agus mura
gcomhaontaíonn tú</p>

<p>2. Ní dhéantar an measúnú i gcomhréir leis na caighdeáin arna leagan
amach ag an Údarás um Cháilíocht agus Eolas Sláinte</p>

<p>3. Ní chuirtear tús le measúnú agus é a chur i gcrích laistigh de na
hamfhrámaí comhaontaithe</p>

<p>4. Creideann tú go bhfuil ábhar Ráiteas Seirbhíse do linbh míchruinn
nó mícheart</p>

<p>5. Níl na seirbhísí i Ráiteas Seirbhíse do linbh á seachadadh.</p>

<p>Mura bhfuil tú sásta le toradh do ghearáin, féadfaidh tú é a achomharc
le hoifig neamhspleách achomharc. Is críochnaitheach do chinneadh an Oifigigh
Achomhairc agus ní féidir é a achomharc ach ar pointe dlí leis an
Ard-Chúirt.</p>

<p><strong>Forfheidhmiú gearán agus cinntí achomhairc </strong></p>

<p>Má theipeann ar FSS nó ar sholáthróir seirbhíse oideachais chun
cinneadh an <a href="http://health.gov.ie/contact/the-disability-appeals-officer/">Oifigigh
Achomhairc</a> nó an réiteach arna chomhaontú a chur i bhfeidhm sa
phróiseas idirghabhála nó moladh Oifigeach Gearáin (sa chás nach ndearnadh
é a achomharc) laistigh de thrí mhí, féadfaidh tú féin nó d’ionadaí
nó an tOifigeach Achomhairc iarratas a dhéanamh ar an gCúirt Chuarda ar
ordú a thugann treoir dá chur i bhfeidhm.<br></p>
</div>
<div class="topic base_wheretoapply">
<h2 class="topic base_wheretoapply_title" id="leaf83">Conas iarratas a dhéanamh</h2>

<p>Déanann tuismitheoir nó caomhnóir dlíthiúil iarratas ar son an linbh
(nó FSS má tá an leanbh i gcúram). Ina theannta sin, féadfaidh <a href="http://citizensinformationboard.ie/services/advocacy_services/">abhcóide
pearsanta arna shannadh ag an mBord um Fhaisnéis do Shaoránaigh</a> an
t-iarratas a dhéanamh.</p>

<p>Ní mór iarratais a dhéanamh i scríbhinn ar fhoirm chaighdeánach atá ar
fáil ó d'Oifig Sláinte Áitiúil no trí dhul i dteagmháil le líne
faisnéise FSS: 1850 24 1850.</p>

<p>Tá ag FSS leabhrán faisnéise, <a href="http://www.hse.ie/eng/services/list/4/disability/Disability_Assessment/Assessing_your_childs_needs_Irish_.pdf">Measúnú
a dhéanamh ar riachtanais do linbh (pdf)</a>.</p>
</div>
</div>
</html>
