<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Drugaí agus cógais ordaithe
</title>
    
    <meta name="description" content="Tá cur síos sa cháipéis seo ar an gcineál cúnaimh atá ar fáil do dhaoine faoi mhíchumas le deis a thabhairt dóibh a saol a chaitheamh chomh neamhspléach agus is féidir leo.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Drugaí agus cógais ordaithe</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Má tá <a href="entitlement_to_public_health_services.html">gnáthchónaí ort</a>,
bíonn tú i dteideal drugaí agus cógais faofa ordaithe atá saor in aisce
nó fóirdheonaithe mar aon le háiseanna agus le fearais áirithe
mháinliachta a fháil.</p>

<h3>Cárta leighis</h3>

<p>Tá drugaí agus cógais ordaithe cumhdaithe ag an <a href="../medical_cards_and_gp_visit_cards/medical_card.html">gcárta
leighis</a>. </p>

<h3>Scéimeanna eile</h3>

<p>Faoin <a href="long_term_illness_scheme.html">Scéim Breoiteachta
Fhadtéarmach</a>, féadfaidh daoine a bhíonn thíos le roinnt riochtaí
drugaí, cógais agus fearais leighis agus mháinliachta saor in aisce a fháil
chun cóireáil a chur ar an riocht siúd.</p>

<p>Soláthraíonn <a href="../health_services/blood_and_organ_donation/hepatitis_c_and_health_amendment_act_cards.html">an
Cárta faoin Acht Sláinte (Leasú)</a> drugaí agus cógais do dhaoine a rinne
Heipitíteas C a tholgadh go díreach nó go hindíreach trí tháirge fola nó
fuilaistriúcháin a riar.</p>

<h3>An Scéim Íocaíochta Drugaí</h3>

<p>Mura bhfuil tú cumhdaithe ag an gcárta leighis nó ag aon cheann de na
scéimeanna a liostaítear thuas, féadfaidh tú clárú don <a href="drugs_payment_scheme.html">Scéim Íocaíochta Drugaí</a> a chuireann
teorainn ar chostas míosúil cógais oidis.</p>

<h3>Faoiseamh cánach</h3>

<p>Tá drugaí agus cógais ordaithe incháilithe d’<a href="../../money_and_tax/tax/income_tax_credits_and_reliefs/taxation_and_medical_expenses.html">fhaoiseamh
cánach ar chostais leighis</a>.</p>

<h3>Poitigéirí/Cógaiseoirí</h3>

<p>Go ginearálta, cuireann an chógaslann mhiondíola (siopa an phoitigéara)
na drugaí agus na cógais cheadaithe ordaithe ar fáil. Tá ag nach mór gach
cógaslann comhaontuithe le FSS le seirbhísí a chur ar fáil faoin Scéim
Seirbhís Aisíoctha Cúraim Phríomhúil.</p>

<h3>Soláthróirí eile</h3>

<p>Is féidir le LGanna drugaí agus cógais a sholáthar go díreach
d’othair má tá ag an LG ach ionad amháin cleachtais agus go bhfuil sé
suite trí mhíle nó níos faide ón bpoitigéir miondíola is cóngaraí.
Glaoitear “dochtúirí dáilte” uaireanta ar dhochtúirí a dhéanann
drugaí agus cógais a dháileadh faoi na socruithe seo.</p>

<p>Ina theannta sin, is féidir le hospidéil agus le hinstitiúidí eile
speisialaithe drugaí, cógais, áiseanna agus fearais a sholáthar go
díreach.</p>

<p>Tá na rialacha faoi cathain a bhíonn na drugaí agus na cógais saor in
aisce nó fóirdheonaithe mar an gcéanna, is cuma cé a sholáthraíonn
iad.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Drugaí agus cógais cheadaithe</h3>

<p>Tá córas i bhfeidhm do cheadú agus do rialú drugaí. Is iad <a href="http://www.hpra.ie/">An tÚdarás Rialála Táirgí Sláinte</a> an
t-údarás ag a bhfuil an fhreagracht as cógais a cheadúnú agus iad a
thástáil i dtaobh sábháilteachta, cáilíochta agus éifeachtúlachta de.
Ní mór go gceadaíonn An tÚdarás Rialála Táirgí Sláinte drugaí sular
féidir iad a dhíol in aon chor. Ni hé go gciallaíonn ceadú An tÚdarás
Rialála Táirgí Sláinte go gceadófar na drugaí agus na gcógais do na
scéimeanna drugaí agus cógas saor in aisce. Tá tosca eile i gceist sa
phróiseas ceadaithe, lena n-áirítear costais.</p>

<h3>Scéimeanna saor in aisce nó fóirdheontais</h3>

<p>Soláthraíonn Seirbhís Aisíocaíochta Cúraim Phríomhúil FSS <a href="http://www.hse.ie/eng/staff/PCRS/items/">liosta de na cógais nó de na
háiseanna a sholáthraítear faoin Scéim cártaí leighis nó Íocaíochta
Drugaí</a>. Tá na táirgí seo faofa do na scéimeanna ag FSS.</p>

<p>Féadfaidh sealbhóirí cárta leighis a n-ordaítear earraí dóibh nach
bhfuil ar an liosta seo iarratas a dhéanamh go ndéanfar iad a chumhdach faoi
scéim lánroghnach chruatain. Má tá cárta leighis agat agus mura
gcumhdaíonn sé earra ar d’oideas, féadfaidh do chógaiseoir iarratas a
dhéanamh thar do cheann leis an Oifig Sláinte Áitiúil go gcumhdófar an
t-earra faoin scéim chruatain. Mura gcumhdaíonn an scéim cruatain an cógas
agus más gá duit íoc as, b’fhéidir gur mhaith leat seiceáil le do
dhochtúir féachaint an bhfuil cógas eile ann a d’fhéadfá a fháil ina
ionad. Féadfaidh tú níos mó faisnéise a fháil faoin scéim ó do
chógaiseoir.</p>

<p>Ní chuimsítear earraí áirithe is féidir a cheannach ag an gcuntar faoi
na scéimeanna. Samplaí de táirgí siúd iad pianmhúcháin, ar nós Panadol,
Disprin, Solpadeine and Nurofen mar aon le forbhia agus táirgí vitimíní
chun cóireáil a chur ar cheann maol.</p>

<h3>Drugaí cineálacha agus praghsáil tagartha</h3>

<p>Ceadaíonn <a href="http://www.irishstatutebook.ie/2013/en/act/pub/0014/index.html">an tAcht
Sláinte (Praghsáil agus Soláthar Earraí Leighis), 2013</a> do phoitigéirí
leaganacha éagsúla de roinnt cógais oidis a chur in ionad cógais eile –
de ghnáth is leaganacha cineálacha iad seo de chógais ar a bhfuil ainm
branda nach mbíonn chomh costasach céanna. Ní mór do na cógais a bheith
san áireamh i <a href="http://www.hpra.ie/homepage/medicines/special-topics/generic-and-interchangeable-medicines/list-of-interchangeable-medicines">liosta
de dhrugaí in-idirmhalartaithe a fhoilsíonn An tÚdarás Rialála Táirgí
Sláinte</a>. D’fhoilsigh An tÚdarás Rialála Táirgí Sláinte <a href="http://www.hpra.ie/docs/default-source/publications-forms/information-leaflets/generic-medicines_web.pdf?sfvrsn=4">leabhrán
faisnéise faoi chógais chineálacha (pdf)</a>.</p>

<p>Leagann FSS praghas amháin amach a íocfaidh siad do gach grúpa de
chógais in-idirmhalartaithe. Tugtar an praghas tagartha air seo. Cuireadh tús
le tabhairt isteach céimnithe <a href="http://www.hse.ie/referenceprice/">praghsáil tagartha</a> an 1 Samhain
2013.</p>

<p>Má tá <a href="medical_card.html">cárta leighis agat</a>, íocfaidh
FSS an praghas tagartha ar aon chógas in-idirmhalartaithe. Má roghnaíonn tú
chun leagan níos costasaí den chógas a cheannach, ní mór duit an
difríocht a íoc idir an praghas tagartha agus an praghas miondíola.</p>

<p>Má tá tú páirteach sa <a href="drugs_payment_scheme.html">Scéim
Íocaíochta Drugaí</a>, úsáidfidh FSS an praghas tagartha chun do chostais
mhíosúla drugaí a ríomh. Má roghnaíonn tú leagan níos costasaí de
chógas atá cuimsithe, ní mór duit an costas breise a íoc.</p>

<p>Má theastaíonn branda ar leith de chógas uait ar chúiseanna leighis,
féadfaidh do dhochtúir ‘Ná Cuir in Ionaid’ a scríobh ar an oideas agus
ní bheidh ort aon airgead breise a íoc má chosnaíonn sé níos mó ná an
praghas tagartha.</p>

<h3>An chumhacht ag altraí drugaí agus cógais a ordú</h3>

<p>Tugadh isteach rialacháin faoin <a href="http://www.oireachtas.ie/viewdoc.asp?DocID=5306&amp;CatID=87">Acht um
Bord Leigheasra Éireann, 2006</a> a thugann d’altraí an t-údarás chun
cógais a ordú. Roimhe seo, ní raibh ach ag dochtúirí an t-údarás le
hordú a dhéanamh.</p>

<p>Ní mór d’oideasóirí aonair altra a bheith fostaithe ag soláthróirí
seirbhís sláinte agus ní féidir leo ach na drugaí a ordú a bhaineann leis
an suíomh ina bhfuil siad fostaithe. Beidh srianta sonracha i gceist ar
dhrugaí áirithe rialaithe.</p>
</div>
</div>
</html>
