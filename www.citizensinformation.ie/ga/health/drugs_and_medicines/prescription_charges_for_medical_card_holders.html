<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Táillí oidis do shealbhóirí cárta leighis
</title>
    
    <meta name="description" content="Ón 1 Deireadh Fómhair 2010, íocann daoine ag a bhfuil cártaí leighis táillí do chógais a fhaigheann siad ar oideas ó chógaslanna.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Táillí oidis do shealbhóirí cárta leighis</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l68b32">
</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Ón 1 Deireadh Fómhair 2010, íocann daoine ag a bhfuil cártaí leighis
táillí do chógais agus d’earraí eile a fhaigheann siad ar oideas ó
chógaslanna. Is ionann an táille oidis agus €2.50 do gach earra a
dháiltear ort faoin scéim cártaí leighis (€2 do dhaoine os cionn 70
bliain d’aois), a mhéid le €25 sa mhí in aghaidh duine nó an teaghlaigh
(€20 do dhaoine os cionn 70 bliain d’aois).</p>
</div>

<div class="topic base_rules">
<h2 class="topic base_rules_title" id="l555d1">Rialacha</h2>

<p>A fhad agus is féidir le do chógaslann gach duine de mhuintir do
theaghlaigh a shainaithint, níor cheart duit níos mó ná €25 sa mhí a
íoc. Is éard is teaghlach ann, tú féin, do chéile nó do pháirtnéir, aon
leanaí faoi 16 bliana d’aois agus aon leanaí idir 16 agus 21 bliain
d’aois atá in oideachas lánaimseartha.</p>

<p>Féadfaidh tú do theaghlach a shocrú mar ghrúpa teaghlaigh ar <a href="https://www.sspcrs.ie/portal/medapp/">medicalcard.ie</a> agus deimhniú
teaghlaigh a phriontáil lena thabhairt do do chógaiseoir. Léireoidh seo gach
duine de mhuintir do theaghlaigh ionas nach mbaileoidh an chógaslann táillí
os cionn na huasteorann míosúla.</p>

<p>Mura bhfuil rochtain agat ar an idirlíon, féadfaidh tú cúnamh a fháil
ó d'<a href="http://www.hse.ie/eng/services/list/1/LHO/">Oifig Sláinte
Áitiúil</a> nó glao a chur ar 1890 252 919 agus glacfar na sonraí uait agus
seolfar chugat an deimhniú. Ina theannta sin, d’fhéadfadh do chógaiseoir
áitiúil cabhrú leat. Beidh ort uimhir an chárta leighis a bheith agat do
gach duine i do theaghlach.</p>

<h3>Aisíocaíochtaí má íocann tú níos mó ná €25 sa mhí</h3>

<p>Eiseoidh FSS aisíocaíochtaí go huathoibríoch ar bhonn ráithiúil,
bunaithe ar an bhfaisnéis a fhaightear ó do chógaslann. Féadfaidh tú
aisíocaíochtaí a sheachaint go hiomlán, áfach, má thugann tú féin agus
do theaghlach cuairt ar an gcógaslann chéanna agus más féidir leis an
gcógaiseoir gach duine de do theaghlach a shainaithint.</p>

<p>Má shíleann tú nach bhfuair tú an aisíocaíocht a bhí dlite duit,
féadfaidh tú <a href="https://www.sspcrs.ie/portal/medapp/refund_form.pdf">foirm éilimh
PC1</a> (pdf) a íoslódáil nó í a bhailiú ag d’Oifig Sláinte Áitiúil
ní trí ghlao a chur ar FSS ag 1890 252 919 (ó Luan go hAoine, idir 9am agus
5pm).</p>

<p>Má theastaíonn cúnamh uait chun éileamh a dhéanamh, féadfaidh tú
teagmháil a dhéanamh le FSS ag 1890 252 919.</p>

<h3>Sealbhóirí cárta leighis nach n-íocann an táille oidis</h3>

<p>Níl daoine agus earraí áirithe faoi dhliteanas íoc as an táille
oidis.</p>
<ul><li>Leanaí atá faoi chúram FSS ag a bhfuil a gcárta féin leighis.
    Áirítear leis seo leanaí faoi chúram, cúram altrama, cúram altrama le
    gaolta agus faoi shocrúcháin eile chúraim. Íocann cúramóirí atá
    freagrach as leanaí faoi chúram táillí oidis leis an gcógaslann agus
    éilíonn siad aisíocaíocht iomlán ó FSS.</li>
  <li>Ní ann d’aon táille ar Mheatadón a sholáthraítear faoin bPrótacal
    um Chóireáil Meatadóin. Íocfaidh na hothair seo táillí oidis d’aon
    earraí eile a fhaightear faoin Scéim Cártaí Leighis.</li>
  <li>Earraí a sholáthraítear faoin <a href="../health_related_benefits_and_entitlements/long_term_illness_scheme.html">Scéim
    Tinnis Fhadtéarmaigh</a>.</li>
  <li><a href="../blood_and_organ_donation/hepatitis_c_and_health_amendment_act_cards.html">Daoine
    atá faoi chuimsiú ag an Acht Sláinte (Leasú), 1996</a>.</li>
  <li>Más iarrthóir tearmainn thú i do chonaí i bhforáil dhíreach.</li>
  <li>An Scéim Ardteicneolaíochta: Táirgí agus cógais Ardteicneolaíochta,
    ar nós drugaí frithdhiúltaithe d'othair thrasphlandaithe nó cógais a
    úsáidtear i gcomhar le ceimiteiripe. Mar gheall go n-oibríonn soláthar
    Cógais Ardteicneolaíochta ar bhonn táille chúram othair, ní ghearrtar
    táille oidis.</li>
</ul></div>

<div class="topic base_wheretoapply">
<h2 class="topic base_wheretoapply_title" id="l68b32">
</h2>


<p></p>
</div>
</div>
</html>
