<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Scéim Íocaíochta Drugaí
</title>
    
    <meta name="description" content="Faoin Scéim Íocaíochta Drugaí níl ar dhuine nó ar chlann a íoc ach uasmhéid míosúil i gcomhair an mhéid iomláin drugaí ar oideas dhochtúra, cóir leighis, nó fearais a bhfuil ar an duine nó an chlann sin a úsáid.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Scéim Íocaíochta Drugaí</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li><li><a href="#lf3c9d">Tuilleadh eolais</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Faoin Scéim Íocaíochta Drugaí, íocann tú €144, ar a mhéid in
aghaidh na míosa ar <a href="prescribed_drugs_and_medicines.html">dhrugaí
forordaithe, cógais agus roinnt fearas</a> a úsáidfidh tú féin agus do
mhuintir sa mhí sin. Má socraíodh <a href="prescribed_drugs_and_medicines.html">praghas tagartha</a> do na
drugaí a ordaítear duit, is é seo an praghas a úsáidfidh FSS chun do
chostais mhíosúla drugaí a ríomh. </p>
</div>

<div class="topic base_rules">
<h2 class="topic base_rules_title" id="l555d1">Rialacha</h2>

<p>Chun cáiliú don scéim seo, ní mór go bhfuil gnáthchónaí ort in
Éirinn. Ciallaíonn gnáthchónaí a bheith in Éirinn go bhfuil cónaí ort
anseo ar feadh bliain amháin, ar a laghad, nó go bhfuil sé beartaithe agat
cónaí anseo ar feadh bliain amháin, ar a laghad.</p>

<p>Cumhdaíonn an scéim an duine a rinne iarratas, a c(h)éile/a
p(h)áirtnéir, agus a leanaí faoi aois 18 mbliana (nó faoi 23 má tá siad
in oideachas lánaimseartha). Féadtar cleithiúnaí atá ag cónaí sa
teaghlach agus atá faoi mhíchumas fisiciúil nó meabhrach nó ar a bhfuil
breoiteacht agus nach bhfuil in ann aire iomlán a thabhairt dó/di féin, a
chur san áireamh i gcaiteachas an teaghlaigh, gan aird ar aois an duine
sin.</p>

<p>Nuair a chláraíonn tú don scéim, eiseoidh d’Oifig Áitiúil Sláinte
svaidhpchárta plaisteach do gach duine a ainmnítear ar an bhfoirm
chlárúcháin. Ba cheart duit an cárta seo a sholáthar nuair a líontar
oidis duit.</p>

<h3>An cárta a úsáid</h3>

<p>Ní gá duit clárú le cógaslann ar leith don scéim ach ar mhaithe le
háisiúlacht, moltar duit an chógaslann chéanna a úsáid i gcaitheamh mí
ar leith más mian leat a sheachaint níos mó ná an €144 uasta a íoc.</p>

<h3>Aisíocaíocht as suimeanna os cionn na tairsí a éileamh</h3>

<p>Má íocann tú níos mó ná an t-uasmhéid, mar shampla, mar gheall gur
gá duit dhá chógaslann nó níos mó a úsáid i gcaitheamh mí amháin,
féadfaidh tú iarratas a dhéanamh ar aisíocaíocht na suime os cionn na
tairsí.</p>

<p>Chun iarratas a dhéanamh ar aisíocaíocht, is féidir leat foirm éilimh a
fháil ó d’<a href="http://www.hse.ie/eng/services/list/1/LHO/">Oifig
Sláinte Áitiúil</a>, ar líne ag <a href="http://www.drugspayment.ie/">drugspayment.ie</a>, nó trí ghlao ar 1890
252 919. Seol an fhoirm chomhlánaithe éilimh chuig an seoladh a thugtar ar an
bhfoirm.</p>

<p>Féadfaidh tú stádas d’iarratais ar aisíocaíocht a sheiceáil trí <a href="http://www.drugspayment.ie/">drugspayment.ie.</a></p>

<h3>Cártaí Éagtha na Scéime Íocaíochta Drugaí</h3>

<p>Eisítear Cárta na Scéime Íocaíochta Drugaí do thréimhse theoranta (5
bliana, de ghnáth). Nuair a éagann do chárta, ní mór duit iarratas a
dhéanamh arís chun cárta nua a fháil. Féadfaidh tú na foirmeacha
iarratais a fháil ó do chógaslann áitiúil nó ó d’Oifig Sláinte
Áitiúil.</p>

<h3>Cártaí na Scéime Íocaíochta Drugaí atá ar iarraidh nó a
cailleadh</h3>

<p>Má chailleann tú do Chárta Scéim Íocaíochta Drugaí nó má ghoidtear
é nó má dhéantar díobháil dó, ba cheart duit teagmháil a dhéanamh le
d’Oifig Sláinte Áitiúil.</p>
</div>

<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Tá fáil ar an bhfoirm iarratais ó chógaslanna nó ó d’<a href="http://www.hse.ie/eng/services/list/1/LHO/">Oifig Sláinte Áitiúil</a>.
Ina theannta sin, féadfaidh tú <a href="http://www.hse.ie/eng/services/list/1/schemes/Forms/Drugs_Payment_Scheme/Drugs_Payment_Scheme_Application_Form.pdf">foirm
iarratais ar an Scéim Íocaíochta Drugaí (pdf)</a> a íoslódáil anseo. Má
bhíonn aon deacrachtaí agat leis an bhfoirm a chomhlánú, is féidir leis an
bhfoireann i do chógaslann áitiúil nó d’Oifig Sláinte Áitiúil
comhairle agus cúnamh a thabhairt duit.</p>

<p>Seol an t-iarratas comhlánaithe chuig d’Oifig Sláinte Áitiúil.<br></p>
</div>
<div class="topic base_wheretoapply">
<h2 class="topic base_wheretoapply_title" id="lf3c9d">Tuilleadh eolais</h2>

<p>Tá fáil ar thuilleadh faisnéise ó d’<a href="http://www.hse.ie/eng/services/list/1/LHO/">Oifig Sláinte
Áitiúil</a>.</p>
</div>
</div>
</html>
