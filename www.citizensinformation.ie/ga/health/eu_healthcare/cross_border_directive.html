<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cross-Border Healthcare Directive
</title>
    
    <meta name="description" content="If you are entitled to public health services in Ireland, you may opt to access those services in another member state of the European Union or European Economic Area.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cross-Border Healthcare Directive</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li><li><a href="#l26941">Cá ndéanfaidh mé iarratas?</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Má tá tú i dteideal seirbhísí sláinte poiblí a fháil in Éirinn, is
féidir leat a roghnú chun na seirbhísí siúd a rochtain i mballstát eile
<a href="../../government_in_ireland/european_government/european_union.html">an
Aontais Eorpaigh (an AE)</a> nó an Limistéir Eorpaigh Eacnamaíoch (an LEE),
ina measc an Íoslainn, an Lichtinstéin agus an Iorua, agus aisíocfar an
costas leat má chomhlíonann tú na riachtanais. Foráiltear dó seo sa Treoir
maidir le Cúram Sláinte Trasteorann (<a href="http://eur-lex.europa.eu/LexUriServ/LexUriServ.do?uri=OJ:L:2011:088:0045:0065:en:PDF">Treoir
ón AE 2011/24/AE, pdf</a>).</p>

<p>Is ionann an méid a aisíocfar agus an méid a chosnódh an chóireáil sa
chóras poiblí sláinte in Éirinn, nó an costas a bhí ar do chóireáil
thar lear, más lú sin. Ní áirítear leis costais eile, ar nós costais
taistil.</p>

<p>Ní chumhdaítear cóireálacha don <a href="treatment_abroad_scheme.html">Scéim um Chóireáil thar Lear</a>
faoin Treoir maidir le Cúram Sláinte Trasteorann. Go ginearálta, cumhdaíonn
an Scéim um Chóireáil thar Lear cóireálacha nach bhfuil ar fáil in
Éirinn agus ní chumhdaíonn an Treoir maidir le Cúram Sláinte Trasteorann
ach cóireálacha atá ar fáil agus a chistítear go poiblí in Éirinn. <a href="travelling_for_healthcare.html">Is féidir na difríochtaí idir an
dá scéim a léamh</a>.</p>
</div>

<div class="topic base_rules">
<h2 class="topic base_rules_title" id="l555d1">Rialacha</h2>

<p>Ní aisíocfar cistiú ach do chúram sláinte a chistítear go poiblí agus
atá ar fáil go poiblí in Éirinn, ach is féidir leis an atreorú a bheith
le seirbhís phoiblí nó phríobháideach sláinte sa tír eile. Íocann tú
as costais na cóireála agus déanann tú iarratas ansin ar aisíocaíocht
nuair a fhilleann tú ar Éirinn.</p>

<p>I measc na samplaí de chúram sláinte atá ar fáil faoin scéim seo,
tá:</p>
<ul><li>Cúram lae, othair chónaithigh agus othair sheachtraigh i seirbhísí
    géarospidéil, seirbhísí síciatracha ina measc</li>
  <li>Cúram othair sheachtraigh phobalbhunaithe</li>
  <li>Seirbhísí fiaclóireachta agus ortódóntacha (tá roinnt eisceachtaí
    ann, ar nós seirbhísí scagthástála fiaclóireachta i scoileanna)</li>
  <li>Seirbhísí urlabhra agus teanga</li>
  <li>Seirbhísí teiripe shaothair (agus roinnt eisceachtaí i gceist, ar nós
    measúnú le haghaidh áiseanna sa bhaile)</li>
  <li>Seirbhísí síceolaíochta</li>
  <li>Seirbhísí fisiteiripe</li>
  <li>Seirbhísí míchumais</li>
  <li>Seirbhísí oftalmacha</li>
  <li>Seirbhísí meabhairshláinte</li>
  <li>Clár meatadóin</li>
  <li>Cúram andúile (agus an <a href="http://www.hse.ie/eng/services/list/1/schemes/cbd/acchealthcareabroad/Addiction_Care_Abroad.pdf">próiseas
    chun rochtain a fháil ar chúram andúile thar lear</a> á leanúint)</li>
</ul><p>Ní áirítear roinnt seirbhísí sláinte, mar shampla, trasphlandú
orgáin agus cúram fadtéarmach ar nós cúram teach altranais.</p>

<p>D’fhoilsigh FSS liosta <a href="http://www.hse.ie/eng/services/list/1/schemes/cbd/faqs/">Ceisteanna
Coitianta</a> faoin Treoir maidir le Cúram Sláinte Trasteorann.</p>
</div>

<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Chun seirbhísí sláinte a úsáid i dtír eile agus go n-aisíocfar thú
faoin Treoir maidir le Cúram Sláinte Trasteorann:</p>
<ul><li>Ní mór go n-atreoraítear thú chuig an tseirbhís sláinte thar
  lear</li>
  <li>Ní mór duit údarú roimh ré a fháil, más theastaíonn sé ó do
    chóireáil</li>
  <li>Ní mór duit iarratas a dhéanamh ar aisíocaíocht do chuid costas</li>
</ul><h3>Atreorú chuig cúram sláinte thar lear</h3>

<p>Ar an mbealach céanna a dhéanfaí thú a atreorú chuig seirbhísí
sláinte poiblí in Éirinn, ní mór thú a atreorú go dtí an tseirbhís
sláinte a theastaíonn uait thar lear. D’fhéadfadh do LG (dochtúir
teaghlaigh) nó comhairleach ospidéil, mar shampla, seo a dhéanamh. I gcás
roinnt seirbhísí pobalbhunaithe, d’fhéadfadh gairmí de chuid
Fheidhmeannacht na Seirbhíse Sláinte (FSS) an t-atreorú cuí a dhéanamh, ar
nós altra sláinte poiblí, fiaclóir pobail nó ortódóntóir FSS.</p>

<p>Ba cheart go sonrófaí sa litir atreoraithe an cúram sláinte a
theastaíonn, an gairmí sláinte thar lear a bhfuil tú á atreorú chucu agus
a gclinic, a n-ospidéal nó láthair eile. Ba cheart go mbeifeá, nó an duine
a atreoraíonn tú, a bheith sásta go bhfuil an soláthraí cúram sláinte
thar lear cáilithe agus oiriúnach. Más mian leat rochtain a fháil ar
fhaisnéis ar sheirbhísí nó ar sholáthraithe seirbhíse thar lear, déan
teagmháil, le do thoil, leis an <a href="http://ec.europa.eu/health/cross_border_care/docs/cbhc_ncp_en.pdf">bPointe
Teagmhála Náisiúnta don Bhallstát eile den AE/LEEA</a>.</p>

<p>Cinntigh go bhfuil an tseirbhís a bhfuil rochtain uirthi á lorg agat
cumhdaithe ag an Treoir maidir le Cúram Sláinte Trasteorann. Féadfaidh do
chliniceoir atreoraithe comhairle a chur ort faoi seo ach má bhíonn amhras
ort, féadfaidh tú teagmháil a dhéanamh leis an <a href="http://www.hse.ie/eng/services/list/1/schemes/cbd/contact/">bPointe
Teagmhála Náisiúnta in Éirinn</a> lena sheiceáil.</p>

<h3>Údarú roimh ré</h3>

<p>Má bhaineann fanacht thar oíche in ospidéal leis an gcóireáil, beidh ar
FSS é seo a údarú roimh ré. I dtaobh cóireáil eile, moltar duit a
sheiceáil cé acu an dteastaíonn nó nach dteastaíonn údarú roimh ré trí
theagmháil a dhéanamh leis an <a href="http://www.hse.ie/eng/services/list/1/schemes/cbd/contact/">bPointe
Teagmhála Náisiúnta</a>.</p>

<p>Ní mór duit féin agus an gairmí leighis a bhfuil tú á atreorú
aige/aici le haghaidh cóireála thar lear <a href="http://www.hse.ie/eng/services/list/1/schemes/cbd/appreimbursement/HSE_CBD_Application_for_Prior_Authorisation_.pdf">an
fhoirm iarratais le haghaidh údarú roimh ré (pdf)</a> a chomhlánú. Glacann
iarratais chomhlánaithe idir 15 agus 20 lá oibre lena bpróiseáil agus
cuirfear ar an eolas thú ar chinneadh i litir.</p>

<p>Teastaíonn údarú roimh ré, chomh maith, i dtaobh cúram sláinte lena
mbaineann an méid a leanas:</p>
<ul><li>Bonneagar nó trealamh atá an-speisialaithe agus atá dianchostasach</li>
  <li>Cóireálacha a chruthaíonn riosca ar leith don othar nó don daonra</li>
  <li>Soláthraí cúram sláinte a d’fhéadfadh bheith ina chúis le
    buarthaí tromchúiseacha agus sonracha a bhaineann le cáilíocht nó le
    sábháilteacht an chúraim</li>
</ul><h3>Iarratas a dhéanamh ar aisíocaíocht costas</h3>

<p>Chun aisíocaíocht a fháil ar na costais a íocann tú as do chóireáil,
ní mór duit féin agus do sholáthraí cúram sláinte thar lear <a href="http://www.hse.ie/eng/services/list/1/schemes/cbd/appreimbursement/HSE_Cross_Border_Directive_Pro-Forma_Invoice.pdf">Sonrasc
Pro-Forma na Treorach maidir le Cúram Sláinte Trasteorann (pdf)</a> a
chomhlánú agus é a sheoladh ar aghaidh, i dteannta an tsonraisc agus an
fháltais ón soláthraí cúram sláinte.</p>

<p>Ní dhéanfar an aisíocaíocht ach leis an othar (nó le tuismitheoirí
othar linbh).</p>

<p>D’fhoilsigh FSS <a href="http://www.hse.ie/eng/services/list/1/schemes/cbd/Ready%20Reckoner.pdf">na
suimeanna aisíocaíochta le haghaidh cóireálacha éagsúla</a>. Liostaítear
cóireálacha i gcomhréir le cód – féadfaidh tú an cód a fháil do do
chóireáil ón ngairmí cúram sláinte a rinne thú a atreorú. Más fearr
leat, nó mura bhfuil do chóireáil liostaithe, féadfaidh tú sonraí a
fháil ar na rátaí aisíocaíochta ón <a href="http://www.hse.ie/eng/services/list/1/schemes/cbd/contact/">bPointe
Teagmhála Náisiúnta</a>.</p>

<p>I gcás cóireáil othair chónaithigh, bainfidh na <a href="../hospital_services/hospital_charges.html">muirir ar othair
chónaitheacha phoiblí in ospidéil phoiblí in Éirinn</a>. Ciallaíonn seo
go mbainfear €75 san oíche (a mhéid le €750) ón aisíocaíocht atá
iníoctha.</p>

<h3>Achomhairc</h3>

<p>Má dhiúltaítear do d’iarratas, féadfaidh tú achomharc a dhéanamh le
Stiúrthóir Cúnta Náisiúnta Rannóg Conarthaí FSS – déan teagmháil
leis an <a href="http://www.hse.ie/eng/services/list/1/schemes/cbd/contact/">bPointe
Teagmhála Náisiúnta</a>.</p>
</div>

<div class="topic base_wheretoapply">
<h2 class="topic base_wheretoapply_title" id="l26941">Cá ndéanfaidh mé iarratas?</h2>

<p>Bhunaigh FSS oifig an Phointe Teagmhála Náisiúnta chun an Treoir maidir
le Cúram Sláinte Trasteorann a riar in Éirinn.</p>

<p>
</p><div class="inlinesio">
<p>
</p><div>
<h3>National Contact Point</h3>
<p>
  
  <span class="field_dept address_field">Cross-Border Healthcare Directive Department<br></span>
  

  
  St Canice's Hospital<br>Dublin Road<br>Kilkenny<br>Ireland
  <br>
  
</p>
<p>
  

  
  <strong>Teil:</strong>(056) 778 4546 
  <br>
  

  

  

  

  

  

  
  <strong>R-phost:</strong> <a href="mailto:crossborderdirective@hse.ie">crossborderdirective@hse.ie</a>
  <br>
  
</p>
</div></div>

</div>
<!--this section produces the further information bit at the bottom of the document.
<div class="topic further_info">

<h1 class="further_info">Further information</h1>
<p>Text goes here</p>
</div>
-->
</div>
<!--this is the section that produces "Useful resources" in the box on the right-hand side. Below is an example.
	<div id="useful_resources">
      <ul>
	<li>
	  <a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
	</li>
	
      </ul>
    </div>
	-->
</html>
