<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Teidlíocht do sheirbhísí sláinte
</title>
    
    <meta name="description" content="Léiríonn seo an teidlíocht atá ag daoine a bhfuil cónaí     orthu in Éirinn do sheirbhísí sláinte poiblí.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Teidlíocht do sheirbhísí sláinte</h1>
	
<ul class="anchorlinks"><li><a href="#l555d1">Rialacha</a></li></ul>
<div>

<div class="topic">

<a href="../../social_welfare/irish_social_welfare_system/social_insurance_prsi/social_insurance_in_ireland.html">árachas
sóisialta</a> pá-choibhneasa (ÁSPC) a íoc. Tá aon duine, is cuma cén
náisiúntacht é/í, lena nglacann Feidhmeannacht na Seirbhíse Sláinte (HSE)
mar dhuine ar a bhfuil gnáthchónaí in Éirinn, i dteideal teidlíocht ar
sheirbhísí sláinte.

<p>Is ionann gnáthchónaitheoir agus duine a chónaíonn in Éirinn nó a
raibh cónaí air nó uirthi in Éirinn nó a bhfuil sé beartaithe aige/aici
cónaí in Éirinn, ar feadh bliana amháin ar a laghad.</p>

<p>D'fhéadfadh <a href="health_services_and_visitors_to_ireland.html">cuairteoirí
gearrthéarmacha go hÉirinn a bheith i dteideal seirbhísí sláinte saor in
aisce nó seirbhísí fóirdheontaithe</a> i gcúinsí áirithe.</p>

<div class="topic base_rules">
<h2 class="topic base_rules_title" id="l555d1">Rialacha</h2>

<p>Tá dhá chineál incháilitheachta ann do dhaoine ar gnáthchónaitheoirí
iad:</p>
<ul><li>Incháilitheacht iomlán dóibh siúd a bhfuil cárta leighis acu</li>
  <li>Incháilitheacht theoranta do dhaoine nach bhfuil cárta leighis acu</li>
</ul><h3>Daoine le cárta leighis</h3>

<p>Má tá <a href="medical_card.html">cárta leighis</a> agat, tá tú i
dteideal:</p>
<ul><li><a href="../gp_services/gp_services_to_medical_card_holders.html">Seirbhísí
    GP</a> saor in aisce</li>
  <li><a href="prescribed_drugs_and_medicines.html">Drugaí agus cógais ar
    oideas</a>, faoi réir <a href="prescription_charges_for_medical_card_holders.html">táille in
    aghaidh na míre oidis</a></li>
  <li><a href="../hospital_services/hospital_services_introduction.html">Seirbhísí
    ospidéil phoiblí</a></li>
  <li>Seirbhísí <a href="../dental_aural_and_optical_services/dental_services.html">fiaclóireachta</a>,
    <a href="../dental_aural_and_optical_services/optometric_and_ophthalmic_services.html">súl</a>
    agus <a href="../dental_aural_and_optical_services/aural_services.html">cluas</a></li>
  <li><a href="../women_s_health/maternity_and_infant_welfare_services.html">Seirbhísí
    máithreachais agus cúraim naíonán</a></li>
  <li><a href="../care_in_your_community/community_care_services.html">Seirbhísí
    cúraim phobail agus seirbhísí sóisialta pearsanta</a></li>
</ul><h3>Daoine gan chárta leighis</h3>

<p>Muna bhfuil cárta leighis agat, tá tú i dteideal seirbhísí ospidéil
phoiblí saor in aisce ach b'fhéidir go mbeidh ort <a href="../hospital_services/hospital_charges.html">táillí ospidéil</a> do
sheirbhísí othair chónaithigh agus eisothair a íoc. Tá tú i dteideal <a href="prescribed_drugs_and_medicines.html">drugaí agus míochaine ar
oideas</a> freisin chomh maith le <a href="../women_s_health/maternity_and_infant_welfare_services.html">seirbhísí
máithreachais agus cúraim naíonán</a>.</p>

<p>Mura bhfuil <a href="gp_visit_cards.html">Cárta Cuairte GP</a> níl tú
i dteideal seirbhísí GP saor in aisce.</p>

<h3>Seirbhísí Sláinte Ginearálta</h3>

<p>Tá roinnt seirbhísí ar fáil do dhaoine de réir an riachtanais nó an
stádais sláinte atá acu, is cuma má tá cárta leighis acu nó mura
bhfuil.</p>

<p>Mar shampla:</p>
<ul><li>Tá daoine atá incháilithe don <a href="../health_related_benefits_and_entitlements/long_term_illness_scheme.html">Scéim
    Breoiteachta Fadtréimhsí</a> i dteideal drugaí agus cógais a fháil
    saor in aisce chun an galar sin a chóireáil</li>
  <li>Tá <a href="../children_s_health/child_health_services.html">seirbhísí
    sláinte leanaí</a> ar fáil do gach leanbh</li>
  <li>Daoine a tholg Heipitíteas C trí fhuilaistriú agus agus a bhfuil
    Cárta faoin <a href="../blood_and_organ_donation/hepatitis_c_and_health_amendment_act_cards.html">Acht
    um Leasú Sláinte acu</a></li>
</ul><h3>Gnáthchónaí a chruthú</h3>

<p>Má tá tú ag teacht chun cónaí in Éirinn nó ag filleadh anseo chun
cónaí ann, ní mór duit a chruthú d’Fheidhmeannacht na Seirbhíse
Sláinte (HSE) go bhfuil “gnáthchónaí” ort anseo – go bhfuil tú i do
chónaí in Éirinn agus go bhfuil sé beartaithe agat cónaí anseo ar feadh
bliana ar a laghad.</p>

<p>D’fhéadfadh sé go mbeadh an méid seo a leanas ag teastáil ón HSE chun
a chruthú go bhfuil gnáthchónaí ar dhuine:</p>
<ul><li>Cruthúnas go bhfuil maoin ceannaithe nó tógtha ar cíos, lena
    n-áirítear cruthúnas gurb í an mhaoin seo príomháit chónaithe an
    duine.</li>
  <li>Fianaise gur aistríodh airgead, cuntais bainc, pinsin srl.</li>
  <li>Víosa nó cead cónaithe.</li>
  <li>Víosa nó cead oibre, ráitis ó fhostóirí srl.</li>
  <li>I gcásanna áirithe, beidh ar an iarratasóir <a href="../../justice/witnesses/affidavit.html">mionnscríbhinn</a>
    (ráiteas scríofa faoi mhionn) a shíniú.</li>
</ul><p>Tá aon duine, is cuma cén náisiúntacht é/í, lena nglacann an HSE mar
dhuine ar a bhfuil gnáthchónaí in Éirinn, i dteideal incháilitheacht
iomlán (Catagóir 1, m.sh. daoine a bhfuil <a href="medical_card.html">cártaí</a> leighis acu) nó incháilitheacht
theoranta (Catagóir 2) ar sheirbhísí sláinte.</p>

<p>Díreach mar gheall go bhfuil náisiúnach nach as an AE dó/di tar éis a
(h)incháilitheacht maidir le seirbhísí sláinte a chruthú ní hé sin le
rá go bhfuil a gcleithiúnaithe incháilithe freisin. D’fhéadfadh sé go
mbeadh ar chleithiúnaithe náisiúnach nach as an AE dóibh na riachtanais
thuas a shásamh freisin.</p>

<h3>Saoránaigh an AE</h3>

<p>Faoi rialacha an AE, má tá gnáthchónaí ort in Éirinn agus tú ag fáil
pinsean slándála sóisialaí ó thír eile san AE/LEE nó ón Eilvéis,nó
má tá tú ag obair agus ag íoc árachais shóisialta i gceann de na tíortha
sin, d’fhéadfá a bheith i dteideal cárta leighis.</p>

<p>Ní mór nach mbeifeá faoi réir reachtaíocht slándála sóisialta in
Éirinn. Ciallaíonn sé sin nár chóir duit a bheith ag fáil íocaíocht
leasa shóisialaigh in Éirinn nó ag obair in Éirinn agus faoi dhliteanas
ÁSPC a íoc.</p>

<p>Má tá cónaí ort in Éirinn agus más cleithiúnach pinsinéara atá i
dteideal faoi Rialacháin an AE tú, nó más cleithiúnach duine atá ag obair
i dtír eile agus clúdaithe ag na Rialacháin tú, d’fhéadfá a bheith i
dteideal chárta leighis. Ní féidir leat a bheith faoi réir reachtaíocht
slándála sóisialta in Éirinn (i gcás cleithiúnaithe linbh tá feidhm ag
an riail seo maidir leis an gcéile nó an duine atá ag tabhairt aire
dóibh).</p>

<p>D’fhéadfadh oibrithe sannta agus a gcleithiúnaithe a bheith incháilithe
do chárta leighis chomh maith. Tá na hoibrithe sin fostaithe i dtír eile
atá clúdaithe ag na rialacháin ach atá seolta ag a bhfostóirí ó Éirinn
le dul ag obair ar feadh tréimhse teoranta.</p>

<p>Féach na <a href="http://www.hse.ie/eng/services/list/1/schemes/mc/forms/medicalcardguidelines2015.pdf">treoirlínte
maidir le measúnú chárta leighis (pdf)</a> chun tuilleadh eolais a fháil i
ndáil le teidlíocht faoi Rialacháin an AE.</p>
</div>
</div>
</html>
