<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Seirbhísí Cúram pobail
</title>
    
    <meta name="description" content="Tugtar seirbhísí cúraim phobail ar sheirbhísí sláinte phoiblí in Éirinn a sheachadtar sa phobal. Forbhreathnú ar sheirbhísí agus naisc le rannóga eile an tsuímh seo.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Seirbhísí Cúram pobail</h1>
	
<ul class="anchorlinks"><li><a href="#lbdbff">Réamhrá </a></li><li><a href="#l555d1">Rialacha</a></li><li><a href="#l94472">Conas Iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lbdbff">Réamhrá </h2>

<p>Tagraítear ó thráth go chéile do sheirbhísí sláinte pobail a
sholáthraítear ag leibhéal an phobail in Éirinn mar 'Sheirbhísí Cúraim
Phobail'. Is iondúil gurb é <a shape="rect" href="../how_health_is_organised_boards.html">Feidhmeannacht na Seirbhíse
Sláinte (FSS)</a> a sholáthraíonn iad. Féadann eagrais deonacha seirbhísí
cúraim phobail a sholáthar i gcomhar leis, nó ar son an FSS faoi leith. Tá
éagsúlacht leathan ann i leibhéal na seirbhísí a bhíonn ar fáil i
gceantair éagsúla den tír.</p>

<p>Go ginearálta bíonn sealbhóirí <a shape="rect" href="../entitlement_to_health_services/medical_card.html">chárta leighis</a>
dteideal seirbhísí cúraim phobail a fháil saor in aisce. Féadann daoine
eile a bheith ina dteideal, ach ní i gcónaí ar féidir na seirbhísí a
fháil.</p>

<h3>Cad is seirbhísí cúraim phobail ann?</h3>

<p>Féadtar an tseirbhís altranais sláinte phoiblí, an tseirbhís cúnaimh
bhaile, fisiteiripe, teiripe saothair, seirbhís cosliachta, cúram lae,
seirbhís cúraim fhaoisimh, srl. a áireamh leis na seirbhísí cúraim
phobail.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Bíonn difríocht idir na rialacha maidir leis na seirbhísí cúraim
phobail nach foláir a sholáthar de réir na seirbhísí éagsúla. I roinnt
cásanna, ní mór do Feidhmeannacht na Seirbhíse Sláinte seirbhísí a
sholáthar; agus i gcásanna eile, bíonn rogha ag an FSS an tseirbhís a chur
ar fáil nó gan í a chur ar fáil.</p>

<h3>Altraí Sláinte Phoiblí</h3>

<p>Ní foláir do Feidhmeannacht na Seirbhíse Sláinte seirbhís altranais a
sholáthar saor in aisce do gach sealbhóir chárta leighis. Ní gá go mbíonn
an tseirbhís teoranta do shealbhóirí chárta leighis, cé go bhfaigheann
siadsan tosaíocht óir teidlíocht dhlíthiúil a bheith acu. </p>

<p>Soláthraíonn na <a shape="rect" href="public_health_nurses.html">haltraí
sláinte phoiblí</a> go leor de na riachtanais bhunúsacha altranais agus
leighis, agus soláthraítear roinnt seirbhísí speisialta i roinnt limistéar
cúraim phobail. Áirítear leo seo an t-altranas istoíche, altranas lae,
altranas ag an deireadh seachtaine agus altranas clapsholais. Bíonn
éagsúlacht idir na seirbhísí a sholáthraíonn na haltraí sláinte
phoiblí ó cheantar go chéile, agus is minic iad mar phointe rochtana do
sheirbhísí cúraim phobail eile. </p>

<p>Fostaíonn roinnt Oifigí Sláinte Áitiúil cúntóirí cúraim mar thaca
don tseirbhís altranais sláinte phoiblí. Is é an ról atá acu ná cúram
pearsanta a sholáthar seachas seirbhísí baile, ach bíonn forluí ann idir
cuid dá gcúraim agus cúraim na gcúntóirí baile.</p>

<h3>Seirbhísí Cúnamh Baile</h3>

<p>Féadann Feidhmeannacht na Seirbhíse Sláinte socruithe a dhéanamh (ach
ní chaithfidh siad) chun cabhrú le cothabháil na ndaoine tinne nó easlána
ag a mbaile. Féadann siad socruithe a dhéanamh freisin do dhaoine óna
theastódh cúram institiúide seachas sin. Is é an gnáthbhealach chuige sin
ná seirbhís cúnaimh bhaile a sholáthar. </p>

<p>Féadann Feidhmeannacht na Seirbhíse Sláinte (FSS) nó eagrais deonacha <a shape="rect" href="home_helps.html">cúntóirí baile</a>a fhostú. Is iondúil
go gcabhraíonn siad leis na gnáthchúraim baile, cé gur féidir leo cabhrú
le cúram pearsanta fosta. Má fhaigheann tú cúntóir baile, b’fhéidir go
mbeadh ort cuid den costas a íoc, ach athraíonn an cleachtas sin ó cheantar
go chéile. </p>

<p>Soláthraíonn roinnt Oifigí Sláinte Áitiúil seirbhís fhaoisimh
theoranta cúnaimh bhaile do chúramóirí.</p>

<h3>An Fhisiteiripe</h3>

<p>Is sa phobal a sholáthraítear <a shape="rect" href="physiotherapy_services.html">seirbhísí fisiteiripe</a> go ginearálta,
agus is iondúil iad a bheith saor in aisce do shealbhóirí chárta leighis.
Bíonn liostaí feithimh i bhfeidhm i go leor ceantar. Ní bhíonn seirbhísí
baile ar fáil ach i líon beag cásanna. </p>

<h3>Teiripeoirí Saothair</h3>

<p>Fostaíonn an chuid is mó d'Oifigí Sláinte Áitiúil <a shape="rect" href="occupational_therapy_services.html">teiripeoirí saothair</a>. Bíonn a
gcuid seirbhísí ar fáil saor in aisce do shealbhóirí chárta leighis de
ghnáth. Bíonn liostaí feithimh i bhfeidhm sa chuid is mó de na limistéir
chúraim phobail do na seirbhísí sin.</p>

<h3>Seirbhísí Cosliachta</h3>

<p>Bíonn <a shape="rect" href="chiropody_services.html">seirbhísí
cosliachta</a>ar fáil saor in aisce do shealbhóirí chárta leighis sa chuid
is mó de na limistéir chúraim phobail. </p>

<h3>Áiseanna Teicniúla</h3>

<p>Cuireann an FSS áiseanna agus fearais leighis agus máinliachta, ar nós
cathaoireacha rotha agus áiseanna siúil, a sholáthar saor in aisce do
shealbhóirí chárta leighis agus do dhaoine atá ar an <a href="../health_related_benefits_and_entitlements/long_term_illness_scheme.html">Scéim
Tinneas Fadtéarmach</a>. Mura bhfuil cárta leighis agat, féadann tú na
háiseanna agus fearais sin a fháil saor in aisce más cuid de chóireáil
ospidéil iad. Is amhlaidh i gcleachtadh go bhféadann na Limistéir FSS roinnt
cabhrach le costais a chur ar fáil i gcásanna eile. </p>

<p>Má tá <a shape="rect" href="../insurance/private_health_insurance.html">árachas sláinte</a>
príobháideach agat, d'fhéadfaí go gcumhdófaí tú do chuid nó d’iomlán
na gcostas.</p>

<h3>Cúram faoisimh</h3>

<p>Féadann an <a shape="rect" href="../services_for_people_with_disabilities/respite_care.html">cúram
faoisimh</a> a bheith bunaithe sa phobal nó in institiúid. Is amhlaidh i
gcleachtadh go soláthraítear an cúram faoisimh do chéim athraitheach ag
roinnt ionad ar fud na tíre – sa FSS i roinnt cásanna agus ag eagrais
deonacha i gcásanna eile. </p>

<h3>Ionaid Lae</h3>

<p>Áirítear leis na hionaid lae na hionaid a sholáthraíonn
gníomhaíochtaí lae ar nós na n-áiseanna caithimh aimsire, spóirt agus
fóillíochta agus na n-áiseanna sainchlinice a sholáthraíonn teaglaim de
sheirbhísí athshlánaithe leighis agus gairme. Soláthraítear <a shape="rect" href="../services_for_people_with_disabilities/day_centres.html">ionaid lae</a>
ar bhonn athraitheach ar fud na tíre, roinnt acu arna maoiniú ag an
bhFeidhmeannacht na Seirbhíse Sláinte agus cinn eile arna maoiniú ag eagrais
deonacha. Ní bhíonn na hionaid lae a sholáthraíonn cúram leighis chomh
forleathan céanna, agus is é an FSS a mhaoiníonn iad. Is trí tharchur a
fhaightear rochtain ar na hionaid lae, agus bíonn na coinníollacha
incháilitheachta éagsúil ó cheantar go ceantar, rud a chiallaíonn go
mbíonn tástálacha i bhfeidhm i roinnt cásanna. </p>

<h3>Seirbhís Béilí</h3>

<p>Is meascán de chomhlachtaí deonacha agus reachtúla a sholáthraíonn na
seirbhísí béilí go ginearálta. Bíonn na slite ina soláthraítear iad seo
éagsúil ó cheantar go ceantar. Is trí tharchur a fhaightear rochtain ar
sheirbhísí béilí de ghnáth. D’fhéadfaí go n-iarrfaí ort cuid de
chostas na seirbhísí béilí a chlúdú. Bíonn na coinníollacha
incháilitheachta éagsúil ó cheantar amháin go chéile.</p>

<h3>Iompar</h3>

<p>Soláthraíonn an FSS seirbhísí iompair ar bhonn athraitheach ar fud na
tíre. Áirítear leis na seirbhísí seo rochtain ar ospidéil lae agus ar
ionaid lae, agus rochtain ar rannóga na n-othar seachtrach agus ar
sheirbhísí ospidéil eile. </p>

<h3>Seirbhísí eile</h3>

<p>Áirítear leis na seirbhísí cúraim phobail eile <a shape="rect" href="social_work_services.html">oibrithe</a>, <a href="speech_and_language_therapy_services.html">teiripeoirí urlabhra</a>
agus <a href="dietician_clinical_nutritionists.html">bia-eolaithe</a>. </p>
</div>
<div class="topic base_howtoapply">
<h2 class="topic base_howtoapply_title" id="l94472">Conas Iarratas a dhéanamh</h2>

<p>Ba chóir duit é a fhiafraí de do dhochtúir teaghlaigh ar dtús, nó a
dhul i dteagmháil le <a shape="rect" href="http://www.hse.ie/eng/services/list/1/LHO/">Oifig Sláinte
Áitiúil</a>.</p>
</div>
</div>
</html>
