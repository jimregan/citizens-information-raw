<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ranníocaíochtaí fadchónaithe i leith seirbhísí tacaíochta
  cónaitheacha
</title>
    
    <meta name="description" content="Más í Feidhmeannacht na Seirbhíse Sláinte (FSS) a sholáthraíonn do chóiríocht nó do chostais bheatha laethúla, nó go soláthraítear iad thar ceann na FSS, b’fhéidir go gcaithfeá Ranníocaíocht Fhadchónaithe a íoc leis na costais chothabhála agus cóiríochta úd.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ranníocaíochtaí fadchónaithe i leith seirbhísí tacaíochta
  cónaitheacha</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#l39235">Achomhairc</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Má chónaíonn tú i gcóiríocht arna soláthar ag Feidhmeannacht na
Seirbhíse Sláinte (FSS), nó ag soláthróir éigin eile thar ceann na FSS,
agus go soláthraítear cúram altranais inti, féadfaidh tú <a href="../gp_and_hospital_services/hospital_charges.html">muirear
fadchónaithe</a> a íoc.</p>

<p>Tiocfaidh Ranníocaíochtaí Fadchónaithe le do chóiríocht agus do
chothabháil in ionad na muirear fadchónaithe ó 1 Eanáir 2017 ar aghaidh.
Beidh feidhm leis na rátaí céanna i gcomhair na Ranníocaíochtaí
Fadchónaithe mar a mbíonn feidhm i láthair na huaire leis na muirir
fhadchónaithe (mar a soláthraítear cúram altranais go lánaimseartha nó go
páirtaimseartha).</p>

<p>Beidh feidhm freisin leis na Ranníocaíochtaí Fadchónaithe i gcomhair
seirbhísí tacaíochta cónaitheacha don mheabhairshláinte agus don
mhíchumas arna soláthar ag, nó thar ceann, na FSS i gcóiríocht gan
seirbhís altranais ná leighis. Beidh feidhm le ráta Ranníocaíochta níos
ísle sa chóiríocht úd.</p>
</div>

<div class="topic base_rules">
<h2 class="topic base_rules_title" id="l555d1">Rialacha</h2>

<p>Bítear ag soláthar <em>Seirbhísí Tacaíochta Cónaitheacha</em> más í
an FSS a sholáthraíonn do chóiríocht nó do chostais bheatha laethúla, nó
má sholáthraítear iad thar ceann na FSS (ach ní bhíonn feidhm leis na
ranníocaíochtaí ar a gcuirtear síos anseo má chlúdaítear tú leis an
Scéim Tacaíochta do Thithe Altranais nó má fhaigheann tú géarchúram
othar cónaitheach).</p>

<p>Is iondúil go gcaithfidh tú méid réamhshocraithe a íoc i leith na
gcostas cothabhála agus cóiríochta úd. Tugtar <em>Ranníocaíocht
Fhadchónaithe</em> air sin (ar a dtugtar freisin <em>Ranníocaíocht
Cothabhála agus Cóiríochta</em> na <em>Seirbhísí Tacaíochta
Cónaitheacha</em>).</p>

<p>Bíonn feidhm leis an Ranníocaíocht Fhadchónaithe má tá tú tar éis
Seirbhísí Tacaíochta Cónaitheacha a fháil ar feadh breis agus 30 lá le 12
mí anuas. Ní íocann tú ach amháin as na laethanta nuair a fhaigheann tú
seirbhísí tacaíochta cónaitheacha ó do sholáthróir (déantar lá amháin
a áireamh má fhaigheann tú na seirbhísí thar oíche, is é sin, thar
mheánoíche).</p>

<p>Íoctar an ranníocaíocht le do chostais chóiríochta agus cothabhála ar
nós teasa, leictreachais, earraí ceannaithe nó béilí.</p>

<p>Má íocann tú cíos cheana féin nó má íocann tú as earraí
ceannaithe, mar shampla, le ciste teaghlaigh, is féidir leis sin leanúint ar
aghaidh agus a thabhairt san áireamh mar chuid de do Ranníocaíocht
Fhadchónaithe.</p>

<p>Más í an FSS a sholáthraíonn roinnt de do chostais bheatha laethúla –
bia, billí fóntais agus mar sin de – nó má sholáthraítear iad thar
ceann na FSS, ach nach soláthraítear do chóiríocht mar sin, is amhlaidh a
laghdófar do Ranníocaíocht faoin méid cíos a íocann tú nó faoi €30 in
aghaidh na seachtaine, cibé ceann is mó.</p>

<p>Má tá cárta leighis agat, íocann tú an Ranníocaíocht Fhadchónaithe i
leith do bhia, fóntas agus cóiríochta óir nach gclúdaítear iad sin le do
chárta leighis.</p>

<h3>Measúnú</h3>

<p>Cuideoidh do sholáthróir seirbhíse leat chun teacht ar an méid a
chaithfidh tú a íoc. Déanfar measúnú aonair chun a chinntiú gur ceart é
an méid a íocann tú. Féadfaidh tú cúnamh a fháil ó dhuine muinteartha
leat nó ó ionadaí éigin eile ar féidir leo freastal ar chruinnithe i do
theanntasa.</p>

<p>Má íocann tú muirir fhadchónaithe cheana féin:</p>
<ul><li>Tiocfaidh na Ranníocaíochtaí Fadchónaithe ina n-ionad sin ó 1
    Eanáir 2017 ar aghaidh. Eagróidh do sholáthróir seirbhíse chun do
    chúinsí airgeadais a mheasúnú chomh luath agus is féidir.</li>
  <li>Is dócha gurb ionann an ráta a íocfaidh tú mar an ráta roimhe seo
    murar tháinig athrú ar do chúinsí ó socraíodh do mhuirear
    fadchónaithe i leith.</li>
  <li>Leanfaidh tú ar aghaidh ag íoc an ráta chéanna mura mbíonn do
    mheasúnú críochnaithe ag do sholáthróir seirbhís faoi 1 Eanáir 2017.
    Críochnófar do mheasúnú faoi 1 Iúil 2017 ag a dhéanaí.</li>
  <li>Is amhlaidh a aisíocfaidh do sholáthróir seirbhíse leat má
    ró-íocann tú méid ar bith ó 1 Eanáir 2017 ar aghaidh toisc nár
    críochnaíodh do mheasúnú go fóill.</li>
</ul><h3>Ioncam measúnaithe</h3>

<p>Is ionann an t-ioncam a mheasúnaítear agus an méid a fhágtar leat tar
éis asbhaintí ar nós cánach agus ÁSPC.</p>

<p>Áirítear leis an ioncam a measúnaíodh:</p>
<ul><li>Íocaíochta na Roinne Coimirce Sóisialaí — cé is moite
    d’íocaíochtaí a liostaítear faoi 'Ioncam eisiata'</li>
  <li>Ioncam ó do phost, féinfhostaíocht, ceird, feirmeoireacht, slí
    bheatha nó gairm</li>
  <li>Tuilleamh os cionn €120 in aghaidh na seachtaine ó phost
    athshlánúcháin (mar shampla, má thuilleann tú €130 in aghaidh na
    seachtaine, is amhlaidh a áireofar €10 in aghaidh na seachtaine leis an
    measúnú ioncaim)</li>
  <li>Ioncam ó do phinsean lena n-áirítear pinsean gairmiúil nó pinsean
    coigríche</li>
  <li>Ioncam cíosa ó mhaoin agus talamh</li>
  <li>Ioncam ó tháillí, coimisiúin, díbhinní, ús nó ioncam de chineál
    comhchosúil</li>
  <li>Íocaíochtaí faoi shocraíocht dhlíthiúil, cúnant nó uacht</li>
  <li>Íocaíochtaí cothabhála</li>
  <li>Ús nó díbhinní a thuilltear ar choigiltis (ach amháin más mó do
    choigilteas ná €15,000)</li>
  <li>Ioncam ó bheith i seilbh oifige nó stiúrthóireachta</li>
  <li>Ioncam ó ríchíosanna agus aoisliúntais</li>
</ul><h3>Ioncam eisiata</h3>

<p>Tugtar ioncam eisiata nó neamhshuimithe ar an ioncam nach nglactar san
áireamh chun do Ranníocaíocht a mheasúnú.</p>

<p>Eisiaitear an t-ioncam nach leat féin é (mar shampla, ioncam do
pháirtíse, do chéilese nó duine éigin eile i do theaghlach).</p>

<p>Déantar neamhshuim freisin den chéad €120 tuilleamh in aghaidh na
seachtaine ó phost athshlánaithe.</p>

<p>Ní ghlactar san áireamh aon ús ná díbhinní i gcás coigiltis suas le
€15,000.</p>

<p>Déantar neamhshuim de na híocaíochtaí seo a leanas:</p>
<ul><li>Forlíonadh Ioncaim Theaghlaigh</li>
  <li>Sochar Leanaí</li>
  <li>Liúntas Cúramóra</li>
  <li>Liúntas Cúraim Bhaile</li>
  <li>Forlíonadh Cíosa nó fóirdheontas cóiríochta</li>
  <li>Forlíonta seachtainiúla arna n-íoc faoin scéim Liúntais Leasa
    Shóisialaigh Fhorlíontaigh</li>
  <li>Méadú d’Aosach Cáilithe nó do Leanbh Cáilithe</li>
  <li>Liúntais Bhreosla, Oileánda agus Maireachtála Aonair</li>
  <li>Íocaíochtaí Caomhnóirí</li>
  <li>Liúntas Cúraim Altrama</li>
  <li>Liúntas Luaineachta</li>
  <li>Deontais chothabhála oideachais tríú leibhéal</li>
  <li>Liúntas d’oiliúint athshlánúcháin</li>
</ul><p>Déantar neamhshuim de na híocaíochtaí cúitimh seo a leanas (i dteannta
le haon ioncam a thagann ón íocaíocht):</p>
<ul><li>Íocaíocht ar bith faoin Acht um Shásamh do Mhná a raibh Cónaí orthu
    i bhForais Áirithe 2015 (do mhná a d’oibrigh mar shampla sna
    Neachtlanna Magdalen)</li>
  <li>Íocaíocht ex-gratia ar bith faoi Scéim Sásaimh Ospidéal Lourdes 2007
    nó faoi Scéim Íocaíochta Ospidéal Lourdes</li>
  <li>Íocaíocht ex-gratia ar bith faoin Scéim Íocaíochta
  Simfiseatóime</li>
  <li>Íocaíochtaí áirithe um míchumas de bharrTailídimíde</li>
</ul><p>Gheobhaidh tú litir nuair a bheidh do mheasúnú críochnaithe ina
n-inseofar duit méid do Ranníocaíochta Fadchónaithí.</p>

<p>Ba chóir duit insint do do sholáthróir seirbhíse má thagann aon athrú
ar do chúinsí, a eagróidh measúnú chun féachaint ar cheart do
Ranníocaíocht a athrú.</p>
</div>

<div class="topic base_rates">
<h2 class="topic base_rates_title" id="l1e7b8">Rataí</h2>

<p>Braithfidh méid do ranníocaíochta ar:</p>
<ul><li>D’ioncam.</li>
  <li>Do chaiteachais bhunúsacha. Féadfaidh tú cáiliú i gcomhair
    tarscaoilte chun a chinntiú go dtiocfaidh a n-íocann tú laistigh de
    d’acmhainn (féach thíos).</li>
  <li>An cineál cóiríochta ina gcónaíonn tú.</li>
</ul><p>Tá 3 chineál cóiríochta ann:</p>
<ul><li>Cóiríocht Chatagóir A mar a mbíonn cúram leighis nó altranais
    lánaimseartha (24 uair)</li>
  <li>Cóiríocht Chatagóir B mar a mbíonn cúram leighis nó altranais
    pháirtaimseartha (níos lú ná 24 uair)</li>
  <li>Cóiríocht Chatagóir C (cóiríocht eile, ar nós socruithe cónaithe
    neamhspleácha)</li>
</ul><p>Is ann d’uasráta Ranníocaíochta. Íocfaidh tú an t-uasráta sin má
théann d’ioncam thar mhéid áirithe. Más ísle d’ioncam is amhlaidh a
íocann tú níos lú: tá tábla de rátaí Ranníocaíochta i leith gach
banda ioncaim in <a href="http://www.irishstatutebook.ie/eli/2017/si/58/made/en/print">hIonstraim
Reachtúil Uimh. 58 de 2017</a>.</p>

<p></p>

<table border="1"><caption><strong>Ranníocaíocht sheachtainiúil uasta</strong></caption>
  <col><col><col><tbody><tr><td>Cóiríocht </td>
      <td>Ioncam os cionn</td>
      <td>Ranníocaíocht Uasta</td>
    </tr><tr><td>Catagóir A</td>
      <td>€213</td>
      <td>€175</td>
    </tr><tr><td>Catagóir B</td>
      <td>€199 </td>
      <td>€130</td>
    </tr><tr><td>Catagóir C</td>
      <td>€193</td>
      <td>€70</td>
    </tr></tbody></table><p>Más eol duit go sáraíonn d’ioncam an méid ag a gcaitheann tú an
Ranníocaíocht uasta a íoc agus nach mian leat tarscaoileadh a lorg (féach
thíos), is féidir leat roghnú chun aontú chun an Ranníocaíocht uasta a
íoc gan do shonraí ioncaim a thaisceadh ná gan dul tríd an bpróiseas
measúnaithe.</p>

<p>Bíonn tú i dteideal íosmhéid airgid bhreise bheith agat do d’úsáid
phearsanta tar éis an Ranníocaíocht Fhadchónaithe a íoc.</p>

<table border="1"><caption><strong>Méid d’úsáid phearsanta</strong></caption>
  <col><col><tbody><tr><td>Cóiríocht</td>
      <td>Íosmhéid seachtainiúil</td>
    </tr><tr><td>Catagóir A</td>
      <td>€33 </td>
    </tr><tr><td>Catagóir B</td>
      <td>€64 </td>
    </tr><tr><td>Catagóir C</td>
      <td>€118</td>
    </tr></tbody></table><br><p><strong>Sampla</strong></p>

<p>Más ionann d’ioncam amháin agus an Liúntas Míchumais de €193,
taispeántar sa tábla rátaí Ranníocaíocht an t-uasmhéid a chaithfidh tú
a íoc gach aon seachtain:</p>
<ul><li>€155 má tá tú i gcóiríocht Chatagóir A</li>
  <li>€120 má tá tú i gcóiríocht Chatagóir B</li>
  <li>€70 má tá tú i gcóiríocht Chatagóir C</li>
</ul><h3>Tarscaoileadh</h3>

<p>Is féidir leat iarratas a dhéanamh ar tharscaoileadh má bhíonn
caiteachais bhunúsacha agat agus mura mbeadh sé ar d’acmhainn an ráta
Ranníocaíochta caighdeánach do d’ioncam. Má tá tarscaoileadh agat is
ionann é agus comhaontú go n-íocfaidh tú Ranníocaíocht Fhadchónaithe
laghdaigh nó Ranníocaíocht Fhadchónaithe ar bith. Breithneofar do chúinsí
airgeadais agus na héilimh a leagtar amach i do phlean cúraim.</p>

<p>Glactar san áireamh sa mheasúnú um tharscaoileadh:</p>
<ul><li>Íocaíochtaí a dhéanann tú cheana féin i gcomhair do chothabhála
    agus do chóiríochta.</li>
  <li>Caiteachais chun d’éilimh leighis, teiripeacha, athshlánúcháin nó
    sláinte a shásamh (lena n-áirítear na héilimh a leagtar amach i do
    phlean cúraim).</li>
  <li>Do chaiteachais bhunúsacha. Áirítear leis sin caiteachais réasúnta
    do chleithiúnach. Áirítear leis freisin do thiomantais airgeadais ar
    nós cíosa nó íocaíochtaí morgáiste do do bhaile teaghlaigh,
    íocaíochtaí cothabhála nó aisíocaíochtaí ar iasachtaí reatha.</li>
</ul><p>Inseoidh do sholáthróir seirbhíse duit na cáipéisí a chaithfidh tú a
sholáthar i dteannta le d’iarratas ar tharscaoileadh, ar nós billí,
admhálacha, ráiteas bainc agus duillíní pá. Mura mbíonn na cáipéisí
sin go léir agat ámh i rith do mheasúnaithe féin, is féidir leat aon
cháipéisí gan taisceadh a sholáthar chomh luath agus is féidir dá éis
sin ionas gur féidir le do sholáthróir seirbhíse an measúnú a
chríochnú.</p>

<p>Gheobhaidh tú litir ach a mbeidh do mheasúnú críochnaithe ina n-inseofar
duit an méid Ranníocaíochta Fadchónaithe a chaithfidh tú a íoc, an mbeidh
tarscaoileadh agat nó nach mbeidh, méid an tarscaoilte (más ann dó), agus
míniú.</p>
</div>

<div class="topic base_howtoapply">
<h2 class="topic base_howtoapply_title" id="l39235">Achomhairc</h2>

<p>Is féidir leat iarraidh ar do sholáthróir seirbhíse chun do mheasúnú a
nuashonrú má thagann athrú ar do chúinsí.</p>

<p>Is féidir leat iarraidh ar do sholáthróir seirbhíse chun do mheasúnú a
cheartú má shíleann tú go ndearnadh meancóg ann.</p>

<p>Is féidir leat an cinneadh a achomharc mura mbíonn tú sona sásta le
méid do Ranníocaíochta Fadchónaithe.</p>

<p>Más mian leat achomharc a thabhairt is féidir leat scríobh chuig Oifig
Achomhairc Náisiúnta na FSS, An Clochar, Campas Sláinte Bhéal Átha
Seanaidh, Sráid an Choláiste, Béal Átha Seanaidh, Co. Dhún na nGall F94
TPX4, nó trí ríomhphost chuig: <a href="mailto:regionalappealsoffice@hse.ie">regionalappealsoffice@hse.ie</a>.</p>

<p>Mínigh an fáth go bhfuil tú míshásta leis an gcinneadh agus na
cúiseanna go dteastaíonn uait é a athbhreithniú. Áirigh cóip de litir an
chinnidh agus aon cháipéis ábhartha eile leis.</p>

<p>Má bhíonn tú fós míshásta tar éis duit achomharc a dhéanamh is
féidir leat litir ghearáin a scríobh chuig <a href="../../../government_in_ireland/national_government/standards_and_accountability/office_of_the_ombudsman.html">Oifig
an Ombudsman</a>.</p>
</div>

<div class="topic base_wheretoapply">
<h1 class="topic base_wheretoapply_title"></h1>

<p></p>
</div>
<!--this section produces the further information bit at the bottom of the document.
<div class="topic further_info">

<h1 class="further_info">Further information</h1>
<p>Text goes here</p>
</div>
-->
</div>
<!--this is the section that produces "Useful resources" in the box on the right-hand side. Below is an example.
	<div id="useful_resources">
      <ul>
	<li>
	  <a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
	</li>
	
      </ul>
    </div>
	-->
</html>
