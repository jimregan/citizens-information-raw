<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Rialú ar sheirbhísí cónaitheacha do dhaoine le míchumais 
</title>
    
    <meta name="description" content="Ní foláir go sásaíonn na seirbhísí cónaitheacha do dhaoine le míchumais caighdeáin áirithe. Is é an tÚdarás um Fhaisnéis agus Cáilíocht Sláinte (HIQA) a bhíonn freagrach as a gclárúchán agus a gcigireacht.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Rialú ar sheirbhísí cónaitheacha do dhaoine le míchumais </h1>
	
<ul class="anchorlinks"><li><a href="#lc66f4">Réamhrá</a></li><li><a href="#l6143e">Caighdeáin</a></li><li><a href="#lbc310">Cigireachtaí</a></li><li><a href="#ld3f73">Gearáin</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Ní foláir go sásaíonn na seirbhísí cónaitheacha do dhaoine le
míchumais caighdeáin áirithe. Bíonn feidhm leis na caighdeáin úd do
sheirbhísí cónaitheacha, lena n-áirítear seirbhísí faoisimh, bídís i
bhfeighil Fheidhmeannacht na Seirbhíse Sláinte (FSS) nó faoi stiúir
comhlachtaí poiblí, príobháideach nó saorálacha eile a fhaigheann cistiú
nó cúnamh ón FSS.</p>

<p>Is é an tÚdarás um Fhaisnéis agus Cáilíocht Sláinte (HIQA) a bhíonn
freagrach as clárú agus cigireacht na seirbhísí cónaitheacha do leanaí
agus d’aosaigh le míchumais. Ní mór do gach ionad ainmnithe do dhaoine le
míchumais clárú le HIQA.</p>

<p>Déantar na seirbhísí cónaitheacha a imscrúdú os coinne na gCaighdeán
Náisiúnta um Sheirbhísí Cónaitheacha do Leanaí agus Aosaigh le
Míchumais, agus ceadaítear iad chun a chinntiú go gcloíonn siad leis na
rialacháin.</p>

<p>Foilsítear tuairiscí tar éis gach cigireacht. <a href="https://www.hiqa.ie/social-care/find-a-centre/inspection-reports">Bíonn
tuairiscí cigireachta ar fáil lena n-íoslódáil</a> ó láithreán
gréasáin an tÚdarás um Fhaisnéis agus Cáilíocht Sláinte féin, <a href="http://hiqa.ie/">hiqa.ie</a>.</p>
</div>

<div class="topic base_rules">
<h2 class="topic base_rules_title" id="l6143e">Caighdeáin</h2>

<p>Is sna <a href="https://www.hiqa.ie/node/33">Caighdeáin Náisiúnta um
Sheirbhísí Cónaitheacha do Leanaí agus Aosaigh le Míchumais</a> a leagtar
amach an méid a chaitheann soláthróir seirbhísí a dhéanamh, agus an méid
ar féidir le cónaitheoir, lena dteaghlach, le cúramóir, nó leis an bpobal
bheith ag dúil lena fháil sna suíomhanna cúraim chónaithigh do dhaoine le
míchumais.</p>

<p>Rangaítear na Caighdeáin de réir 8 n-eochairthéama. Baineann na chéad
cheithre cinn leis an gcáilíocht agus leis an tsábháilteacht:</p>
<ul><li>Tacaíochtaí agus cúram don duine aonair</li>
  <li>Seirbhísí éifeachtacha</li>
  <li>Seirbhísí sábháilte</li>
  <li>Sláinte agus forbairt</li>
</ul><p>Agus baineann 4 acu le cumas agus le hacmhainn:</p>
<ul><li>Ceannaireacht, rialachas agus bainistiú</li>
  <li>Úsáid acmhainní</li>
  <li>Lucht saothair freagrúil</li>
  <li>Úsáid faisnéise</li>
</ul><p>Tá HIQA tar éis <a href="https://www.hiqa.ie/system/files/Standards-Disabilities-Children-Adults-Plain-English.pdf">treoir
do na Caighdeáin</a> a fhoilsiú agus tá <a href="https://www.hiqa.ie/system/files/Standards-Res-Disabilities-Adults-Guide.pdf">leagan
soléite de na Caighdeáin d’aosaigh</a>, <a href="https://www.hiqa.ie/system/files/Standards-Res-Disabilities-Children-Guide.pdf">leagan
soiléite de na Caighdeáin do leanaí</a> agus <a href="https://soundcloud.com/hiqa/sets/national-standards-for-children-and-adults-with-disabilities">closleagan
de na Caighdeáin</a> ann.</p>

<h2>Clárúchán</h2>

<p>Caitheann soláthróir seirbhíse a léiriú go sásaíonn sé na
caighdeáin ábhartha agus na ceanglais dlíthiúla, agus gur féidir leis
éilimh na gcónaitheoirí a shásamh chun is go dtugtar deimhniú
clárúcháin dóibh chun seirbhís chónaitheach a fheidhmiú do dhaoine le
míchumais.</p>

<p>Caitheann na seirbhísí clárú le HIQA agus déanfar cigireacht orthu chun
a chinntiú go mbaineann ardcháilíocht sheasmhach leis na seirbhísí go
léir. Caitheann na seirbhísí athchlárú gach 3 bliana.</p>
</div>

<div class="topic base_rates">
<h2 class="topic base_rates_title" id="lbc310">Cigireachtaí</h2>

<p>Déanfar cigireacht ar sheirbhísí cónaitheacha os coinne na gCaighdeán
Náisiúnta agus os coinne na reachtaíochta agus na rialachán ábhartha.
Féadann na cigireachtaí bheith fógartha nó gan choinne, agus féadann siad
tarlú isló, um thráthnóna, ag an deireadh seachtaine nó istoíche.</p>

<p>Labhraíonn na cigirí le linn cuairte cigireachta leis na leanaí agus na
haosaigh a chónaíonn sa tseirbhís chónaitheach agus lena dteaghlaigh agus
le bainisteoirí, baill foirne agus daoine leasmhara ar mian leo labhairt leo.
Díríonn na cigirí ar thaithí an duine a chónaíonn sa tseirbhís
chónaitheach agus ar an ngnáthshaol cónaitheach inti. Breathnaíonn siad
freisin ar ghnáthchúrsaí laethúla, cáilíocht na cóiríochta agus na
mbéilí, agus ar ghnéithe eile den ghnáthshaol laethúil.</p>

<p>Má cheapann cigirí HIQA gur contúirteach í an tseirbhís féin, nó nach
mbítear ag sásamh na gCaighdeán Náisiúnta agus na rialachán, beidh an
chumhacht dhlíthiúil acu chun glacadh le roinnt beart ar mhaithe leis na
cónaitheoirí. D’fhéadfaí áireamh leo sin cur coinníollacha
clárúcháin leo, diúltú chun an tseirbhís a chlárú, ionchúiseamh nó
cealú an chlárúcháin.</p>

<h2>Tuairiscí</h2>

<p><a href="https://www.hiqa.ie/social-care/find-a-centre/inspection-reports">Foilsítear
na tuairiscí cigireachta ar láithreán gréasáin HIQA</a>. Tugtar eolas faoi
na seirbhísí cónaitheacha, líon na n-ionad agus na saoráidí ginearálta
sna tuairiscí cigireachta. Tugtar achoimre ar thorthaí na cigireachta, ag
léiriú na ndea-chaighdeán cúraim agus na ngnéithe óna dteastaíonn
feabhsú. Aithnítear sa tuairisc aon bheart éigeantach a chaithfear a
dhéanamh.</p>
</div>

<div class="topic base_howtoapply">
<h2 class="topic base_howtoapply_title" id="ld3f73">Gearáin</h2>

<p><a href="https://www.hiqa.ie/concern-about-services">IS féidir leat eolas a
sholáthar do HIQA má bhíonn tú buartha faoi sheirbhís éigin</a>.</p>

<p>Níl aon sainchúram dlíthiúil ag HIQA chun gearáin sonracha a fhiosrú,
ach déantar gach faisnéis gan iarraidh a mheasúnú agus a thabhairt san
áireamh mar chuid dá ghníomhaíochtaí monatóireachta lena n-áireofaí mar
shampla iarratas don soláthróir seirbhís chun fiosrúchán a dhéanamh nó
chun faisnéis a sholáthar.</p>

<p>Soláthraíonn HIQA bileog eolais um <a href="https://www.hiqa.ie/system/files/Responding-to-concerns-disability-services.pdf">Freagra
a thabhairt d’ábhair imní i lárionaid ainmnithe do leanaí agus aosaigh le
míchumais (pdf)</a>.</p>
</div>

<!--this section produces the further information bit at the bottom of the document.
<div class="topic further_info">

<h1 class="further_info">Further information</h1>
<p>Text goes here</p>
</div>
-->
</div>
<!--this is the section that produces "Useful resources" in the box on the right-hand side. Below is an example.
	<div id="useful_resources">
      <ul>
	<li>
	  <a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
	</li>
	
      </ul>
    </div>
	-->
</html>
