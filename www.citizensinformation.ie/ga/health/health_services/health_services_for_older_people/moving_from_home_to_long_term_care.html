<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ag bogadh ón mbaile go cúram fadtéarmach
</title>
    
    <meta name="description" content="Is féidir le formhór na ndaoine aosta agus na ndaoine óga atá breoite go hainsealach leanúint ar aghaidh ag maireachtáil sa bhaile le tacaíocht ón FSS agus óna dteaghlaigh. Faisnéis maidir le bogadh ón mbaile go cúram fadchónaithe, dá mbeadh sé riachtanach nó inmhianaithe.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ag bogadh ón mbaile go cúram fadtéarmach</h1>
	
<ul class="anchorlinks"><li><a href="#lc66f4">Réamhrá</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>De ghnáth éiríonn an cheist maidir le bogadh ón mbaile chuig cúram
institiúide fadtéarmach nuair a bhíonn daoine níos sine. Bíonn sé ina
fhadhb freisin do líon beag de dhaoine óga nach féidir leanúint ar aghaidh
le maireachtáil sa bhaile mar gheall ar theacht míchumais nó dul chun donais
galair ainsealaigh. </p>

<p>Tá formhór na ndaoine aosta in Éirinn in ann maireachtáil ina mbailte
féin le tacaíocht óna dteaghlaigh, a gcomharsana agus na seirbhísí
sláinte agus cúram pobail. Gach bliain, áfach, faigheann roinnt daoine amach
nach bhfuil siad in ann leanúint ar aghaidh ag maireachtáil sa bhaile agus go
dteastaíonn uathu bogadh chuig cúram fadtéarmach. </p>

<p>Tugaimid breac-chuntas anseo ar fhaisnéis a bheadh ina cuidiú leat
leanúint ar aghaidh ag maireachtáil sa bhaile nó an t-aistriú a dhéanamh
chuig cúram fadchónaithe, dá mbeadh sé riachtanach nó inmhianaithe. Is
forléargas leathan an fhaisnéis seo ar na seirbhísí agus tacaíochtaí atá
ar fáil agus ar do theidlíochtaí. Tá níos mó faisnéise mionsonraithe ar
fáil maidir leis na saincheisteanna seo trí na naisc thíos. </p>

<h3>Tacaíochtaí le cuidiú leat leanúint ar aghaidh ag maireachtáil sa
bhaile </h3>

<p>Soláthraíonn Feidhmeannacht na Seirbhíse Sláinte (FSS) raon de <a shape="rect" href="../care_in_your_community/community_care_services.html">Sheirbhísí
Cúram Pobail</a> le cuidiú leat leanúint ar aghaidh ag maireachtáil sa
bhaile. Féadfar go gcuimseoidh an cúnamh a d’fhéadfadh a bheith ar fáil
duit seirbhísí <a shape="rect" href="../care_in_your_community/home_helps.html">Cúnaimh Baile</a>, nó <a shape="rect" href="../care_in_your_community/public_health_nurses.html">altranais
sláinte poiblí</a>. </p>

<p>Má theastaíonn cúram lánaimseartha uait féadfar go bhfaighidh tú <a shape="rect" href="home_care_packages_for_carers.html">Pacáiste um Chúram
Baile</a> ón FSS. </p>

<p>Féadfar go mbeidh do chúramóir incháilithe <a shape="rect" href="/ga/social_welfare/social_welfare_payments/carers/carers_benefit.html">Sochar
Cúramóra</a> nó <a shape="rect" href="/ga/social_welfare/social_welfare_payments/carers/carers_allowance.html">Liúntas
Cúramóra</a> a fháil agus/nó <a shape="rect" href="/ga/social_welfare/social_welfare_payments/carers/respite_care_grant.html">Deontas
Cúraim Faoisimh</a>. </p>

<p>Má fhostaíonn tú cúramóir, féadfar go mbeidh tú incháilithe
faoiseamh cánach a fháil le cuidiú leat leis na costais. <a shape="rect" href="/ga/money_and_tax/tax/tax_credits_and_reliefs_for_people_with_disabilities/tax_relief_for_employing_a_home_carer.html">Liúntas
Cánach maidir le cúram a thabhairt do dhuine éagumasaithe</a>. </p>

<p>Féadfar go mbeidh tú in ann leas a bhaint as seirbhísí a
sholáthraítear in <a shape="rect" href="../services_for_people_with_disabilities/day_centres.html">Ionaid Cúram
Lae</a>. Féadfar go gcuimseoidh na seirbhísí seo seirbhísí míochaine
chomh maith le gníomhaíochtaí sóisialta agus caithimh aimsire. </p>

<p>Má tá tú ag éirí éagumasach nó más rud é go bhfuil fonn ort
pleananna a dhéanamh don fhadtéarma, b’fhéidir gur chóir duit tuilleadh
eolais a léamh maidir le <a shape="rect" href="../legal_matters_and_health/advance_care_directives.html">Treoracha um
Ardchúram</a> agus <a shape="rect" href="../legal_matters_and_health/advance_care_directives.html">Socruithe
Dlíthiúla maidir le hÉagumas</a>. </p>

<h3>Roghanna Tithíochta </h3>

<p>Má tá sé riachtanach go ndéantar do bhaile a oiriúnú le cur ar do
chumas leanúint ar aghaidh ag maireachtáil ann, féadfar go mbeidh tú
incháilithe deontas a fháil faoin <a shape="rect" href="/ga/housing/housing_grants_and_schemes/housing_adaptation_grant_for_people_with_disability.html">scéim
um Dheontais do Dhuine Faoi Mhíchumas</a>. Soláthraíonn an FSS roinnt
deontais freisin faoin <a shape="rect" href="/ga/housing/housing_grants_and_schemes/older_people_housing.html">scéim um
feabhsuithe baile do dhaoine aosta</a>. </p>

<p>Má tá do theach féin mí-oiriúnach féadfar go mbeidh tú ábalta teach
a fháil ón údaráis áitiúil atá curtha in oiriúint go speisialta do
dhaoine aosta nó do dhaoine faoi mhíchumas, nó teach oiriúnaithe a
chuireann eagraíocht <a shape="rect" href="/ga/housing/local_authority_and_social_housing/housing_associations.html">tithíochta
dheonach</a> ar fáil. </p>

<h3>Roghanna maidir le cúram fadtéarmach </h3>

<p>Féadfar go bhfaighidh tú cúram institiúide fadtéarmach in áiseanna
cúraim fhadtéarmaigh poiblí nó i dteaghlaigh altranais príobháideacha.
</p>

<h3>Cúram fadchónaithe poiblí </h3>

<p>Níl teidlíocht maidir le cúram fadchónaithe soiléir. De réir teoirice,
tá gach duine i dteideal áit a fháil i gcúram fadchónaithe poiblí. De
réir cleachtais, níl a ndóthain áiteanna poiblí ar fáil. Soláthraítear
cúram fadchónaithe i roinnt institiúidí éagsúla, lena n-áirítear
Teaghlaigh Leasa, ospidéil sheanliachta agus aonaid altranais pobail. Níl aon
rialacha greanta i gcloch ann maidir le cén duine a fhaigheann áit i gcúram
fadchónaithe poiblí. Go ginearálta déanann an FSS measúnú agus tugtar
áiteanna ar bhonn riachtanais agus infhaighteachta. Caithfidh gach
cónaitheoir a bhfuil áit aige/aici i gcúram fadchónaithe poiblí táillí a
íoc as an gcúram fadtéarmach. Leagtar na táillí seo amach i reachtaíocht
agus ní féidir leo a bheith níos mó ná 80% den Phinsean Stáit
Neamhranníocach uasta (an Pinsean Seanaoise Neamhranníocach roimhe seo). </p>

<p>Má mheasann an FSS go dteastaíonn leaba i gcúram fadchónaithe poiblí
uait nach bhfuil ar fáil, féadfar go ndéanfaidh siad leaba conraithe i
dteaghlach altranais príobháideacha a dháileadh duit. </p>

<h3>Cúram fadchónaithe Príobháideach </h3>

<p>Soláthraíonn teaghlaigh altranais príobháideacha cúram fadchónaithe
príobháideach. </p>

<p>Cuirtear cúram fadchónaithe poiblí ar fáil i roinnt institiúidí
éagsúla, lena n-áirítear tithe altranais FSS, ospidéil sheanliachta agus
aonaid altranais pobail. Soláthraíonn tithe altranais príobháideacha cúram
fadchónaithe príobháideach. Tá sé beartaithe an córas monatóireachta
agus rialála a athrú trí <a href="http://www.hiqa.ie/">Údarás um
Fhaisnéis agus Cháilíocht Sláinte</a>.</p>

<p>Ón 27 Deireadh Fómhair 2009 féadfaidh cónaitheoirí i dtithe altranais
príobháideacha agus poiblí araon maoiniú a fháil ón <a href="nursing_homes_support_scheme_1.html">Scéim um Thacaíocht Tithe
Banaltrais</a> má shásaíonn siad riachtanais maidir leis an ngá atá acu le
cúram cónaitheach agus má shásaíonn siad an measúnú airgeadais.</p>

<p>Féadfaidh daoine atá i dtithe altranais cheana féin ag an dáta sin
leanúint ar aghaidh leis an socrú reatha nó féadfar iad a mheasúnú i
gcomhair na scéime nua, agus féadfaidh siad an socrú is fearr a oireann
dóibh a roghnú. Má leanann siad ar aghaidh le socrú fóirdheontais i dteach
altranais príobháideach d’fhéadfadh siad féin nó cibé duine eile atá
ag íoc na dtáillí a bheith incháilithe i gcomhair <a href="tax_relief_on_nursing_home_fees_and_for_dependent_relatives.html">faoiseamh
cánach ar tháillí tithe banaltrais</a>.</p>

<p>Tá <a href="http://www.hiqa.ie/resource-centre/service-users/checklist-choosing-care-centre-older-people">seicliosta
ag an Údarás um Fhaisnéis agus Cáilíocht Sláinte (HIQA) maidir le teach
altranais a roghnú</a> agus is féidir leis cabhrú leat <a href="http://www.hiqa.ie/social-care/find-a-centre">teach altranais a aimsiú i
do limistéar</a>. Tá <a href="http://www.myhomefromhome.ie/guidance">tuilleadh eolais maidir le teach
altranais a roghnú ar fáil anseo</a>. </p>

<h3>Scéim lóistín </h3>

<p>Oibríonn an FSS scéim <a shape="rect" href="boarding_out_of_older_people.html">Lóistín do Dhaoine Aosta</a> ach ní
bhaintear mórán úsáide aisti. </p>
</div>
</div>
</html>
