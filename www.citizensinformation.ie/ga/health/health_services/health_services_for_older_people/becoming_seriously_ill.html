<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Breoiteacht agus tú imithe ar scor
</title>
    
    <meta name="description" content="Tá raon d’íocaíochtaí agus sheirbhísí ar fáil in Éirinn chun tacaíocht a thabhairt do dhaoine aosta a éiríonn tinn nó a thiteann faoi mhíchumas. Eolas maidir le tacaíochtaí ioncaim, cúram sláinte, tithíocht, cánachas agus cúram a thabhairt do dhuine eile.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Breoiteacht agus tú imithe ar scor</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Cé go mbíonn saol folláin ag formhór na ndaoine ar scor, tá cuid acu a
bhíonn faoi bhreoiteacht agus mhíchumas agus d’fhéadfadh cúram a bheith
ag teastáil uathu. D’fhéadfadh sé gur imigh cuid acu ar scor mar gheall ar
theacht na breoiteachta nó an mhíchumais. Bíonn na híocaíochtaí agus
seirbhísí lena bhfuil tú i dteideal ag brath ar d’aois agus do
riachtanais. Tá an Roinn Coimirce Sóisialaí (RCS) freagrach as na
híocaíochtaí thíosluaite a dhéanamh seachas nuair a luaitear a
mhalairt.</p>

<h3>Tacaíochtaí ioncaim do dhaoine breacaosta</h3>

<p><strong>Pinsinéirí</strong></p>

<p>Más pinsinéir thú cheana féin nuair a éiríonn tú breoite nó faoi
mhíchumas, ní athraíonn do shocruithe ioncaim; faigheann tú do phinsean
agus do theidlíochtaí eile fós.</p>

<p><strong>Fostaithe</strong></p>

<p>Má tá tú fhostaithe, féadfar go bhfaighidh tú íocaíocht ó
d’fhostóir ach bíonn sé seo ag brath ar do chonradh fostaíochta. Níl aon
oibleagáid ar fhostóirí fostaithe a íoc nach bhfuil in ann obair a
dhéanamh mar gheall ar bhreoiteacht ach tá forálacha i gconarthaí
fostaíochta áirithe maidir le híocaíocht do dhaoine fad a bhíonn siad
breoite. Cuirtear i bhfeidhm é seo gan aird ar aois.</p>

<p><strong>Faoi 66 bliain d’aois</strong></p>

<p>Má éiríonn tú breoite agus neamhábalta obair a dhéanamh roimh 66
bliain d’aois, féadfar go mbeidh tú i dteideal <a href="../../social_welfare/social_welfare_payments/disability_and_illness/disability_benefit.html">Sochar
Breoiteachta</a> a fháil. Beidh foirmeacha iarratais ag do LG.</p>

<p>Tá Sochar Breoiteachta bunaithe ar ranníocaíochtaí ÁSPC. Mura
gcáilíonn tú toisc nach bhfuil go leor ranníocaíochtaí ÁSPC agat nó
toisc go bhfuil tú féinfhostaithe, féadfar go mbeidh tú incháilithe <a href="../../social_welfare/social_welfare_payments/supplementary_welfare_schemes/supplementary_welfare_allow.html">Liúntas
Leasa Forlíontach</a> a fháil ar bhonn seachtainiúil.</p>

<p>Más timpiste a tharla san ionad oibre nó breoiteacht a fuarthas ann a bhí
mar chúis le do breoiteacht nó míchumas, d’fhéadfá cáiliú do <a href="../../social_welfare/social_welfare_payments/disability_and_illness/injury_benefit.html">Shochar
Díobhálacha Ceirde</a>.</p>

<p><strong>Breoiteacht agus míchumas fadtéarmach</strong></p>

<p>Má tá breoiteacht nó míchumas fadtéarmach ort agus murar féidir leat
leanúint ar aghaidh ag oibriú, féadfar go mbeidh tú in ann do scéim pinsin
gairme nó phearsanta a éileamh má tá ceann agat agus in ann cáiliú do
Shochar Breoiteachta. Má fhanann tú bheith neamhábalta obair a dhéanamh ar
feadh bliana nó níos faide, féadfar go mbeidh tú incháilithe <a href="../../social_welfare/social_welfare_payments/disability_and_illness/invalidity_pension.html">Pinsean
Easláinte</a> a fháil. Mura bhfuil tú incháilithe Sochar Breoiteachta nó
Pinsean Easláinte a fháil, is féidir leat iarratas a dhéanamh ar an <a href="../../social_welfare/social_welfare_payments/disability_and_illness/disability_allowance.html">Liúntas
Míchumais</a> atá tástáilte ó thaobh maoine de.</p>

<p>Má tá tú incháilithe Pinsean Easláinte nó Liúntas Míchumais a
fháil, féadfar go mbeidh tú incháilithe <a href="../../social_welfare/social_welfare_payments/extra_social_welfare_benefits/free_travel.html">Saorthaisteal</a>
agus an <a href="../../social_welfare/social_welfare_payments/extra_social_welfare_benefits/household_benefits_package.html">Pacáiste
Sochair Teaghlaigh</a> a fháil chomh maith. Má tá fadhbanna agat maidir le
do chíos nó morgáiste a íoc, féadfar go mbeidh tú in ann <a href="../../social_welfare/social_welfare_payments/supplementary_welfare_schemes/rent_supplement.html">Forlíonadh
Cíosa</a> a fháil.</p>

<p>Féadfaidh an <a href="../../social_welfare/social_welfare_payments/supplementary_welfare_schemes/supplementary_welfare_allowance_scheme.html">Scéim
um Liúntas Leasa Forlíontach</a> cúnamh a sholáthar le costais éagsúla
amhail téamh, riachtanais eisceachtúla agus riachtanais phráinneacha.</p>

<h3>Roghanna tithíochta</h3>

<p>Tá roinnt <a href="../../housing/housing_grants_and_schemes/older_people_housing.html">deontais
tithíochta ar fáil do dhaoine breacaosta</a> agus do dhaoine faoi mhíchumas.
Má theastaíonn uait do bhaile a oiriúnú le cur ar do chumas fanacht ann,
féadfar go mbeidh tú incháilithe an Deontas Oiriúnaithe Tithíochta do
Dhaoine faoi Mhíchumas a fháil. D’fhéadfadh na hoiriúnuithe seomra breise
a chuimsiú, an teach a dhéanamh inrochtana maidir le cathaoir rothaí nó
seomra folctha agus leithreas a shuiteáil ar an mbunurlár. Déan iarratas ar
d’údarás áitiúil. Soláthraíonn Feidhmeannacht na Seirbhíse Sláinte
(FSS) deontais freisin faoin Scéim um Chúnamh Tithíochta do Dhaoine
Breacaosta agus an Scéim Deontas Áiseanna Soghluaisteachta.</p>

<p>Má tá do theach féin mí-oiriúnach, féadfar go mbeidh tú ábalta teach
a fháil ón údarás áitiúil atá curtha in oiriúint go speisialta do
dhaoine breacaosta nó do dhaoine faoi mhíchumas, nó teach oiriúnaithe a
fháil a chuireann eagraíocht tithíochta dheonach ar fáil. Bíonn
difríochtaí ann maidir lena leithéid de thithe a bheith ar fáil agus a
bheith incháilithe ina leith ó áit go háit ar fud na tíre.</p>

<h3>Cúram sa bhaile</h3>

<p>Má theastaíonn cúram uait, féadfaidh an FSS é a sholáthar nó
féadfaidh siad cuidiú leat íoc as. Féadfar go mbeidh do chúramóir in ann
íocaíocht a fháil ón Roinn Coimirce Sóisialaí chomh maith.</p>

<p><strong>Cúnamh le cúram sa bhaile</strong></p>

<p>Má theastaíonn cúram uait le cur ar do chumas fanacht i do chónaí sa
bhaile, féadfar go mbeidh tú in ann cúnamh a fháil ó rannán Seirbhísí
Cúraim don Phobal de chuid FSS. Cuimsíonn an cúnamh a d’fhéadfadh a
bheith ar fáil duit <a href="../care_in_your_community/home_helps.html">cúnamh sa bhaile</a> agus
<a href="../care_in_your_community/public_health_nurses.html">altranas
sláinte poiblí</a>.</p>

<p><a href="home_care_packages_for_carers.html">Scéim um Chúram Baile</a>
dírithe go príomha orthu siúd óna dteastaíonn tacaíocht cúraim chun cur
ar a gcumas cónaí sa bhaile go neamhspleách.</p>

<p>Féadfar go mbeifeá in ann cáiliú d’<a href="../../money_and_tax/tax/tax_credits_and_reliefs_for_people_with_disabilities/tax_relief_for_employing_a_home_carer.html">fhaoiseamh
cánach ar chostais cúramóir a fhostú</a> do dhuine muinteartha, cibé acu
go díreach nó trí ghníomhaireacht.</p>

<p><strong>Faoisimh chánach</strong></p>

<p>Tá <a href="../../money_and_tax/tax/income_tax_credits_and_reliefs/older_peoples_tax_credits_and_reliefs.html">faoisimh
ó cháin ioncaim do dhaoine breacaosta</a> agus <a href="../../money_and_tax/tax/tax_credits_and_reliefs_for_people_with_disabilities/">faoisimh
chánach do dhaoine faoi mhíchumas</a> ann.</p>

<p><strong>Liúntas Cúramóra</strong></p>

<p>Is íocaíocht atá tástáilte ó thaobh maoine í an íocaíocht seo do
dhaoine a sholáthraíonn cúram lánaimseartha do dhuine breacaosta nó do
dhuine éagumasaithe. Féadfar go mbeidh daoine a thugann cúram do níos mó
ná duine amháin incháilithe 50% breise d’uasráta na híocaíochta a
fháil. Má fhaigheann tú <a href="../../social_welfare/social_welfare_payments/carers/carers_allowance.html">Liúntas
Cúramóra</a>, d'fhéadfadh go mbeifeá incháilithe <a href="../../social_welfare/social_welfare_payments/extra_social_welfare_benefits/free_travel.html">Saorthaisteal</a>
agus an <a href="../../social_welfare/social_welfare_payments/extra_social_welfare_benefits/household_benefits_package.html">Pacáiste
Sochair Teaghlaigh</a> a fháil chomh maith.</p>

<p>Is féidir leat obair a dhéanamh nó cúrsaí oideachais nó oiliúna a
dhéanamh a mhéid le 15 huaire in aghaidh na seachtaine, chomh fada agus a
dhéanann tú socruithe imleora maidir leis an duine óna dteastaíonn cúram
agus aird lánaimseartha agus go gcuirtear iad seo in iúl don Roinn Coimirce
Sóisialaí.</p>

<p><strong>Liúntas Cúramóra Leath-Ráta</strong></p>

<p>Má tá íocaíochtaí áirithe leasa shóisialaigh á bhfáil agat agus má
tá cúram agus aird lánaimseartha á soláthar agat do dhuine eile,
féadfaidh tú d’íocaíocht leasa shóisialaigh a choimeád agus <a href="../../social_welfare/social_welfare_payments/carers/half_rate_carers_allowance.html">Liúntas
Cúramóra Leath-Ráta</a> a fháil.</p>

<p><strong>Sochar Cúramóra</strong></p>

<p>Is íocaíocht árachais shóisialaigh í seo do dhaoine a éiríonn as
obair chun cúram a thabhairt do dhuine éagumasaithe agus óna dteastaíonn
cúram agus aird lánaimseartha. Is féidir í a íoc ar feadh suas le dhá
bhliain agus íoctar méaduithe má tá páistí cleithiúnacha agat. Má
thugann tú cúram do níos mó ná duine amháin, féadfar go mbeidh tú
incháilithe 50% breise d’uasráta na híocaíochta a fháil. Caithfidh tú a
bheith idir 18 agus 66 bliain d’aois agus caithfidh dóthain
ranníocaíochtaí ÁSPC a bheith íoctha agat le bheith incháilithe <a href="../../social_welfare/social_welfare_payments/carers/carers_benefit.html">Sochar
Cúramóra</a> a fháil. Féadfar go mbeidh tú incháilithe Saoire Chúramóra
a fháil ó do chuid fostaíochta.</p>

<p>Is féidir leat obair a dhéanamh nó cúrsaí oideachais nó oiliúna a
dhéanamh a mhéid le 15 huaire in aghaidh na seachtaine, chomh fada agus a
dhéanann tú socruithe imleora, agus go gcuirtear iad seo in iúl don Roinn
Coimirce Sóisialaí agus nach sáraíonn tú teorainn ioncaim.</p>

<p><strong>Deontas Cúram Faoisimh</strong></p>

<p>Tá an <a href="../../social_welfare/social_welfare_payments/carers/respite_care_grant.html">Deontas
Cúraim Faoisimh</a> ar fáil do gach cúramóir a thugann cúram
lánaimseartha do dhuine breacaosta nó do dhuine faoi mhíchumas gan aird ar
mhaoin. Is iad na daoine amháin a dhéantar a eisiamh ná iad siúd a
fhaigheann íocaíocht dífhostaíochta nó iad siúd a oibríonn taobh amuigh
den bhaile ar feadh níos mó ná 15 huaire in aghaidh na seachtaine. Íoctar
an deontas i mí an Mheithimh gach bliain. Faigheann tú an íocaíocht seo go
huathoibríoch má fhaigheann tú liúntas cúramóra, nó cuir iarratas
isteach ar an Roinn Coimirce Sóisialaí.</p>

<h3>Seirbhís leighis</h3>

<p><strong>Cárta leighis/Cárta cuairte LG</strong></p>

<p>D’fhéadfá cáiliú do <a href="../entitlement_to_health_services/medical_card.html">chárta
leighis</a>.</p>

<p>Mura gcáilíonn tú do chárta leighis mar gheall go bhfuil do mhaoin
ró-ard, déantar measúnú uathoibríoch ort chun <a href="../entitlement_to_health_services/gp_visit_cards.html">Cárta Cuarite
LG</a> a fháil, ag a bhfuil teorainneacha ioncaim níos airde. </p>

<p><strong>An Scéim Breoiteachta Fadtéarmaí</strong></p>

<p>Faoin <a href="../health_related_benefits_and_entitlements/long_term_illness_scheme.html">Scéim
Breoiteachta Fadtéarmaí</a>, tá drugaí, cógais agus roinnt gairis
cheadaithe a dhéantar a ordú chun cóir leighis a chur ar riochtaí áirithe
míochaine ar fáil saor in aisce.</p>

<p><strong>Scéim Íocaíochta Drugaí</strong></p>

<p>Mura bhfuil cárta leighis agat, íocann an <a href="../entitlement_to_health_services/drugs_payment_scheme.html">Scéim
Íocaíochta Drugaí</a> as drugaí agus cógais ordaithe atá os cionn suim
sheasta mhíosúil. Tá foirmeacha iarratais ar fáil ó do chógaslann
áitiúil, d’Oifig Sláinte Áitiúil nó d’ionad sláinte.</p>

<p><strong>Muirir ospidéil</strong></p>

<p>Gearrtar <a href="../hospital_services/hospital_charges.html">muirir ar
ospidéil phoiblí</a>, ach bíonn roinnt daoine díolmhaithe, lena
n-áirítear sealbhóirí cárta leighis. Má roghnaíonn tú cúram ospidéil
phríobháidigh, tá ort íoc as na costais iomlána a bheidh i gceist.
Féadfar go mbeidh cuid de na costais seo nó na costais iomlána cumhdaithe ag
<a href="../health_insurance/private_health_insurance.html">árachas
sláinte príobháideach</a>.</p>

<p><strong>Cáin ioncaim</strong></p>

<p>Is féidir leat <a href="../../money_and_tax/tax/income_tax_credits_and_reliefs/taxation_and_medical_expenses.html">costais
leighis a éileamh i gcoinne cáin ioncaim atá íoctha</a>. Ar dtús,
caithfidh tú aon éileamh eile agus is féidir leat a dhéanamh, mar shampla,
ar árachas sláinte príobháideach.</p>

<p>Tá <a href="../../money_and_tax/tax/tax_credits_and_reliefs_for_people_with_disabilities/tax_relief_for_employing_a_home_carer.html">faoiseamh
cánach ar fáil ar chostais cúramóir a fhostú</a> do dhuine muinteartha.</p>
</div>
</div>
</html>
