<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An t-árachas sláinte príobbháideach
</title>
    
    <meta name="description" content="Cuireann an doiciméad seo síos ar na rialacha a bhaineann faoi láthair le hárachas sláinte.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An t-árachas sláinte príobbháideach</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tairgeann roinnt comhlachtaí in Éirinn árachas sláinte príobháideach
deonach. </p>

<p>Is é an <a shape="rect" href="http://www.vhi.ie">Bord Árachais Sláinte
Dheonaigh (VHI) </a>an soláthraí is mó árachais sláinte dheonaigh
phríobháidigh. Comhlacht reachtúil is ea é a ndéanann an tAire Sláinte a
bhord a cheapadh. Oibríonn <a href="http://www.layahealthcare.ie/">Laya
Healthcare</a>, QUINN-healthcare roimhe seo, <a shape="rect" href="http://www.hibernian.ie/">Aviva</a>, <a href="http://www.glohealth.ie/">GloHealth</a> agus <a href="http://www.hsf.ie/">HSF Health Plan</a> (níl aon chumhdach costais
ospidéil d'othair chónaitheach) mar sholáthraí árachais sláinte dheonaigh
phríobháidigh in Éirinn freisin. Tá roinnt soláthraithe árachais sláinte
seanbhunaithe ann a dheailáileann le grúpaí áirithe fostaithe – ní
féidir ach le fostaithe agus fostaithe ar scor agus a gcleithiúnaithe a
bheith ina mbaill dóibh. Cuirtear scéimeanna le ballraíocht theoranta ar na
scéimeanna seo – áirítear mar shamplaí na scéimeanna do na Gardaí, do
oifigigh phríosúin agus do fhostaithe an BSE. Baineann na rialacha i dtaca le
hárachas sláinte go cothrom leis na soláthraithe uile, ach déantar roinnt
eisceachtaí i gcás na scéimeanna le ballraíocht theoranta. </p>

<h3>Úsáid árachais sláinte</h3>

<p>Úsáidtear árachas sláinte chun íoc as cúram príobháideach ospidéil
nó cúram ó ghairmithe éagsúla sláinte san hospidéil nó ina gcuid
cleachtas féin. Tá socruithe éagsúla ann ó chomhlacht go céile, ach tá
socruithe ag an gcuid is mó de na comhlachtaí a ligeann don chomhlacht an
ospidéal a íoc go díreach. De ghnáth íocann tú an gairmí sláinte agus
ansin cuireann tú éileamh isteach ar an gcomhlacht sláinte árachais. Ba
chóir duit fáil amach ó do chomhlacht féin cén nósanna imeachta atá
acu.</p>

<h3>An tÚdarás Árachais Shláinte</h3>

<p>Rialóir neamhspleách reachtúil do mhargadh an árachais phríobháidigh
sláinte in Éirinn é an <a shape="rect" href="http://www.hia.ie/">tÚdarás
um Árachas Sláinte (ÚÁS)</a>. Déanann sé monatóireacht ar oibriú an
ghnó um árachas sláinte in Éirinn agus cuireann sé comhairle ar an Aire
Sláinte ina thaobh, san áireamh déanann sé measúnú ar an tionchar atá ag
aon rialacháin nó reachtaíocht nua ar thomhaltóirí. Tá sé mar aidhm ag
an Údarás déanamh cinnte go bhfuil tomhaltóirí ar an eolas maidir lena
gcearta; go bhfuil cur síos cothrom déanta ar an gclúdach i bpolasaithe agus
in ábhar bolscaireachta ar bhealach gur féidir comparáid a dhéanamh idir
pholasaithe. Déanann an tÚdarás athbhreithniú chomh maith ar oiriúnacht na
gcleachtas a mbaineann lucht árachais úsáid astu agus iad ag déileáil le
tomhaltóirí. </p>

<p>Tá tuairisc foilsithe ag an Údarás um Árachas Sláinte ar a dtugtar: <a shape="rect" href="http://www.hia.ie/assets/files/publications/Consumer_Info_Brochures/Final_HIA%20My%20Rights%20My%20Choices%202013.pdf">Mo
Chearta, mo Roghanna (pdf)</a> agus <a href="http://www.hia.ie/publication/selecting-a-product/">Táirgí Árachais
Phríobháidigh Sláinte a Roghnú (pdf),</a> Is féidir iad ar líne a léamh
nó <a href="http://www.hia.ie/booklet-request-form">iarratas ar chruacóíp a
dhéanamh</a>.</p>

<p>Is féidir comparáid na príomhchostais agus sochair a bhaineann le
táirgí árachais sláinte difríúla a dhéanamh tríd an <a href="http://www.hia.ie/ci/health-insurance-comparison">uirlis comparáide
táirgí.</a></p>

<h3>Cothromú riosca</h3>

<p>Baineann ceann de bhunfheidhmeanna an Údaráis um Árachas Sláinte le
hoibriú Scéime um Chothromú Riosca. Is próiseas é cothromú fiontar a
fhéachann le neodrú a dhéanamh ar na difríochtaí i gcostais árachóirí a
eascraíonn as athruithe i bpróifíl aoise a mball. Tá an próiseas sin
ábhartha don chustaiméir sá mhéid go bhféadfadh sé difear a dhéanamh do
chúrsaí áirithe amhail feidhmiú an phobalrátaithe agus iomaíocht idir
árachóirí. Déanann an tÚdarás Árachas Sláinte Ciste um Chothromú
Fiontar a riar, rud a íocann creidmheasanna sláinte don chuideachta árachais
thar ceann daoine atá os cionn 60 bliain d’aois chun cabhrú le freastal ar
a gcostais éileamh níos airde. Ní ionann na creidmheasanna sláinte do gach
aois, don dá inscne ná don leibhéal clúdaigh. Cistítear na creidmheasanna
sin trí thobhach pobalrátaithe árachais sláinte a n-íocann árachóirí
sláinte é.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Ní mór do gach árachóir sláinte a chlárú leis an Údarás Árachais
Sláinte. Is iondúil go mbíonn ar árachóirí riachtanais éagsúla
stuamachta a shásamh, a bhaineann leis <a href="http://www.centralbank.ie/Pages/home.aspx">Banc Ceannais na hÉireann</a>
– baineann na riachtanais seo go ginearálta leis na comhlachtaí go léir
árachais agus seirbhísí airgeadais, agus le hábhair cosúil le feidhmiú
airgeadais agus polasaithe infheistíochta. </p>

<h3>Íosleibhéal sochar</h3>

<p>I láthair na huaire, ní mór do chomhlachtaí a thairgeann clúdach i
dtaca le seirbhísí ospidéil othar cónaitheach íosleibhéal sochar a chur
ar fáil. Ní mór dóibh íosleibhéal clúdaigh a thairiscint maidir le: </p>
<ul><li>Cúram lae/cóireáil othar cónaitheach</li>
  <li>Cóireáil ospidéil othar seachtrach</li>
  <li>Sochair mháithreachais </li>
  <li>Téarnamh </li>
  <li>Cóireáil shíciatrach agus mí-úsáid substaintí. </li>
</ul><p>Is é an t-íosleibhéal cóiríochta cóiríocht leathphríobháideach in
ospidéal poiblí<em>.</em></p>

<h3>Conarthaí eile árachais</h3>

<p>Tá sé de chead ag comhlachtaí conarthaí a thairiscint atá teoranta do
sheirbhísí áirithe sláinte, mar shampla do sheirbhísí fiacla agus
optúla, gan a bheith orthu na riachtanais ghinearálta i dtaca le rátáil
phobail a shásamh, clárú oscailte agus clúdach feadh saoil. Is féidir leo
chomh maith conarthaí a thairiscint maidir le seirbhísí liachleachtóir
ginearálta agus othar seachtrach gan beith orthu na riachtanais ó thaobh
íosleibhéal sochair. </p>

<h3>Rochtain</h3>

<p>Baineann trí phrionsabal ghinearálta le hárachas sláinte: </p>
<ul><li>Clárú oscailte </li>
  <li>Clúdach feadh saoil </li>
  <li>Rátáil phobail </li>
</ul><h3>Clárú oscailte</h3>

<p>Faoi láthair, ní mór do chomhlachtaí árachais sláinte glacadh le haon
duine ar mian leo clárú, is cuma cén aois, gnéas nó stádas sláinte atá
acu - cuirtear "clárú oscailte" air seo. Ní mór do scéimeanna le
ballraíocht theoranta glacadh le gach duine incháilithe. </p>

<h3>Clúdach feadh saoil</h3>

<p>Nuair a chláraíonn tú agus nuair leanann tú ar aghaidh ag íoc do
phréimheanna, ní féidir leis an gcomhlacht árachais gan clúdach a
thabhairt duit - cuirtear "clúdach feadh saoil" air seo.</p>

<h3>Rátáil phobail</h3>

<p>Ciallaíonn "rátáil phobail" nach mór don chomhlacht árachais an ráta
céanna a chur ar leibhéal áirithe seirbhísí, gan bacadh le haois, gnéas
nó stádas sláinte a chur san áireamh. Mar sin íocann aosaigh uile an méid
céanna as na sochair chéanna. Murab ionann agus árachas mótair nó árachas
saoil, níl aon tionchar ag gnéas, claonadh gnéasach, sláinte nó stair
éileamh ar na táillí a chaitear a íoc as árachas. </p>

<p>Is féidir go mbeidh táillí níos lú ná na gnáth táillí d'aosaigh i
gcás daoine faoi 18 mbliana, daoine idir 18 agus 23 bliana, daoine ar scor a
bhfuil socrú speisialta acu le scéim árachais a gcomhlachta agus daoine i
scéimeanna grúpa árachais sláinte. </p>

<h3>Saoil Rátáil Chomhphobail</h3>

<p>Ón <strong>1 Bealtaine 2015</strong>, beidh táillí níos airde i bhfeidhm
do dhaoine atá 35 bliain d’aois nó níos sine agus árachas sláinte á
cheannach acu den chéad uair. Cuirfear lódáil 2% leis an gcostas i leith
gach bliana os cionn 34 bliain d’aois. Mar shampla, má tá tú 35 bliain
d’aois, beidh an costas a íocfaidh tú 2% níos airde ná an costas a
íocfaidh duine atá 34 bliain d’aois. Má tá tú 44 bliain d’aois, beidh
an costas a íocfaidh tú 20% níos airde ná an costas a íocfaidh duine atá
34 bliain d’aois.</p>

<p>Ní chuirfear na lódálacha sin i bhfeidhm sa chás go bhfuil árachas
sláinte agat cheana féin nuair a thagann siad i bhfeidhm.</p>

<p>Más rud é nach bhfuil árachas agat an 1 Bealtaine 2015 agus go raibh
árachas sláinte agat roimhe sin, beidh tú in ann creidmheas a fháil i leith
an ama ina raibh árachas agat, rud a laghdóidh líon na mblianta a mbeidh
feidhm ag an lódáil ina leith.</p>

<p>Má tá briseadh de níos lú ná 13 seachtaine ann i do chlúdach, ní
dhéanfar difear do do lódáil.</p>

<p>Má chealaigh tú do chlúdach árachais ar feadh tréimhsí fostaíochta
ón 1 Eanáir 2008, beifear in ann creidmheasanna trí bliana ar a mhéad a
chur ar fáil.</p>

<p>Más rud é go mbeidh cónaí ort lasmuigh d’Éirinn an 1 Bealtaine 2015
agus go mbogfaidh tú go hÉirinn ina dhiaidh sin, ní chuirfear lódáil i
bhfeidhm i do leith sa chás go gceannóidh tú árachas sláinte laistigh de
naoi mí agus go gcoinneoidh tú an t-árachas sin ar bun.</p>

<p>Tá liosta de <a href="http://health.gov.ie/wp-content/uploads/2014/07/FAQ.pdf">cheisteanna
coitianta faoin bpobalrátú saoil</a> foilsithe ag an Roinn Sláinte. Tá na
rialacháin leagtha amach in <a href="http://www.irishstatutebook.ie/pdf/2014/en.si.2014.0312.pdf">Ionstraim
Reachtúil 312 de 2014 (pdf)</a>.</p>

<h3>Tréimhsí fheithimh</h3>

<p>Ní fhéadfaidh an chuideachta árachas sláinte diúltú do ghlacadh leat
bunaithe ar do stádas sláinte, ach féadfaidh sé srian a chur i gcúinsí
áirithe leis an gclúdach a chuirfidh sí ar fáil duit.</p>

<p><strong>Tréimhsí feithimh tosaigh</strong></p>

<p>Tá árachóirí i dteideal tréimhse feithimh thosaigh a chur i bhfeidhm
sula dtiocfaidh árachas sláinte príobháideach i bhfeidhm:</p>

<table border="1"><caption><strong>Tréimhse feithimh sula dtiocfaidh clúdach árachais
  sláintephríobháidigh i bhfeidhm</strong></caption>
  <col><col><tbody><tr><td><strong>Aois</strong></td>
      <td><strong>Tréimhse feithimh</strong></td>
    </tr><tr><td>faoi bhun 55 bliain</td>
      <td>26 seachtain</td>
    </tr><tr><td>55-64</td>
      <td>52 seachtain</td>
    </tr><tr><td>65 bliain nó níos sine</td>
      <td>104 seachtain</td>
    </tr></tbody></table><p>Beidh ar bhaill de Ghnóthas Ballraíochta Teoranta (seachas BSL) tréimhsí
feithimh d’iontrálaithe nua a chur isteach agus iad ag aistriú chuig
Gnóthas Ballraíochta Oscailte, ar nós VHI, Aviva, Laya nó GloHealth.</p>

<p>I gcás polasaithe a fhaightear ón <strong>1 Bealtaine 2015</strong>, is é
a bheidh sa tréimhse uasta tosaigh feithimh ná 26 seachtain do gach
aoisghrúpa.</p>

<p>I gcás éilimh a bhaineann le máithreachas, fanfaidh an tréimhse feithimh
amhail 52 seachtain.</p>

<p><strong>Riochtaí atá ann cheana féin</strong></p>

<p>Ina theannta sin, féadfaidh an chuideachta árachais sláinte diúltú do
chlúdach i ndáil le riochtaí atá ort cheana féin a chur ar fáil duit ar
feadh tréimhsí níos faide tar éis duit clárú leo. Mar shampla, má tá
diaibéiteas ort, féadfaidh an chuideachta árachais diúltú d’aon
chlúdach do dhiaibéiteas a chur ar fáil duit ar feadh tréimhse shonraithe,
ach ní mór di tú a chlúdach d’aon chineálacha eile tinnis chomh luath
agus a bheidh an tréimhse feithimh thosaigh éagtha.</p>

<table border="1"><caption><strong>Amanna feithimh do dhaoine a bhfuil riochtaí leighis orthu
  cheana féin</strong></caption>
  <col><col><tbody><tr><td><strong>Aois tráth an chlárúcháin</strong></td>
      <td><strong>Tréimhse feithimh</strong></td>
    </tr><tr><td>faoi bhun 55 bliain</td>
      <td>5 bliana</td>
    </tr><tr><td>55-59</td>
      <td>7 mbliana</td>
    </tr><tr><td>os cionn 60 bliain</td>
      <td>10 mbliana</td>
    </tr></tbody></table><p>Féadfar aon tréimhse feithimh i gcomhair reachta atá ann cheana féin a
aistriú ó árachóir Éireannach amháin go hárachóir Éireannach eile; má
dhéantar an t-aistriú laistigh de 13 seachtaine, ní bheidh ar an árachaí
na tréimhsí feithimh críochnaithe a chur isteach arís. Therefore, you can
normally move from one Irish insurer to another without loss of cover.</p>

<p>I gcás polasaithe a fhaightear ón <strong>1 Bealtaine 2015</strong>, is é
a bheidh sa tréimhse uasta tosaigh feithimh i gcás coinníollacha
réamhreatha ná 5 bliana do gach aoisghrúpa.</p>

<p><strong>Tréimhsí feithimh a uasghrádú</strong></p>

<p>Má tá pleananna árachas sláinte á n-aistriú agat, féadtar na
tréimhsí uasta a leanas a chur i bhfeidhm ar aon sochar níos airde ar an
bplean nua:</p>

<table border="1"><caption></caption>
  <col><col><tbody><tr><td colspan="2"><strong>Na tréimhsí uasta feithimh do shochair
        uasghrádaithe</strong></td>
    </tr><tr><td><strong>An aois a dhéantar an t-uasghrádú</strong></td>
      <td><strong>Tréimhse feithimh</strong></td>
    </tr><tr><td>Faoi 65 bliain</td>
      <td>2 bhliain</td>
    </tr><tr><td>Os cionn 65 bliain</td>
      <td>5 bliana</td>
    </tr></tbody></table><p>I gcás polasaithe a fhaightear ón <strong>1 Bealtaine 2015</strong>, is é
a bheidh sa tréimhse uasta feithimh i gcás sochair uasghrádaithe ná 2
bhliain do gach aoisghrúpa.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Ní mór duit iarratas a chur isteach go díreach chuig an gcomhlacht
árachais ar mian leat clárú ann. Caithfidh gach comhlacht glacadh leis na
rialacha ginearálta luaite ach i ndiaidh sin is féidir leo a rialacha féin a
cheapadh. Tá leibhéil éagsúla ar fáil agus tá rátaí éagsúla
íocaíochta ag na comhlachtaí éagsúla. </p>

<p>Is gnách gur conarthaí 12 mhí iad polasaithe árachas sláinte. Más mian
leat d’árachóir nó do phlean árachais a aistriú, féadfaidh tú amhlaidh
a dhéanamh ag do chéad dáta athnuachana eile. D’fhéadfadh go bhfuil <a href="http://www.hia.ie/consumer-information/switching/">srianta ag
árachóirí ar phlean a aistriú le linn an téarma 12 mhí</a>.</p>

<p>Prionsabal ginearálta é i gcúrsaí árachais go bhfuil ort do shonraí
ábhartha ar fad a thabhairt don chomhlacht árachais. Mura ndéanann tú sin,
d'fhéadfadh an conradh iomlám a chur ar neamhní.</p>

<p>Má tá fadhbanna agat ag fáil clúdaigh, ba chóir duit a dhul i
dteagmháil leis an Roinn Sláinte nó leis an Údarás Árachais Sláinte. </p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Tá tuilleadh eolais faoi na rialacha árachais sláinte phríobháideach ar
fáil ó:</p>

<p>
</p><div class="inlinesio">
<p>
</p><div>
<h3>Údarás an Árachais Sláinte</h3>
<p>
  

  
  Teach na Canálach<br>Bóthar na Canálach<br>Baile Átha Cliath 6<br>Éire
  <br>
  
</p>
<p>
  

  
  <strong>Teil:</strong>+353 (0)1 4060080
  <br>
  

  
  <strong>Lóghlao:</strong>1850 929 166
  <br>
  

  
  <strong>Facs:</strong>+353 (0)1 4060081
  <br> 
  

  
  <strong>Láithreán Gréasáin:</strong> <a href="http://www.hia.ie">http://www.hia.ie</a>
  <br>
  

  

  

  
</p>
</div></div>
<br><div class="inlinesio">
<p>
</p><div>
<h3>An Roinn Sláinte</h3>
<p>
  

  
  Teach Hawkins<br>Sráid Hawkins<br>Baile Átha Cliath 2<br>Éire
  <br>
  
</p>
<p>
  

  
  <strong>Teil:</strong>+353 1 635 4000
  <br>
  

  
  <strong>Lóghlao:</strong>1890 200 311
  <br>
  

  
  <strong>Facs:</strong>+353 1 635 4001
  <br> 
  

  
  <strong>Láithreán Gréasáin:</strong> <a href="http://health.gov.ie/">http://health.gov.ie/</a>
  <br>
  

  

  

  
</p>
</div></div>
<br></div>
</div>
</html>
