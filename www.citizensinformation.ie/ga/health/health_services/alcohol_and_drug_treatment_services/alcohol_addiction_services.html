<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Seirbhísí chun andúil a chóireáil
</title>
    
    <meta name="description" content="Is fadbh í mí-úsáid alcóil ar feídir léi dul i bhfeidhm ar     dhaoine is cuma cén aois iad nó cén cúlra atá acu. Tá eolas anseo faoi na     roghanna éagsúla cóireála agus cén chaoi a theacht ar na seirbhísí     seo.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Seirbhísí chun andúil a chóireáil</h1>
	
<ul class="anchorlinks"><li><a href="#l0b3fe">Eolas</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Soláthraíonn d’<a href="http://www.hse.ie/eng/services/list/1/LHO">Oifig
Sláinte Áitiúil</a> d’Fheidhmeannacht na Seirbhíse Sláinte (FSS)
seirbhísí um andúil san alcól, a chistítear tríd <a href="../health_service_agencies/department_of_health_and_children.html">an
Roinn Sláinte</a>. Tá líon cláir phríobháideacha ann, chomh maith, a
chuireann cabhair ar fáil dóibh siúd a bhfuil iarracht á déanamh acu
tionchar na handúile san alcól a chomhrac.</p>

<h3>Roghanna cóireála</h3>

<p>Féadtar cóir a chur ar andúil san alcól i suíomh cónaithe nó
neamhchónaithe. Braithfidh sé ar do chúinsí agus ar do roghanna pearsanta
féin. Cuirtear cóir ar fhormhór na ndaoine sa phobal i suíomhanna
neamhchónaithe. Seo a leanas cuid de na roghanna cóireála atá ar fáil:</p>
<ul><li>Comhairleoireacht andúile</li>
  <li>Díthocsainiú</li>
  <li>Cógas</li>
  <li>Cláir chónaithe</li>
  <li>Tacaíocht grúpa</li>
</ul><p>Má tá galar meabhrach ort agus má tá tú tugtha don ól, féadfaidh tú
rochtain a fháil ar do sheirbhísí áitiúla meabhairshláinte agus tacóidh
siad leat, chomh maith, chun rochtain a fháil ar sheirbhísí andúile. Ag
brath ar do riachtanais chóireála, b’fhéidir go n-atreorófar ar ais thú
chuig do LG go dtabharfar cúram leanúnach duit.</p>

<p><strong>Comhairleoireacht andúile</strong></p>

<p>Soláthraíonn comhairleoirí andúile seirbhísí measúnaithe,
comhairleoireachta, faisnéise agus cóireála ar fáil. Sula ndéantar
comhairleoireacht leat, ní mór duit tabhairt faoi chlár díthocsainithe,
más gá. Atreoraítear ansin thú chuig an tseirbhís chóireála andúile
atá bunaithe sa phobal. Baintear leas de ghnáth as cur chuige
comhairleoireachta aonair agus grúpa.</p>

<p>Anuas ar chomhairleoireacht andúile, féadfaidh seirbhísí cúram pobail
cúrsaí eile a reáchtáil a bhaineann le halcól. Rachaidh teiripe
teaghlaigh, teiripe lánúineacha, agus grúpaí atá dírithe ar dhaoine atá
buartha, i ngleic leis na saincheisteanna ar féidir le hól fadhbach a
thabhairt chun solais sa chaidreamh ar leith seo.</p>

<p><strong>Díthocsainiú</strong></p>

<p>Baineann díthocsainiú an fonn fisiciúil chun deochanna ina bhfuil alcól
a ól, atá ina shiomptóm d’andúil san alcóil. Féadtar tabhairt faoi
dhíthocsainiú ar bhonn othar seachtrach faoi mhaoirsiú LG. Déanfar dáileog
laghdaitheach de dhruga láidir frithimní a ordú chun an tionchar a laghdú a
bhíonn ag éirí as an alcól. Ní dhéileálann díthocsainiú leis na
saincheisteanna síceolaíocha is cúis le mí-úsáid a bhaint as alcól. Go
mbainfear toradh rathúil amach, is gnách go mbíonn ar dhaoine tabhairt faoi
chomhairleoireacht go dtuigfidh siad a n-andúil agus go n-athróidh siad a
bpatrúin iompair. Féadfaidh do LG labhairt leat faoi chlár oiriúnach
díthocsainithe.</p>

<p><strong>Drugaí ordaithe a úsáid chun cóir a chur ar andúil san
alcól</strong></p>

<p>I roinnt cásanna, féadtar cógas a ordú chun cabhrú leis na céimeanna
tosaigh den chóireáil. Tugtar teiripe chógaisíochta ar úsáid drugaí chun
cóir a chur ar andúil agus beidh formhór na ndrugaí is coitianta a
úsáidtear cumhdaithe faoin <a href="../entitlement_to_health_services/drugs_payment_scheme.html">Scéim
Íocaíochta Drugaí</a>.</p>

<p><strong>Cláir chónaithe</strong></p>

<p>Déanann cóireáil chónaithe an cliant a thabhairt óna
ngnáth-thimpeallacht chónaithe agus ó gach foinse alcóil. Déantar an brath
a bhíonn ag othair ar alcól a laghdú de réir a chéile agus cuireann siad
tús le clár teiripe. D’fhéadfadh aoisteorainneacha éagsúla a bheith i
gceist, ag brath ar an gclár. Tá roinnt clár deartha chun déileáil le
daoine a óige le 15 bliana d’aois, agus d’fhéadfadh nach nglacfadh cláir
eile ach le daoine os cionn 18 mbliana d’aois. Is gnách go mbíonn líon
beag rannpháirtithe sna cláir. Is éagsúil iad costais chláir chónaithe.
Ag brath ar na cláir, d’fhéadfadh go mbeadh na costais cumhdaithe ag cárta
leighis. Lena dheimhniú an ngearrtar táille, ba cheart duit teagmháil a
dhéanamh leis an ionad cóireála go díreach. Mura bhfuil cárta leighis
agat, féadfaidh tú iarraidh ar fhaomhadh chun cistiú a fháil ó d’Oifig
Sláinte Áitiúla. Déanfaidh an Bainisteoir Seirbhísí Pobail cinneadh ar
d’iarratas.</p>

<p><strong>Cruinnithe grúpa dóibh siúd a ndéanann mí-úsáid alcóil
difear dóibh</strong></p>

<p>Reáchtáiltear cruinnithe grúpa, ar nós <a href="http://www.alcoholicsanonymous.ie/">Alcólaigh gan Ainm</a> neamhspleách
ar Fheidhmeannacht na Seirbhíse Sláinte (FSS), cé go bhféadfadh cruinnithe
a bheith ar siúl in áitribh FSS. Tá grúpa eile ann a sholáthraíonn
tacaíocht dóibh siúd a ndéanann ól fadhbach duine eile difear dóibh. Is
gnách go mbíonn grúpaí a reáchtáiltear go príobháideach saor in
aisce.</p>

<h3>Seirbhísí cóireála príobháideacha</h3>

<p>Tá líon seirbhísí cóireála príobháideacha ann d’andúil san
alcól. Tá na seirbhísí a sholáthraíonn siad an-chosúil leo siúd a
sholáthraíonn FSS. Beidh rogha de chóireáil chónaithe nó de chóireáil
mar othar seachtrach agat. Níl cláir chóireála phríobháideacha saor in
aisce agus braithfidh na praghsanna ar an gclár. D’fhéadfadh go mbeadh cuid
de na costais seo cumhdaithe ag <a href="../health_insurance/private_health_insurance.html">árachas sláinte
príobháideach.</a></p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Seirbhísí poiblí iad seirbhísí andúile san alcól a reáchtálann
d’Oifig Sláinte Áitiúil de FSS agus tá gach seirbhís othair sheachtraigh
saor in aisce. D’fhéadfadh go ngearrfaí táille ar chláir chónaithe.
B’fhéidir go gcumhdódh árachas sláinte príobháideach nó cárta leighis
na costais má fhanann tú in ionaid áirithe chóireála drugaí. Chun teacht
ar a thuilleadh sonraí, ba cheart duit teagmháil a dhéanamh le
d’árachóir sláinte.</p>

<p>Féadfaidh tú a sheiceáil le do chógaiseoir cibé acu an gcáilíonn nó
nach gcáilíonn an cógas a ordaítear duit chun cóir a chur ar shiomptóim
na handúile san alcól faoin <a href="../entitlement_to_health_services/drugs_payment_scheme.html">Scéim
Íocaíochta Drugaí</a>.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Féadfaidh d’Oifig Sláinte Áitiúil cabhrú leat chun <a href="http://www.drugs.ie/services/">teacht ar sheirbhísí andúile san alcól
i do cheantar</a>. Anuas air sin, féadfaidh do LG thú a atreorú chuig do
sheirbhísí áitiúla andúile. Déanfar measúnú ort agus míneofar do
roghanna cóireála duit ansin.</p>

<p>Is éagsúil atá cláir chóireála phríobháideacha maidir lena
riachtanais iontrála, mar sin, b’fhéidir go mbeidh ort teagmháil dhíreach
a dhéanamh leo lena dheimhniú cad is gá duit a dhéanamh. Má theastaíonn
comhairle uait, ba cheart go mbeadh do LG in ann cabhrú leat. Féadfaidh tú
teagmháil a dhéanamh le comhlachtaí gairmiúla, chomh maith, chun teacht ar
bhreis faisnéise faoi chomhairleoirí andúile i do cheantar.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Féadfaidh <a href="http://www.hse.ie/eng/services/list/1/LHO">d’Oifig
Sláinte Áitiúil</a> cabhrú leat chun teacht ar sheirbhísí andúile san
alcól i do cheantar.</p>

<p>Féadfaidh tú teacht ar sheirbhísí cóireála alcóil i do cheantar trí
<a href="http://alcoholireland.ie/get-help/">threoir ar líne Ghníomhú i
leith an Alcóil Éireann (‘Alcohol Action Ireland’) maidir le seirbhísí
alcóil timpeall na tíre</a> a úsáid.</p>
</div>
</div>
</html>
