<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cúram Maolaitheach
</title>
    
    <meta name="description" content="Tá sé mar aidhm aige an caighdeán saoil is fearr gur féidir a sholáthar don othar agus don teaghlach nuair nach bhfuil aon súil ag lucht leighis go dtiocfaidh biseach.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cúram Maolaitheach</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l69a2e">Cúram maolaitheach agus leanaí</a></li><li><a href="#leaf83">Conas iarratas a dhéanamh</a></li><li><a href="#l90237">Cá háit a ndéanfadh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá sé d’aidhm ag cúram maolaitheach an cháilíocht beatha is fearr is
féidir a sholáthar don duine a bhfuil tinneas foirceanta orthu agus dá
dteaghlach, lena n-áirítear a chinntiú, a mhéid is féidir, go bhfuil an
duine saor ó phian. Freagraíonn sé do riachtanais fhisiciúla,
shíceolaíocha, shóisialta agus spioradálta agus cuimsíonn sé tacaíocht
do lucht méala. Is dualgas é de chuid Fheidhmeannacht na Seirbhíse Sláinte
(FSS) seirbhísí cúraim mhaolaithigh a chur ar fáil. </p>

<p>Cé go bhfuil cúram maolaitheach dírithe den chuid is mó ar othair a
bhfuil ailse orthu, bíonn othair a bhfuil galar néarón luadrach, scléaróis
iolrach agus VEID orthu in ospísí freisin. Is mionlach beag as an iomlán iad
na hothair a bhfuil na galair sin orthu, áfach. </p>

<p>Is féidir cúram maolaitheach a sholáthar in ospís, in ospidéal pobail
géarmhíochaine nó i dteach an othair. Cinneann FSS cé hiad na daoine a
dtabharfar rochtain ar chúram maolaitheach dóibh ar bhonn riachtanais. Tá an
fháil atá ar chúram maolaitheach éagsúil, go méid áirithe, ar fud na
tíre.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Soláthraítear cúram maolaitheach i sain-aonaid chúraim mhaolaithigh
d’othair chónaitheacha (ospísí) ar roinnt bealaí. Is mol iad na haonaid
seo a bhforbraítear seirbhísí eile ina dtimpeall. Tá naoi n-aonad ospíse
ann faoi láthair, trí cinn i gceantar Bhaile Átha Cliath, agus ceann sna
contaetha seo a leanas: Chill Dara, Luimneach, Corcaigh, Gaillimh, Sligeach
agus Dún na nGall. </p>

<p>Soláthraítear cúram ospíse nó cúram maolaitheach: </p>
<ul><li>I dtithe na ndaoine, is altraí cúram baile a oibríonn i gcomhar leis
    an dochtúir teaghlaigh agus / nó le sainfhoireann chúraim mhaolaithigh a
    chuireann an cúram ar fáil. </li>
  <li>In ospísí (sain-aonaid chúraim mhaolaithigh d’othair chónaitheacha)
  </li>
  <li>In ospidéil ghinearálta ag foireann chúraim mhaolaithigh an ospidéil
  </li>
  <li>In ospidéil phobail agus i dtithe altranais, is altraí cúram baile a
    oibríonn i gcomhar leis an dochtúir teaghlaigh agus / nó le sainfhoirne
    cúraim mhaolaithigh a chuireann an cúram ar fáil. </li>
</ul><p>Soláthraíonn FSS cúram maolaitheach i gcomhar le soláthraithe seirbhíse
deonacha. Is féidir le hothair phríobháideacha agus phoiblí aonaid na
n-othar cónaitheach agus seirbhísí eile a úsáid.</p>
</div>
<div class="topic base_rates">
<h2 class="topic base_rates_title" id="l69a2e">Cúram maolaitheach agus leanaí</h2>

<p>Tá an chaoi a soláthraítear cúram maolaitheach do leanaí éagsúil ón
gcaoi a soláthraítear do dhaoine fásta é. Bíonn riocht a chiorraíonn saol
duine, seachas riocht forbartha foirceanta, ar roinnt mhaith leanaí a
dteastaíonn cúram maolaitheach uathu, agus d’fhéadfadh leanaí
maireachtáil ar feadh roinnt mhaith blianta agus riocht a chiorraíonn saol
duine orthu. </p>

<p>I gcás go mbíonn cúram maolaitheach de dhíth ar leanaí is iondúil go
soláthraítear sa bhaile é. Sa bhaile, faigheann an teaghlach tacaíocht óna
ndochtúir teaghlaigh, ón altra sláinte poiblí agus ón sainfhoireann
chúraim mhaolaithigh (má tá sí ar fáil). Bíonn foireann mhíochaine agus
altranais atá oilte sa phéidiatraic agus a bhfuil tacaíocht acu ó
shainseirbhís cúraim mhaolaithigh freagrach as cúram altranais agus
míochaine a thabhairt do leanaí atá san ospidéal.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Féadfar tú a atreorú chuig seirbhísí cúraim mhaolaithigh ar roinnt
bealaí; trí do dhochtúir teaghlaigh nó trí do dhochtúir ospidéil i
gcomhairle le do dhochtúir teaghlaigh nó trí shainfhoireann cúraim
mhaolaithigh an ospidéil i gcomhairle le do dhochtúir teaghlaigh. </p>

<p>Is féidir leat labhairt le duine ar bith de na daoine thuasluaite ar do
chonlán féin faoi atreorú a fháil.</p>
</div>
<div class="topic base_wheretoapply">
<h2 class="topic base_wheretoapply_title" id="l90237">Cá háit a ndéanfadh mé
iarratas</h2>

<p>Is dualgas é de chuid FSS seirbhísí cúraim mhaolaithigh a chur ar fáil;
déan teagmháil le <a href="http://www.hse.ie/eng/services/list/1/LHO">d’Oifig Sláinte
Áitiúil</a>. </p>

<p>Tá <a shape="rect" href="http://hospicefoundation.ie/supporting-you/directory-of-local-services/">eolaire
seirbhísí áitiúla</a> ag Foras Ospíse na hÉireann ina dtugtar na
seirbhísí cúraim mhaolaithigh ar fad, ar bhonn contae. Tá sonraí
teagmhála do ghrúpaí tacaíochta áitiúla d’othair agus do theaghlaigh
san eolaire freisin. </p>

<p>Is féidir leat tacaíocht a fháil freisin ó: </p>

<p>
</p><div class="inlinesio">
<p>
</p><div>
<h3>Cumann Ailse na hÉireann</h3>
<p>
  

  
  43-45 Bóthar Northumberland<br>Baile Átha Cliath 4<br>Éire
  <br>
  
</p>
<p>
  

  
  <strong>Teil:</strong>(01) 2310 500
  <br>
  

  
  <strong>Lóghlao:</strong>Freephone Helpline 1800 200 700
  <br>
  

  
  <strong>Facs:</strong>(01) 2310 555
  <br> 
  

  
  <strong>Láithreán Gréasáin:</strong> <a href="http://www.cancer.ie/">http://www.cancer.ie/</a>
  <br>
  

  

  

  
  <strong>R-phost:</strong> <a href="mailto:cancernurseline@irishcancer.ie">cancernurseline@irishcancer.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Fondúireacht Ospís na hÉireann</h3>
<p>
  

  
  4ú Urlár<br>Dlísheomraí Morrison<br>32 Sráid Nassau<br>Baile Átha Cliath 2<br>Éire
  <br>
  
</p>
<p>
  

  
  <strong>Teil:</strong>+353 (0)1 679 3188
  <br>
  

  

  
  <strong>Facs:</strong>+353 (0)1 6730040
  <br> 
  

  
  <strong>Láithreán Gréasáin:</strong> <a href="http://hospicefoundation.ie">http://hospicefoundation.ie</a>
  <br>
  

  

  

  
  <strong>R-phost:</strong> <a href="mailto:info@hospicefoundation.ie">info@hospicefoundation.ie</a>
  <br>
  
</p>
</div></div>

</div>
</div>
</html>
