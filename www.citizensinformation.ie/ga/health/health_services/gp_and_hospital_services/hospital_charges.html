<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Táillí i gcóir Seirbhísí Ospidéil
</title>
    
    <meta name="description" content="Déanann an doiciméad seo cur síos ar tháillí a bhféadfadh     go gcaithfeadh othair a íoc i gcóir seirbhísí othar cónaitheach agus othar     cónaitheach in ospidéil phoiblí. Déanann sé cur síos freisin ar tháillí     fadthéarmacha.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Táillí i gcóir Seirbhísí Ospidéil</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Gach duine, beag beann ar a náisiúntacht, a nglacann Feidhmeannacht na
Seirbhíse Sláinte (FSS) leis go bhfuil <a href="../entitlement_to_health_services/entitlement_to_public_health_services.html">gnáthchónaí
orthu in Éirinn</a>, tá siad i dteideal rochtain a fháil ar sheirbhísí
othair chónaithigh agus ar sheirbhísí othair sheachtraigh in ospidéil a
mhaoinítear go poiblí, is iad sin, ospidéil FSS agus ospidéil dheonacha.</p>

<p>Mura bhfuil cónaí ort in Éirinn agus mura bhfuil tú i do bhall de cheann
ar bith de na grúpaí atá i dteideal seirbhísí in aisce, tá ort
lánchostas eacnamaíoch na leapa a íoc, cibé acu is leaba phoiblí nó leaba
phríobháideach í. Beidh ort táille an chomhairligh a íoc freisin. </p>

<p>Tá sé faoi rogha Feidhmeannacht na Seirbhíse Sláinte na táillí a
laghdú nó a tharscaoileadh ar fad, chun cruatan a sheachaint.</p>
</div>

<div class="topic base_rules">
<h2 class="topic base_rules_title" id="l555d1">Rialacha</h2>

<h3>Táillí ar sheirbhísí timpiste agus éigeandála/taismí agus othar
seachtrach</h3>

<p>Má úsáideann tú seirbhísí timpiste agus éigeandála gan bheith
atreoraithe ann ag do dhochtúir teaghlaigh (LG), beidh táille €100 le
híoc. <strong>Ní bheidh aon táille má atreoraíonn do LG thú ann</strong>,
nó i gcás grúpaí áirithe a liostaítear thíos.</p>

<p>Baineann an táille leis na háiseanna <strong>poiblí</strong> a leanas:</p>
<ul><li>Rannóga éigeandála</li>
  <li>Rannóga timpiste agus éigeandála</li>
  <li>Rannóga taismí</li>
  <li>Aonaid mhionghoraithe</li>
  <li>Ionaid chúraim phráinnigh</li>
  <li>Ionaid áitiúla ghortaithe</li>
  <li>Aon áis eile a chuireann a leithéid sin de sheirbhísí ar fáil</li>
</ul><p>Ní bhaineann an táille €100 leis na grupaí a leanas: </p>
<ul><li>Sealbhóirí chártaí leighis </li>
  <li>Daoine a choinnítear san ospidéal tar éis dóibh dul chuig an rannóg
    taisme (b'fhéidir go mbeadh táillí mar othar cónáitheach le n-íoc
    ansin agat) </li>
  <li>Daoine atá ag fáil cóir leighis do ghalair thógálacha sonraithe </li>
  <li>Páistí suas go dtí sé sheachtain d'aois</li>
  <li>Leanaí maidir leis na galair agus an míchumas a leanas: “míchumas
    meabhrach, breoiteacht mheabhrach, feinilcéatónúire, spina bifida,
    hidriceifileas agus pairilis cheirbreach”</li>
  <li>Páistí a chuirtear ann iad ó chlinicí sláinte leanaí agus
    scrúduithe sláinte scoile le cóir leighis a fháil </li>
  <li>Daoine atá i dteideal seirbhísí ospidéil de bharr rialachán an AE
  </li>
  <li>Mná atá ag fáil <a shape="rect" href="../women_s_health/maternity_and_infant_welfare_services.html">seirbhísí
    máithreachais</a>. </li>
  <li>Daoine a bhfuil Heipitíteas C orthu nó daoine a bhfuil Cárta an <a href="../blood_and_organ_donation/hepatitis_c_and_health_amendment_act_cards.html">Achta
    um Shláinte Leasaithe</a> acu. </li>
</ul><p>Má bhíonn ort filleadh le haghaidh cuairteanna breise a mbaineann leis an
ngalar nó timpiste céanna, ní chaithfidh tú an táille a íoc arís. </p>

<p>Is féidir le liachomhairleoir nó a fhoireann tú a sheoladh chuig rannóg
na n-othar seachtrach in ospidéal poiblí i gcóir sainmheasúnuithe, nó i
gcóir measúnuithe diagnóiseach (m.sh., x-ghathanna, tástálacha
saotharlainne, Fisiteiripe, srl.). Má fhreastalaíonn tú ar an tseirbhís seo
mar othar poiblí, ní chaithfidh tú íoc as. Más mian leat dul chuig an
liachomhairleoir mar othar príobháideach, caithfidh tú an táille chuí a
íoc. </p>

<h3>Táillí mar othar cónaitheach in ospidéil phríobháideacha</h3>

<p>Más i mbarda poiblí thú faoi chúram liachomhairleora i gcóir cóireála
agus go gcaitheann tú an oíche ann, tá tú ag fáil seirbhísí mar othar
cónaitheach. </p>

<p>Má ligtear isteach san ospidéal thú faoi chúram an liachomhairleora,
áit nach bhfuil úsáid leapa ag teastáil uait thar oíche agus go bhfuil sé
i gceist tú a scaoileadh, tá seirbhísí lae ar fáil agat. </p>

<p>Cosnaíonn seirbhísí lae/othar cónaitheach €80 sa lá agus suas le
uasmhéid €800 in aghaidh na bliana. Ní bhaineann an táille leis na grupaí
a leanas:</p>
<ul><li>Sealbhóirí chartaí leighis </li>
  <li>Daoine atá ag fáil cóireála i gcóir galar ionghabhtaíoch ar leith
  </li>
  <li>Leanaí a shine le 6 seachtaine d’aois</li>
  <li>Leanaí a bhfuil na galair agus an míchumas a leanas orthu: “míchumas
    meabhrach, breoiteacht mheabhrach, feinilcéatónúire, spina bifida,
    hidriceifileas agus pairilis cheirbreach”</li>
  <li>Leanaí a atreoraítear le haghaidh cóireála ó chlinicí sláinte
    leanaí agus scrúduithe bord scoile</li>
  <li>Daoine atá i dteideal seirbhísí ospidéil de bharr rialachán an AE
  </li>
  <li>Mná atá ag fáil seirbhísí máithreachais </li>
</ul><h3>Othair chónaitheacha phríobháideacha in ospidéil phoiblí </h3>

<p>Má roghnaíonn tú chun cóireáil a fháil mar othar príobháideach de
chuid comhairligh ar do ligean isteach in ospidéal poiblí, de réir
chatagóir an ospidéil agus (i gcás fanacht thar oíche) agus de réir an
chineáil seomra a úsáideann tú a ghearrtar táille ort i leith na
seirbhísí othair chónaithigh.</p>

<p>Is iad seo a leanas na rátaí atá i bhfeidhm ó mhí Eanáir 2014:</p>

<table><tbody><tr><td colspan="1" rowspan="1"><strong>Catagóir Ospidéil</strong></td>
      <td colspan="1" rowspan="1"><strong>Seomra aonáitíochta thar
        oíche</strong></td>
      <td colspan="1" rowspan="1"><strong>Seomra iláitíochta thar
        oíche</strong></td>
      <td colspan="1" rowspan="1"><strong>Cás lae</strong></td>
    </tr><tr><td colspan="1" rowspan="1">Ospidéal sa chúigiú sceideal</td>
      <td colspan="1" rowspan="1">€1,000</td>
      <td colspan="1" rowspan="1">€813</td>
      <td colspan="1" rowspan="1">€407</td>
    </tr><tr><td colspan="1" rowspan="1">Ospidéal sa séú sceideal</td>
      <td colspan="1" rowspan="1">€800</td>
      <td colspan="1" rowspan="1">€659</td>
      <td colspan="1" rowspan="1">€329</td>
    </tr></tbody></table><p>Tá na hospidéil i ngach catagóir liostaithe san <a href="http://www.irishstatutebook.ie/2013/en/act/pub/0031/print.html#sched1">Acht
Sláinte (Leasú) 2013</a>. Rinneadh ceithre athrú ar an liosta sin le <a href="http://www.irishstatutebook.ie/pdf/2014/en.si.2014.0075.pdf">hIonstraim
Reachtúil Uimh. 75 de 2014 (pdf)</a>.</p>

<p>Foráiltear leis an Acht nach mór d’ospidéil phoiblí an táille
d’othair chónaitheacha phríobháideacha a ghearradh ar gach othar
cónaitheach a roghnaíonn chun cóireáil phríobháideach a fháil óna
gcomhairleach.</p>

<p>Mar othar príobháideach de chuid an liachomhairleora a bhfuil cúram aige
ort, caithfidh tú íoc as seirbhísí an liachomhairleora úd. Ina theannta
sin caithfidh tú íoc as seirbhísí aon liachomhairleora eile atá i
bhfeighil ort (m.sh., an raideolaí, an t-anaestéisí, etc.). </p>

<h3>Seirbhísí sláinte intinne</h3>

<p>Tá an teidlíocht chéanna agat do sheirbhísí sláinte poiblí i gcomhair
meabhairghalar le haon tinneas eile. Ní mór duit íoc as cothabháil agus
cóireáil in ospidéil shíciatracha phríobháideacha. Amanna láimhseálann
<a href="../health_insurance/private_health_insurance.html">cuideachtaí
árachais sláinte</a> costais ospidéil síciatracha ar bhealach difriúil ó
chostais ospidéil ghinearálta. Baineann na rialacha céanna le cúram
institiúideach fadtéarmach d’othair shíciatracha is a bhaineann le cúram
institiúideach fadtéarmach d’othair eile.</p>

<p>Cuirtear seirbhísí sláinte intinne d’othair chónaitheacha agus
d’othair sheachtracha ar fáil saor in aisce do leanaí atá faoi 16 bliana
d’aois a bhfuil meabhairghalar orthu.</p>
</div>
</div>
</html>
