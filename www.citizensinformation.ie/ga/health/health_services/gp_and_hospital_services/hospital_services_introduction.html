<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Seirbhísí Ospidéil - Réamhrá
</title>
    
    <meta name="description" content="Déanann an doiciméad cur síos ar na hospidéil difriúla       atá ann - ospidéil phoiblí agus phríobháideacha, teideal i leith saorsheirbhísí       agus infhaighteacht leapacha príobháideacha in ospidéil phoiblí.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Seirbhísí Ospidéil - Réamhrá</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá trí chineál éagsúla de sholáthar ospidéil in Éirinn.</p>
<ul><li>Ospidéil Fheidhmeannacht na Seirbhíse Sláinte (FSS), atá faoi
    úinéireacht FSS agus atá á maoiniú aici.</li>
  <li>Ospidéil dheonacha phoiblí, a dtagann an chuid is mó dá n-ioncam ó
    chistí an Stáit. I gcásanna áirithe, tá ospidéil dheonacha phoiblí
    faoi úinéireacht comhlachtaí poiblí, mar shampla, oird rialta. Is
    corpraithe le cairt nó le reacht atá ospidéil dheonacha phoiblí eile,
    agus iad á reáchtáil ag boird, a gceapann an tAire Sláinte iad go
  minic.</li>
  <li>Ospidéil phríobháideacha, nach bhfaigheann aon mhaoiniú ón
  Stát.</li>
</ul><p>Is in <a href="http://www.hse.ie/eng/services/list/3/acutehospitals/hospitals/">ospidéil
FSS agus in ospidéil dheonacha poiblí</a> a chuirtear seirbhísí sláinte
poiblí ar fáil. Is beag difríocht idir an dá chineál sin d’ospidéal sa
chleachtas. Cuireann formhór na n-ospidéal sin cúram sláinte
príobháideach ar fáil freisin, ach ní mór dóibh idirdhealú soiléir a
dhéanamh idir leapacha poiblí agus leapacha príobháideacha.</p>

<p>Is ann do roinnt ospidéal nach gcuireann ach seirbhísí sláinte
príobháideacha amháin ar fáil. Feidhmítear an cineál sin ospidéil go
neamhspleách ar sheirbhísí sláinte an stáit. Má roghnaíonn tú chun
cúram príobháideach a fháil in ospidéal príobháideach, ní mór duit
lánchostas na cóireála agus na cothabhála a íoc.</p>

<p>Diagnóisíonn seirbhísí ospidéil ghéarmhíochaine othair atá an-tinn
nó an-ghortaithe, cuireann siad cóireáil orthu agus tugann siad aire orthu.
Is in ospidéil FSS, in ospidéil dheonacha phoiblí agus in ospidéil
phríobháideacha a chuirtear seirbhísí ospidéil ghéarmhíochaine. Is
sainospidéil atá in ospidéil áirithe, mar shampla, ospidéil
mháithreachais nó ospidéil shíciatracha, agus is ospidéil ghinearálta
atá i gcinn eile.</p>

<p>Cuireann na hospidéil ghinearálta mhóra agus réigiúnacha raon leathan
seirbhísí ar fáil. D'fhéadfadh nach mbeadh na hospidéil áitiúla bheaga
in ann freastal ar gach cineál galair agus cóireála agus d'fhéadfadh gur
ghá tú a aistriú chuig ospidéal níos mó nó chuig sainospidéal.</p>

<p>Is é is seirbhísí othair chónaithigh ann ná seirbhísí
institiúideacha a chuirtear ar fáil do dhaoine in ospidéil, in ionaid
téarnaimh nó in ionaid do dhaoine faoi mhíchumas fisiciúil nó meabhrach.
Féachtar ar chóireáil cás lae mar sheirbhís othair chónaithigh, ach ní
fhanann an t-othar san ospidéal thar oíche.</p>

<p>De ghnáth, glactar leis go n-áirítear le seirbhísí othair sheachtraigh
seirbhísí timpistí agus éigeandála, mar aon le seirbhísí pleanáilte a
sholáthraítear ar bhonn othar seachtrach. Mar shampla, d’fhéadfadh go
ndéanfadh do dhochtúir teaghlaigh (LG) tú a atreorú do shainmheasúnú ag
comhairleach nó ag a f(h)oireann, do mheasúnuithe diagnóiseacha ar nós
x-ghathanna nó tástálacha saotharlainne nó do chóireáil ar nós
fisiteiripe.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Agus tú i d’othar poiblí, ní gá duit íoc as seirbhísí comhairleach
agus ní féidir leat do chomhairleach a roghnú. Tá liosta feithimh le
haghaidh seirbhísí neamhéigeandála ann i mórán ceantar. Tá faisnéis ar
<a href="http://www.ntpf.ie/home/nwld.htm">amanna feithimh le haghaidh
cóireáil othair chónaithigh</a> ar fáil ar líne.</p>

<p>Má roghnaíonn tú chun a bheith i d’othar príobháideach in ospidéal
poiblí, caitear leat mar othar príobháideach de chuid an chomhairligh a
bhfuil cóireáil á cur aige/aici ort agus ní mór duit íoc as gach ceann de
na seirbhísí a chuireann an comhairleach ar fáil duit. Tá <a href="hospital_charges.html">táille laethúil shocraithe ann i leith othair
phríobháideacha in ospidéil phoiblí</a> freisin.</p>

<p>Is féidir le hospidéil phríobháideacha a dtáillí féin a shocrú i
leith othar. D’fhéadfadh go ndéanfadh <a href="../health_insurance/private_health_insurance.html">árachas sláinte
príobháideach</a> na costais uile atá i gceist, nó cuid díobh, a
chlúdach.</p>

<p>Tá othair atá bodhar nó a bhfuil moill éisteachta orthu i dteideal
seirbhísí ateangaireachta in ospidéil phoiblí in Éirinn. Ba chóir duit
fógra a thabhairt don ospidéal go bhfuil tú bodhar nó go bhfuil moill
éisteachta ort roimh an gcuairt chun gur féidir leis na socruithe is gá a
dhéanamh. Tá tuilleadh faisnéise faoi na seirbhísí sin ar fáil ó
Stiúrthóir na Seirbhísí Míchumais ag <a href="http://www.hse.ie/eng/services/list/1/LHO/">d’Oifig Áitiúil
Sláinte</a>.</p>

<p>Tá ospidéil phoiblí agus dheonacha faoi réir <a href="../../government_in_ireland/national_government/standards_and_accountability/freedom_of_information.html">reachtaíocht
Saoráil Faisnéise</a>. Fágann sé sin, i measc nithe eile, go bhfuil dualgas
orthu faisnéis a fhoilsiú faoina gcuid struchtúr, seirbhísí agus
cleachtas. Má tá faisnéis fút á coinneáil ag an ospidéal, tá tú i
dteideal teacht ar na taifid sin.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Féach ár gcáipéis maidir le <a href="hospital_charges.html">táillí
ospidéil</a> le haghaidh sonraí faoi na táillí a d’fhéadfadh bheith ann
agus faoi cé atá díolmhaithe ó tháillí.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Ba chóir duit litir atreoraithe a fháil ó do LG má theastaíonn
cóireáil ospidéil uait. Is féidir leat freastal ar rannóga timpistí agus
éigeandála i bhformhór na n-ospidéal ginearálta agus i roinnt
sainospidéal gan litir atreoraithe a bheith agat, agus d’fhéadfadh go
ngearrfaí táille ort i leith do chuairte.</p>

<p><a href="http://www.hse.ie/eng/services/list/3/acutehospitals/hospitals/">Féach
an fhaisnéis teagmhála d’ospidéil phoiblí i do cheantar</a>.</p>
</div>
</div>
</html>
