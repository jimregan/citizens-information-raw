<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Seirbhísí LG do dhaoine a bhfuil cártaí leighis acu
</title>
    
    <meta name="description" content="Tá cur síos sa cháipéis seo ar na seirbhísí saor in aisce a chuireann Liachleachtóirí Ginearálta ar fáil do dhaoine a bhfuil cártaí leighis acu.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Seirbhísí LG do dhaoine a bhfuil cártaí leighis acu</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Cuireann Liachleachtóirí Ginearálta (LG) seirbhísí ar fáil saor in
aisce do Shealbhóirí Chartaí Leighis. Déanann na Liachleachtóirí
Ginearálta, a ghlacann páirt sa scéim Seirbhísí Ginearálta Leighis (SGL),
conarthaí le Feidhmeannacht na Seirbhíse Sláinte maidir le seirbhísí a
sholáthar. </p>

<p>De ghnáth, is féidir leis na hothair a ndochtúir féin a roghnú ó
phainéal na ndochtúirí a bhaineann leis an scéim, ar chuntar go bhfuil an
dochtúir sásta iad a ghlacadh mar othair. Go ginearálta, ba cheart do do
dhochtúir féin na seirbhísí a chur ar fáil ach tá socruithe i bhfeidhm i
gcás éigeandála agus i gcás daoine a fhágann an ceantar. </p>

<p>Ní mór do na dochtúirí cúram a chur ar fáil d'othair chartaí leighis
sa chaoi chéanna is a chuireann siad cúram ar fáil d'othair
phríobháideacha. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Ag roghnú dochtúra duit féin</h3>

<p>Nuair a dhéanann tú iarratas ar <a href="../entitlement_to_health_services/medical_card.html">chárta
leighis</a>, roghnaíonn tú dochtúir a bhfuil páirt á glacadh aige/aici sa
scéim agus iarrann tú ar an dochtúir d’fhoirm iarratais a shíniú chun
glacadh leat mar othar. Déan teagmháil le d’Oifig Sláinte Áitiúil chun
teacht ar shonraí ar LGanna i do cheantar.</p>

<p>Má tá cárta leighis agat agus más mian leat do dhochtúir a athrú,
comhlánaíonn tú <a href="https://www.sspcrs.ie/portal/medapp/changedoctor.pdf">foirm um Athrú
Dochtúra (pdf)</a> ina dtugtar sonraí faoin dochtúir nua.</p>

<p>Eisítear roinnt cartaí leighis ar feadh tréimhse teoranta agus
taispeántar dáta áthbhreithnithe ar an gcárta. De ghnáth, ciallaíonn sé
sin go ndéanfaidh an FSS athscrúdú chun fáil amach an bhfuil tú i dteideal
cárta. De ghnáth ní bhíonn dochtúir le roghnú arís. </p>

<h3>Seirbhísí á soláthar ag LG faoin SGL</h3>

<p>Sonraíonn conradh an Liachleachtóra Ghinearálta leis an FSS an réimse
seirbhísí a gcaithfidh an dochtúir a sholáthar i gcomhair sealbhóirí
chártaí leighis. Tríd is tríd, ba cheart na seirbhísí seo a sholáthar ag
an leibhéal céanna agus ar aon bhonn leis na seirbhísí d'othair
phríobháideacha an LG. Ciallaíonn sé sin, mar shampla go mba cheart go
mbeadh uaireanta clinic mar an gcéanna do na hothair go léir maraon le
saoráid chuairteanna baile, srl. </p>

<p>I measc na seirbhísí a sholáthraíonn DGanna do shealbhóirí cárta
leighis, tá an méid a leanas:</p>
<ul><li>Seirbhísí comhchomhairle ag áras máinliachta an LG nó i do theach
    féin mar is cuí </li>
  <li>Cúram ceart agus riachtanach den sórt a nglacfadh LG air féin a
    dhéanamh go ginearálta - baineann sé sin le breithiúnas leighis
    phearsanta ach san áireamh tá seirbhísí mar díonadh agus vacsaíniú
    le haghaidh páistí </li>
  <li>Oidis le haghaidh drugaí, leigheasanna agus fearais faoi mar is gá iad.
    I roinnt cásanna, déanann LGanna drugaí agus cógais a
  fhodháileadh.</li>
  <li>Cumhdaítear tástálacha fola chun diagnóisiú nó monatóireacht a
    dhéanamh ar riocht.</li>
</ul><p>Tá seirbhísí áirithe ann nach bhfuil iallach ar LG a sholáthar saor in
aisce, mar shampla, teisteanna súl i gcomhair ceadúnais tiomána nó
árachais saoil. Chomh maith leis sin, féadtar táille a ghearradh ort le
haghaidh teastais dochtúra i ngeall ar asláithreacht ón obair. Má
theastaíonn tuairisc leighis uait chun iarratas a dhéanamh ar íocaíocht
leasa shóisialaigh, féadfaidh an Roinn Coimirce Sóisialaí íoc as an
táille.</p>

<h3>Seirbhísí éigeandála</h3>

<p>Ní mór do na LG atá páirteach sa scéim SGL seirbhísí éigeandála
cuí a sholáthar nó socruithe a chur i bhfeidhm don soláthar sin dá othair
a bhfuil cártaí leighis acu. D'fhéadfadh córais de réir oird a bheith ann
d'fhonn socruithe croschumhdacha dhochtúirí a sholáthar lasmuigh de
thráthanna oifige. </p>

<h3>Má bhogann tú</h3>

<p>Má bhogann tú ó cheantar Oifig Sláinte Áitiúil amháin go ceantar
eile, ní gá duit athiarratas a dhéanamh ar Chárta Cuairte LG nua. Ba cheart
duit teagmháil a dhéanamh le d’<a href="http://www.hse.ie/eng/services/list/1/LHO/">Oifig Sláinte Áitiúil</a>
nua, ar féidir léi faisnéis a thabhairt duit faoi na LGanna atá i mbun
cleachtaidh sa cheantar nua ina gcónaíonn tú.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Is féidir leat <a href="../entitlement_to_health_services/medical_card.html">níos mó
faisnéise ar chártaí leighis</a>, conas iarratas a dhéanamh ar chárta
leighis san áireamh.</p>

<p>Má tá cárta leighis agat agus más mian leat dochtúir a athrú,
comhlánaigh <a href="https://www.sspcrs.ie/portal/medapp/changedoctor.pdf">an
Fhoirm um Athrú Dochtúra Cárta Leighis (pdf)</a> atá ar fáil ar líne trí
ghlao ar Íosghlao 1890 252 919.</p>
</div>
</div>
</html>
