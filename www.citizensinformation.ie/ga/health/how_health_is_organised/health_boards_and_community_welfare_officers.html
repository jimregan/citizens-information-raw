<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Riar na Scéime Liúntais Leasa Fhorlíontaigh
</title>
    
    <meta name="description" content="Tá ionadaithe na Roinne Coimirce Sóisialaí (tugadh Oifigigh Leasa Pobail (CWOanna) orthu roimhe seo) freagrach as riar laethúil na Scéime Liúntais Leasa Fhorlíontaigh. Is féidir leat níos mó faisnéise a fháil faoina bhfeidhm agus faoina gcuid freagrachtaí.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Riar na Scéime Liúntais Leasa Fhorlíontaigh</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá ionadaithe na Roinne Coimirce Sóisialaí (tugadh Oifigigh Leasa Pobail
(CWOanna) orthu roimhe seo) fostaithe ar fud na hÉireann ag an <a href="http://www.welfare.ie/">Roinn Coimirce Sóisialaí</a>. Bhíodh CWOanna
fostaithe ag <a href="../../../health/how_health_is_organised/health_boards.html">Feidhmeannacht
na Seirbhíse Sláinte (HSE)</a>.</p>

<p>Tá siad bunaithe in ionaid sláinte nó in oifigí DSP agus tá siad
freagrach as riar laethúil na <a href="supplementary_welfare_allow.html">Scéime Liúntais Leasa
Fhorlíontaigh</a>.</p>

<h3>An Scéim Liúntais Leasa Fhorlíontaigh</h3>

<p>Déanann an Roinn Coimirce Sóisialaí an Scéim Liúntais Leasa
Fhorlíontaigh a chistiú mar aon le reachtaíocht a rith di. I measc na
n-íocaíochtaí a dhéantar faoin scéim tá: <a href="supplementary_welfare_allow.html">an Liúntas Leasa Forlíontach
seachtainiúil</a>, <a href="rent_supplement.html">Forlíonadh Cíosa</a>,
<a href="mortgage_interest_supplement.html">Forlíonadh Ús Morgáiste</a>,
<a href="diet_and_heating_supplements.html">Forlíonta Aiste Bia agus
Téimh</a>, <a href="../social_welfare_payments_to_families_and_children/back_to_school_clothing_and_footwear_allowance.html">an
Scéim Liúntais Éadaí agus Coisbhirt chun Filleadh ar Scoil</a> agus
íocaíochtaí ar riachtanais eisceachtúla d’earraí ar nós bugaithe,
eadaí, etc.</p>

<p>Tá foireann na Roinne Coimirce Sóisialaí (DSP) freagrach as measúnú a
dhéanamh ar ioncam duine a chuireann isteach ar íocaíochtaí faoin Scéim
Liúntais Leasa Fhorlíontaigh. D’fhéadfadh cuairteanna ar an mbaile bheith
i gceist leis an measúnú seo d’fhonn áit chónaithe duine a dhearbhú do
chuspóirí Forlíonadh Cíosa nó go simplí, d'fhonn agallamh a chur ar
dhuine i dtimpeallacht atá níos compordaí má tá aige nó aici riachtanais
speisialta nó murar féidir leis nó léi cuairt a thabhairt ar a (h)ionad
sláinte áitiúil iad féin.</p>

<p>Déanfaidh foireann an DSP daoine a atreorú go gníomhach chuig
gníomhaireachtaí eile stáit agus/nó chuig eagraíochtaí deonacha má
theastaíonn seo de bharr riachtanais an chliaint. Mar shampla, d’fhéadfaí
thú a atreorú chuig an <a href="../../../money_and_tax/personal_finance/debt/mabs_service.html">tSeirbhís
Bhuiséadta agus Chomhairle Airgid (MABS)</a>.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Cinntí a dhéanann foireann an DSP</h3>

<p>Déanann foireann an DSP cinntí faoi iarratais a dhéantar faoin Scéim
Liúntais Leasa Fhorlíontaigh. Fad a dhéanann siad an cinneadh, féadfaidh
siad dul i gcomhairle lena mbainisteoir láithreach.</p>

<h3>Cinneadh a achomharc</h3>

<p>Mura bhfuil tú sásta le cinneadh a rinne ball foirne den DSP, féadfaidh
tú an cinneadh a achomharc.</p>

<p>Má bhaineann d’achomharc le híocaíocht Liúntais Leasa Fhorlíontaigh,
Forlíonadh Morgáiste nó Cíosa bhunúsaigh, tá sé de cheart agat go
n-éisteoidh an <a href="../../irish_social_welfare_system/social_welfare_appeals.html">Bord
Acomharc Leasa Shóisialaigh</a> le d’achomharc. Ní féidir íocaíochtaí
lánroghnacha, ar nós Íocaíochtaí ar Riachtanais Eisceachtúla, a achomharc
leis an Oifig Achomharc Leasa Shóisialaigh, ach is féidir le ball eile foirne
athbhreithniú a dhéanamh orthu ar iarraidh sin.</p>

<p>Níl aon táille le híoc as achomharc a dhéanamh i leith cinneadh a
dhéanann ball foirne den DSP. Ina theannta sin, níl aon táille le híoc as
cinneadh a achomharc le hOifig an Ombudsman nó leis an Oifig Achomharc Leasa
Shóisialaigh.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Ba cheart duit teagmháil a dhéanamh le hionadaí na Roinne Coimirce
Sóisialaí (tugadh an tOifigeach Leasa Pobail orthu roimhe seo) ag <a href="http://www.welfare.ie/en/Pages/otheroffice/community-welfare-office-contact.aspx">d’ionad
sláinte nó d’oifig DSP áitiúil</a>. </p>

<p>
</p><div class="inlinesio">
<p>
</p><div>
<h3>Seirbhísí Faisnéise Leasa Shóisialaigh</h3>
<p>
  
  <span class="field_dept address_field">Information Services<br></span>
  

  
  College Road<br>Sligo<br>Ireland
  <br>
  
</p>
<p>
  

  

  
  <strong>Lóghlao:</strong>1890 66 22 44
  <br>
  

  

  
  <strong>Láithreán Gréasáin:</strong> <a href="http://www.welfare.ie/">http://www.welfare.ie/</a>
  <br>
  

  

  

  
</p>
</div></div>
<br></div>
</div>
</html>
