<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Tástáil mhaoine cárta leighis: daoine os cionn 70 bliain
  d’aois
</title>
    
    <meta name="description" content="Conas a dhéantar measúnú ar d’ioncam i dtaobh theorainneacha ioncaim an chárta leighis má tá tú breis agus 70 bliain d’aois.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Tástáil mhaoine cárta leighis: daoine os cionn 70 bliain
  d’aois</h1>
	
<ul class="anchorlinks"><li><a href="#lc66f4">Réamhrá</a></li><li><a href="#la5841">Measúnú ioncaim</a></li><li><a href="#l1663d">Caipiteal agus maoin a mheasúnú</a></li><li><a href="#lf3c9d">Tuilleadh eolais</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Chun cáiliú do chárta leighis, ní mór go mbíonn d’ioncam
seachtainiúil faoi bhun figiúr áirithe. Mínímid anseo an tástáil mhaoine
dóibh siúd atá os cionn 70 bliain d’aois. Féach, chomh maith, <a href="medical_card.html">faisnéis eile faoin gcárta leighis agus conas
iarratas a dhéanamh</a>.</p>

<p>Tá <a href="medical_card_means_test_under_70s.html">rialacha éagsúla
tástáil mhaoine ann dóibh siúd atá faoi bhun 70 bliain d’aois</a>.</p>

<p>Bunaítear an measúnú a dhéantar ar lánúin ar mhaithe le cuspóirí
cárta leighis ar aois an duine níos sine.</p>

<p>Cuirtear ioncam, coigilteas, infheistíochtaí agus roinnt maoine san
áireamh sa tástáil mhaoine. Tá roinnt eisceachtaí ann, áfach.</p>

<p>De réir threoirlínte FSS, má thuilleann tú d’ioncam go hiomlán ó
liúntais nó sochair leasa shóisialaigh nó ó liúntais FSS, ba cheart go
ndeonófar duit cárta leighis fiú cé go bhféadfadh d’íocaíocht bheith
os cionn na dtreoirlínte ioncaim le haghaidh d’aoise agus do cháis.</p>

<p>Má tá d’ioncam os cionn na dteorainneacha do chárta leighis, gheobhaidh
tú <a href="gp_visit_cards.html">Cárta Cuairte LG</a> mura bhfuil
d’ioncam seachtainiúil os cionn €700 (duine singil) nó €1,400
(lánúineacha atá pósta, ag comhchónaí nó i bpáirtnéireacht
shibhialta). Anuas air sin, féadfaidh tú iarratas a dhéanamh ar <a href="drugs_payment_scheme.html">an Scéim Íocaíochta Drugaí</a>.</p>

<p>Tá roinnt <a href="medical_card.html">catagóirí de dhaoine
díolmhaithe ón tástáil mhaoine</a>, lena n-áirítear daoine atá i
dteideal cárta leighis a fháil faoi Rialacháin an AE.</p>
</div>

<div class="topic base_rules">
<h2 class="topic base_rules_title" id="la5841">Measúnú ioncaim</h2>

<p>Is é an teorainn ar ollioncam don chárta leighis do dhaoine os cionn 70
bliain d’aois €500 sa tseachtain i gcás duine singil agus €900 sa
tseachtain do lánúineacha atá pósta, ag comhchónaí nó i
bpáirtnéireacht shibhialta. Laghdaíodh na teorainneacha sin ó €600 agus
ó €1,200 in aghaidh na seachtaine ón 1 Eanáir 2014.</p>

<p>Níl aon asbhaintí caighdeánacha incheadaithe (mar shampla, le haghaidh
cáin ioncaim). Áirítear pinsin, tuillimh, ús ó chaipiteal agus ó gach
foinse eile ioncaim sa tástáil mhaoine – féach ‘Measúnú ar
chaipiteal’ thíos.</p>

<p>Tiocfaidh Cárta Cuairte LG in ionad an chárta leighis má tá d’ioncam
idir €500 agus €700 (i gcás duine singil) nó idir €900 agus €1,400 (i
gcás lánúin phósta nó chomhchónaithe).</p>

<p>Má sháraíonn d’ioncam na teorainneacha seo, is féidir leat iarratas a
dhéanamh fós féin ar an ngnáthchárta leighis nó ar Chárta Cuairte LG ar
bhunúis chruatain, mar shampla, dá mbeadh deacracht agat íoc as costais
shuntasacha leanúnacha leighis gan an cárta.</p>

<p><strong>Céile/páirtnéir faoi bhun 70 bliain d’aois:</strong> Nuair atá
céile amháin os cionn 70 bliain d’aois agus nuair a bhíonn an céile eile
faoi bhun 70 bliain d’aois, cáileofar an bheirt acu do chárta leighis má
tá a n-ioncam faoi bhun €900 sa tseachtain.</p>

<p><strong>Céile nó páirtnéir marthanach:</strong> Má fhaigheann do
chéile, páirtnéir sibhialta nó páirtnéir comhchónaithe bás agus má tá
tú os cionn 70 bliain d’aois, féadfaidh tú do chárta leighis a choimeád
ar feadh 3 bliana, a fhad agus go bhfanann d’ioncam faoin teorainn do
lánúin. I ndiaidh 3 bliana, bíonn an teorainn ábhartha ioncaim le haghaidh
duine singil i gceist.</p>

<p>Má tá tú faoi bhun 70 bliain d’aois nuair a fhaigheann do chéile,
páirtnéir sibhialta nó do pháirtnéir comhchónaithe bás, baineann <a href="medical_card_means_test_under_70s.html">an teorainn ábhartha ioncaim
do dhuine singil</a>.</p>
</div>

<div class="topic base_rates">
<h2 class="topic base_rates_title" id="l1663d">Caipiteal agus maoin a mheasúnú</h2>

<p>Tugtar neamhaird do choigilteas agus dá mhacasamhail d’infheistíochtaí
a mhéid le luach €36,000 i gcás duine singil agus €72,000 i gcás
lánúine. Cuireann FSS ráta ainmniúil úis i bhfeidhm ar an iarmhéid. Mar
mhalairt air sin, cuirfidh FSS an ráta iarbhír i bhfeidhm má sholáthraíonn
tú deimhniú úis a íocadh ar choigilteas sa bhliain dheireanach iomlán
féilire.</p>

<p>I gcás táirgí coigiltis téarma sheasta nó fhadtéarmaigh, sa chás nach
gcuirtear an t-ús i bhfeidhm ach ag deireadh tréimhse seasta, ní chuirfidh
FSS an t-ús a tuilleadh san áireamh ach ar an dáta a aibíonn an
infheistíocht, más mian leat. Féadfaidh FSS an ráta ainmniúil a chur i
bhfeidhm más fearr leat.</p>

<p>Go bunúsach, ní chaithfear leis an ús nó leis an ioncam a tuilleadh ar
choigilteas agus ar infheistíochtaí dá macasamhail mar ioncam, seachas luach
iomlán an choigiltis nó na n-infheistíochtaí iad féin. Má tá
duaisbhannaí agat, ní chuirtear iad san áireamh sa mheasúnú seo mar gheall
nach dtuilleann siad ús.</p>

<p>Tabhair faoi deara nach mór go n-áireoidh an t-ús Cáin Choinneála ar
Ús Taisce (DIRT).</p>

<p><strong>Maoin</strong></p>

<p>Ní dhéanfar ioncam a mheas ó mhaoin (bíodh teach teaghlaigh, teach
saoire nó aon mhaoin eile i gceist) <strong>mura bhfuil ioncam cíosa á
chruthú aige</strong>. Is é an t-ioncam iarbhír a bheidh san ioncam a
dhéanfar a mheasúnú, lúide aon chostas a thabhaítear go riachtanach a
bhaineann leis an maoin a ligean ar cíos. D’fhéadfaí a áireamh leis na
costais sin, préimheanna árachais, aisíocaíochtaí iasachta nó morgáiste,
cothabháil, etc.</p>
</div>

<div class="topic further_info">
<h2 class="further_info" id="lf3c9d">Tuilleadh eolais</h2>

<p>Is féidir leat <a href="medical_card.html">tuilleadh faisnéise a léamh
anseo faoin gcárta leighis</a>, lena n-áirítear conas iarratas a
dhéanamh.</p>

<p>D’fhoilsigh FSS <a href="http://www.hse.ie/eng/services/list/1/schemes/mc/over70s/Over70Guidelines.pdf">Treoirlínte
Náisiúnta maidir le Measúnú a dhéanamh ar an gCárta Leighis/Cárta
Cuairte LG do dhaoine atá 70 bliain d’aois agus os a chionn (pdf)</a>.</p>

<p><strong>Ioncam os cionn na dteorainneacha</strong></p>

<p>Mura gcáilítear thú faoin <a href="medical_card_means_test_over_70s.html">tástáil mhaoine do dhaoine os
cionn 70 bliain d’aois</a> is féidir thú a mheasúnú faoi <a href="medical_card_means_test_under_70s.html">rialacha na scéime
ginearálta tástáil mhaoine a bhíonn</a> i gceist le daoine atá faoi bhun
70. Ciallaíonn seo go gcuirfear san áireamh cruatan féideartha a eascraíonn
ó dhiúltú má sháraíonn d’ioncam na teorainneacha. Ciallaíonn sé,
chomh maith, gur féidir d’ioncam a mheasúnú faoi rialacha na scéime
ginearálta. Tá teorainneacha níos ísle ioncaim faoi na rialacha seo, ach
áirítear leo roinnt neamhaird ioncaim agus ceadaíonn siad roinnt costas, ar
nós costais chíosa nó mhorgáiste agus tháillí tithe altranais a chur san
áireamh.</p>

<p><strong>An cúlra le cártaí leighis do dhaoine os cionn 70 bliain
d’aois</strong></p>

<p>Idir 2001 agus 2008, bhí gach duine os cionn 70 bliain d’aois i dteideal
cárta leighis a fháil gan tástáil mhaoine. Ina dhiaidh sin, tugadh isteach
tástáil mhaoine, le héifeacht ó Eanáir 2009. Idir Eanáir 2009 agus an 4
Aibreán 2013, bhí teorainneacha ioncaim €700 sa tseachtain i gceist i gcás
duine singil agus €1,400 sa tseachtain do lánúin a bhí pósta, ag
comhchónaí nó i bpáirtnéireacht shibhialta. Ón 5 Aibreán 2013, is ba iad
na teorainneacha sin ná €600 in aghaidh na seachtaine i gcás duine singil
agus €1,200 in aghaidh na seachtaine i gcás lánúin phósta nó
chomhchónaitheach. Ón 1 Eanáir 2014, is iad na teorainneacha sin ná
€500/€900 in aghaidh na seachtaine (duine singil/lánúin).</p>
</div>
</div>
<!--this is the section that produces "Useful resources" in the box on the right-hand side. Below is an example.
	<div id="useful_resources">
      <ul>
	<li>
	  <a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
	</li>
	
      </ul>
    </div>
	-->
</html>
