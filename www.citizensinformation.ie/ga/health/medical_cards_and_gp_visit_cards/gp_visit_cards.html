<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cártaí Cuairte LG (Liachleachtóir Ginearálta)
</title>
    
    <meta name="description" content="Mura bhfuil cárta leighis nó cárta cuairte LG agat, ní bhíonn cuairt ar dhochtúir ginearálta saor in aisce. Cad é cárta cuairte LG agus conas iarratas a dhéanamh?">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cártaí Cuairte LG (Liachleachtóir Ginearálta)</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Mura gcáilítear thú do <a href="medical_card.html">chárta
leighis</a>, d’fhéadfá bheith i dteideal Cárta Cuairte LG a fháil.
Ceadaíonn Cárta Cuairte LG duit cuairt a thabhairt ar LG rannpháirteach saor
in aisce.</p>

<p>Chun cáiliú do Chárta Cuairte LG, ní mór duit na rialacha
incháilitheachta thíos a chomhlíonadh agus gnáthchónaí a bheith ort in
Éirinn. Is é sin, ní mór go bhfuil cónaí ort, nó go mbeartaíonn tú
cónaí a bheith ort in Éirinn ar feadh bliain amháin, ar a laghad.</p>

<p>Má tá tú faoi 70 bliain d’aois, ní mór duit treoirlínte sonracha
ioncaim a chomhlíonadh chomh maith.</p>

<p>Ón 5 Lúnasa 2015, má tá tú 70 bliain d’aois nó os a chionn, tá
fáil ar an gcárta cuairte LG gan bheith ort tabhairt faoi thástáil
ioncaim.</p>

<p>Tá fáil ar <a href="gp_visit_cards_for_under_6s.html">an gcárta
cuairte LG do leanaí faoi 6 bliana d’aois</a> do gach leanbh faoi aois 6
bliana.</p>

<p>Trí chárta cuairte LG a bheith agat, ceadaítear duit cuairt a thabhairt
ar do LG saor in aisce. Níl drugaí ordaithe saor in aisce ach
d’fhéadfaidís a bheith cumhdaithe ag <a href="drugs_payment_scheme.html">an Scéim Íocaíochta Drugaí</a>. Ní
chumhdaíonn an cárta cuairte LG <a href="../hospital_services/hospital_charges.html">muirir ospidéil</a>. Ní
chumhdaíonn sé cuairteanna chuig <a href="http://www.hse.ie/eng/services/list/3/outofhours/GPOOH.html">seirbhísí
lasmuigh d’uaireanta LG</a>. Cumhdaítear tástálacha fola chun diagnóisiú
nó monatóireacht a dhéanamh ar riocht.</p>

<p><a href="http://health.gov.ie/blog/press-release/ministers-welcome-agreement-with-imo-on-free-gp-care-for-under-6s/">D’fhógair
an Rialtas seirbhísí LG saor in aisce d’aoisghrúpaí áirithe</a>: ó
shamhradh 2015 ar aghaidh, beidh gach leanbh faoi bhun aois 6 bliana agus gach
duine fásta os cionn 70 bliain d’aois i dteideal cuairteanna saor in aisce a
thabhairt ar LGanna rannpháirteacha.</p>
</div>

<div class="topic base_rules">
<h2 class="topic base_rules_title" id="l555d1">Rialacha</h2>

<p>Tá an cárta cuairte LG ar fáil do gach duine atá 70 bliain d’aois nó
os a chionn sin gan tástáil ioncaim a dhéanamh orthu.</p>

<p>Tá fáil ar an gcárta cuairte LG do leanaí faoi aois 6 bliana do gach
leanbh atá faoi aois 6 bliana.</p>

<p>Má tá tú faoi 70 bliain d’aois, déantar tástáil mhaoine ar
incháilitheacht don chárta cuairte LG. Is é sin, déanann FSS tástáil ar
d’ioncam mar chuid den phróiseas iarratais.</p>

<h3>Teorainneacha Ioncaim do dhaoine faoi bhun 70</h3>

<p>Is ionann na rialacha chun measúnú a dhéanamh ar shuim d’ioncaim agus
iad sin don <a href="medical_card_means_test_under_70s.html">tástáil
mhaoine cárta leighis do dhaoine faoi bhun 70 bliain d’aois</a> ach is airde
na teorainneacha ioncaim don Chárta Cuairte LG ná na teorainneacha don
chárta leighis.</p>

<table cellpadding="1" cellspacing="1" border="1" width="600" summary=""><caption><strong>Teorainn sheachtainiúil ioncaim don Chárta Cuairte LG
  (ollioncam lúide cáin, <a href="../../money_and_tax/tax/income_tax/universal_social_charge.html">MSU</a>
  agus ÁSPC</strong></caption>
  <tbody><tr><td colspan="1" rowspan="1"><strong><br>
        Catagóir</strong></td>
      <td colspan="1" rowspan="1"><strong>Daoine faoi bhun 66 bliain
        d’aois</strong></td>
      <td colspan="1" rowspan="1"><strong>Daoine idir 66 agus 69 bliain
        d’aois</strong></td>
    </tr><tr><td colspan="1" rowspan="1">Duine singil a chónaíonn leis/léi
      féin</td>
      <td colspan="1" rowspan="1">€276 </td>
      <td colspan="1" rowspan="1">€302 </td>
    </tr><tr><td colspan="1" rowspan="1">Duine singil a chónaíonn lena
      t(h)eaghlach</td>
      <td colspan="1" rowspan="1">€246</td>
      <td colspan="1" rowspan="1">€260 </td>
    </tr><tr><td colspan="1" rowspan="1">Lánúin phósta nó chomhchónaithe (nó
        tuismitheoir aonair ag a bhfuil leanaí cleithiúnaí)</td>
      <td colspan="1" rowspan="1">€400</td>
      <td colspan="1" rowspan="1">€447 </td>
    </tr><tr><td colspan="1" rowspan="1">Liúntas le haghaidh gach duine den chéad
        bheirt leanaí faoi bhun 16</td>
      <td colspan="1" rowspan="1">€57 </td>
      <td colspan="1" rowspan="1">€57 </td>
    </tr><tr><td colspan="1" rowspan="1">Liúntas le haghaidh an tríú linbh agus
        gach leanbh ina dhiaidh sin faoi bhun 16</td>
      <td colspan="1" rowspan="1">€61.50</td>
      <td colspan="1" rowspan="1">€61.50</td>
    </tr><tr><td colspan="1" rowspan="1">Liúntas le haghaidh gach duine den chéad
        bheirt leanaí os cionn 16 (gan ioncam ar bith)</td>
      <td colspan="1" rowspan="1">€58.50</td>
      <td colspan="1" rowspan="1">€58.50</td>
    </tr><tr><td colspan="1" rowspan="1">Liúntas le haghaidh an tríú linbh agus
        gach leanbh os cionn 16 ina dhiaidh sin (gan ioncam ar bith)</td>
      <td colspan="1" rowspan="1">€64 </td>
      <td colspan="1" rowspan="1">€64 </td>
    </tr><tr><td colspan="1" rowspan="1">Gach cleithiúnaí os cionn 16 atá ag
        tabhairt faoi oideachas tríú leibhéal lánaimseartha gan cúnamh
        deontais</td>
      <td colspan="1" rowspan="1">€117</td>
      <td colspan="1" rowspan="1">€117</td>
    </tr></tbody></table><p>Anuas air sin, tá liúntais ann le haghaidh costais réasúnta a
thabhaítear maidir le costais chúram leanaí agus íocaíochtaí
cíosa/morgáiste.</p>

<p>Déantar measúnú ar liúntais sheachtainiúla taistil chuig an obair mar
chostas iarbhír iompair phoiblí, nó míleáiste amhail 30 cent sa mhíle (18
cent sa km).</p>

<h3>Cleithiúnaithe daoine os cionn 70 bliain d’aois</h3>

<p>Má tá tú os cionn 70 bliain d’aois agus má tá cleithiúnaithe agat,
mar shampla, céile, páirtnéir sibhialta nó páirtnéir comhchónaithe atá
faoi aois 70 bliain, b’fhéidir go gcáileofar do chleithiúnaithe do chárta
cuairte LG má tá d’ioncam faoi bhun leibhéal áirithe. Is ionann na
rialacha chun measúnú a dhéanamh ar mhéid d’ioncaim agus na rialacha i
dtaobh na tástála maoine don chárta leighis i measc daoine faoi bhun 70
bliain d’aois, ach tá na teorainneacha ioncaim don chárta cuairte LG níos
airde ná na teorainneacha don chárta leighis.</p>

<p>Má tá céile, páirtnéir sibhialta nó páirtnéir comhchónaithe agat,
is é an teorainn ar bhur gcomhioncam €1,400 sa tseachtain, gan an chéad
€72,000 de choigilteas nó a chomhionann d’infheistíochtaí a áireamh.
</p>

<p>Mura bhfuil céile, páirtnéir sibhialta nó páirtnéir comhchónaithe
agat, is é an teorainn €700 sa tseachtain, gan an chéad €36,000 de
choigilteas nó a chomhionann d’infheistíochtaí a áireamh. </p>

<p><strong>Ioncam os cionn na teorann</strong></p>

<p>Nuair a dhéanann tú iarratas ar Chárta Cuairte LG, déanfar measúnú ort
i dtosach báire le haghaidh teidlíochta do chárta leighis. Má tá
d’ioncam os cionn na teorann cuí, déanfaidh an t-oifigeach cinntitheach
breithniú ar cibé acu an mbeadh nó nach mbeadh sé ina údar le cruatan
míchuí duit má dhiúltaítear cárta leighis duit.</p>

<p>Mura gcáilíonn tú do chárta leighis, déantar measúnú ort le haghaidh
Cárta Cuairte LG. Má tá d’ioncam os cionn na teorann cuí, déanfaidh an
t-oifigeach cinntitheach breithniú ar cibé acu an mbeadh nó nach mbeadh sé
‘ina chruatan míchuí’ ort íoc as Seirbhísí LG mura bhfuil Cárta
Cuairte LG agat.</p>

<p><strong>Achomhairc</strong></p>

<p>Má dhiúltaítear d’iarratas ar Chárta Cuairte LG, gheobhaidh tú litir
ó FSS ina luaitear seo. Anuas air sin, leagtar amach sa litir seo na
cúiseanna ar diúltaíodh d’iarratas. Mura bhfuil tú sásta leis an
gcinneadh, féadfaidh tú iarraidh go ndéanfar athbhreithniú air.
D’fhéadfadh gur tháinig athrú ar do chúinsí, nó d’fhéadfadh gur
fhág tú roinnt faisnéis ábhartha ar lár ón mbuniarratas. Mura bhfuil tú
sásta leis an athbhreithniú, féadfaidh tú achomharc a dhéanamh le <a href="http://www.hse.ie/eng/services/yourhealthservice/Appeals/Appeals_Process/">hOifig
Achomhairc do Cheantar FSS</a>. Beidh na sonraí teagmhála le sonrú i do
litir dhiúltaithe, chomh maith. Tabharfaidh an Oifig Achomhairc faoi
athmheasúnú ar d’iarratas. Tabharfaidh foireann FSS faoi seo, nach raibh
baint acu leis an gcinneadh a dhéanamh ar do bhuniarratas.</p>

<p><strong>Athbhreithnithe</strong></p>

<p>Déantar athbhreithniú tréimhsiúil ar do theidlíocht chun Cárta Cuairte
LG a fháil. Déantar seo mar gheall go bhféadfadh athrú teacht ar chúinsí.
Mura seolann tú d'fhoirm athbhreithnithe ar ais, b'fhéidir nach n-atheiseofar
do Chárta Cuairte LG. </p>

<p>Má sheolann tú d’fhoirm athbhreithnithe ar ais faoin dáta a luaitear
ach má leanann an próiseas athbhreithnithe thar dháta éagtha do chárta,
féadtar bailíocht an chárta a shíneadh ionas gur féidir leat leanúint le
hé a úsáid fad atá an t-athbhreithniú ar bun. Tá an síneadh ar bhonn mí
ar mhí, mar sin, moltar duit teagmháil a dhéanamh leis an Aonad Cláraithe
Cliant lena dheimhniú gur síneadh do chárta agus go leanann sé bheith
bailí.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>I dtaobh an chárta cuairte LG do dhaoine 70 bliain d’aois agus níos
sine, féadfaidh tú clárú don chárta ar líne ag gpvisitcard.ie, <a href="https://www.pcrsonline.ie/libr/html/Over70sForm.pdf">féadfaidh tú an
fhoirm chlárúcháin a íoslódáil le haghaidh daoine atá 70 bliain d’aois
agus níos sine (pdf)</a> nó glao a chur chun iarraidh ar fhoirm
chlárúcháin.</p>

<p>Má tá tú faoi bhun 70 bliain d’aois, úsáideann tú an próiseas
céanna chun iarratas a dhéanamh ar chárta cuairte LG a úsáidtear le
haghaidh <a href="medical_card.html">cárta leighis</a>. Mar chuid den
phróiseas iarratais don chárta cuairte LG, déanfar measúnú, chomh maith,
ar do theidlíocht do chárta leighis.</p>

<p>Féadfaidh tú iarratas a dhéanamh ar líne ar chárta leighis nó ar
Chárta Cuairte LG ag <a href="https://www.sspcrs.ie/portal/medapp/">medicalcard.ie</a>. Seo an modh is
tapúla chun an cárta a fháil. </p>

<p>Mar mhalairt air sin, féadfaidh tú foirm iarratais a íoslódáil le
haghaidh Cárta Cuairte LG agus cárta leighis:</p>

<p><a href="http://www.hse.ie/eng/services/list/1/schemes/mc/forms/mc1irish.pdf">Foirm
Iarratais MC1 ar Chárta Leighis/Cárta Cuairte LG (pdf)</a></p>

<p><a href="http://www.hse.ie/eng/services/list/1/schemes/mc/forms/New%20MC1A%20form%20Nov%202014.pdf">Foirm
Iarratais MC1(a) ar Chárta Leighis/Cárta Cuairte LG – Daoine 70 Bliain
D’Aois nó Níos Sine (pdf)</a></p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Déan teagmháil le 1890 252 919 nó le d’<a href="http://www.hse.ie/eng/services/list/1/LHO/">Oifig Áitiúil Sláinte</a>
chun teacht ar bhreis faisnéise ar Chártaí Cuairte LG. Ina theannta sin,
féadfaidh tú teagmháil a dhéanamh leis an Aonad Cláraithe Cliant. Seo a
leanas an seoladh a seolfaidh tú an fhoirm chomhlánaithe chuige:</p>

<p>
</p><div class="inlinesio">
<p>
</p><div>
<h3>An tAonad Cláraithe Cliant</h3>
<p>
  

  
  Bosca oifig phoist 11745<br>Fionnghlaise<br>Baile Átha Cliath 11<br>
  <br>
  
</p>
<p>
  

  
  <strong>Teil:</strong>(051) 595 129
  <br>
  

  
  <strong>Lóghlao:</strong>1890 252 919
  <br>
  

  
  <strong>Facs:</strong>(01) 834 3589
  <br> 
  

  
  <strong>Láithreán Gréasáin:</strong> <a href="http://www.medicalcard.ie">http://www.medicalcard.ie</a>
  <br>
  

  
  <strong>Láithreán Gréasáin:</strong> <a href="https://www.sspcrs.ie/portal/medapp/index.jsp">https://www.sspcrs.ie/portal/medapp/index.jsp</a>
  <br>
  

  

  
  <strong>R-phost:</strong> <a href="mailto:clientregistration@hse.ie">clientregistration@hse.ie</a>
  <br>
  
</p>
</div></div>

</div>
<!--this section produces the further information bit at the bottom of the document.
<div class="topic further_info">

<h1 class="further_info">Tuilleadh eolais</h1>

<h2>An dlí ar theidlíocht Chárta do chuairt ar DT </h2>

<p>Text goes here</p>
</div>
--></div>
</html>
