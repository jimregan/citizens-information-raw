<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Seirbhísí sláinte do chuairteoirí go hÉirinn
</title>
    
    <meta name="description" content="Léiríonn an doiciméad seo an teidlíocht atá ag       cuairteoirí ar sheirbhísí sláinte agus conas a socraítear       gnáth-chónaí.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Seirbhísí sláinte do chuairteoirí go hÉirinn</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>D’fhéadfadh cuairteoirí áirithe a bheith i dteideal seirbhísí
sláinte poiblí saor in aisce. Go háirithe, tá daoine ó bhallstáit den
Aontas Eorpach (AE), den Limistéar Eorpach Eacnamaíoch (LEE) nó ón Eilvéis
atá ar cuairt ar Éirinn go sealadach (mar shampla, ar laethanta saoire nó i
mbun gnó) i dteideal cúraim shláinte má éiríonn siad tinn nó má
tharlaíonn timpiste dóibh.</p>

<p>Tá roinnt catagóirí daoine i dteideal <a href="medical_card.html">cártaí leighis</a> faoi rialacha an AE.</p>

<p>Tá comhaontú cómhalartach sláinte idir Éirinn agus an Astráil.
Ciallaíonn seo go bhfuil muintir na hAstráile a thugann cuairt ar Éirinn i
dteideal cóireáil éigeandála in ospidéal poiblí a fháil faoi réir na
ngnáthmhuirear a ghearrtar in Éirinn ar dhaoine nach bhfuil cárta leighis
acu. Chomh maith leis sin, bíonn siad i dteideal cúnamh a fháil i dtreo
costas drugaí agus cógais ordaithe ar an mbonn céanna a bhíonn iad siúd a
bhfuil gnáthchónaí orthu in Éirinn. </p>

<p>Is cosúil go nglacfar leis go bhfuil daoine eile a thagann go hÉirinn le
cónaí, obair nó staidéar nó a thagann anseo agus iad ar scor ina gcónaí
anseo ("cónaitheach de ghnáth" is ea an téarma dlí) agus go dtiocfaidh siad
faoi na rialacha mar a leagtar amach iad i <a shape="rect" href="entitlement_to_public_health_services.html">dTeidlíocht do Sheirbhísí
Sláinte Poiblí</a> agus <a shape="rect" href="medical_card.html">Cártaí
Leighis</a>. </p>

<p>Níl cuairteoirí eile go hÉirinn i dteideal seirbhísí sláinte poiblí
saor nó fóirdheonaithe ach amháin i gcás an anró. De ghnáth, má tá
orthu seirbhísí sláinte a úsáid, caithfidh siad costas eacnamaíoch
iomlán na seirbhísí sin a íoc. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Tá do <a href="entitlement_to_public_health_services.html">theidlíocht
do sheirbhísí sláinte</a> in Éirinn bunaithe ar chónaí agus ar
acmhainní, seachas ar do cháin nó <a shape="rect" href="/ga/social_welfare/irish_social_welfare_system/social_insurance_prsi/social_insurance_in_ireland.html">Árachas
Sóisialach Pá-Choibhneasa (ÁSPC)</a> a bheith íoctha. Déantar roinnt
eisceachtaí agus tugtar eolas futhu siúd thíos. </p>

<p>Níl do theidlíocht ag brath ar do náisiúntacht inti féin, ach
clúdaíonn rialacha ar leith saoránaigh de chuid an AE/LEE chomh maith le
saoránaigh na hEilbhéise. </p>

<h3>Rialacha an Aontais Eorpaigh</h3>

<p>Má tá tú i dteideal cúram sláinte i mballstát eile den AE/LEE nó san
Eilvéis, d’fhéadfadh go mbeifeá i dteideal cúram sláinte in Éirinn faoi
rialacha an Aontais Eorpaigh. Má tá tú ar cuairt in Éirinn ar bhonn
sealadach, is féidir leat iarratas a dhéanamh ar <a href="../../travel_and_recreation/travel_abroad/e111.html">Chárta Eorpach
um Árachas Sláinte</a>, rud lena gclúdaítear cúram leighis má éiríonn
tú tinn nó má ghortaítear tú de bharr timpiste. Ba chóir duit do Chárta
Eorpach um Árachas Sláinte a thabhairt leat agus tú ag taisteal chun na
hÉireann. Más as an Ríocht Aontaithe tú féadfaidh tú fianaise ar
chónaitheacht RA a thabhairt leat in ionad sin. </p>

<p>Tá roinnt catagóirí daoine, ar nós oibrithe ar phostú incháilithe do
chártaí leighis faoi rialacha AE – féach an chuid maidir le heolas breise
ar <a href="medical_card.html">chártaí leighis</a>. </p>

<h3>Saoránaigh ó stáit nach ballstáit iad de chuid an AE/LEE (ach amháin
an Eilbhéis)</h3>

<p>Go ginearálta, más saoránach stáit tú nach ballstát é de chuid an AE
nó an LEE (ach amháin an Eilbhéis), glactar leat mar dhuine <a href="entitlement_to_public_health_services.html">atá cónaitheach de
ghnáth in Éirinn</a> más féidir leat dearbhú don bhord sláinte go mbeidh
tú anseo go ceann bliana ar a laghad. Is féidir leis an mbord sláinte
fianaise a lorg uait a thaispeánann go bhfuil tú i dteideal de réir dlí cur
fút anseo go ceann bliana ar a laghad.</p>

<p>Má tá tú anseo ar feadh tréimhse giorra, tuigtear gur cuairteoir tú
agus níl aon teidlíocht agat do sheirbhísí saor in aisce ná do
sheirbhísí sláinte fóirdheonaithe.</p>

<p>Más cleithiúnaí tú de shaoránach ó stát nach ballstát é den AE/LEE
nó nach saoránach Eilbhíseach é/í, baineann na rialacha céanna maidir le
gnáth chónaí leat. Is é sin le rá, má éiríonn le saoránach ó stát
nach ballstát é den AE/LEE nó nach saoránach Eilbhíseach é/í a léiriú
go bhfuil sé/sí i dteideal seirbhísí sláinte anseo, ní chiallaíonn sin
go bhfuil cleithiúnaithe neamh-cónaitheacha i dteideal seirbhísí sláinte
in Éirinn freisin. </p>

<h3>Mic léinn ó stáit nach ballstáit iad de chuid an AE/LEE (ach amháin an
Eilbhéis)</h3>

<p>Más mac léinn tú ó stát nach ballstát é de chuid an AE nó an LEE
(ach amháin an Eilbhéis), glactar leat mar dhuine atá cónaitheach de
ghnáth in Éirinn má tá tú cláraithe ar chúrsa a leanfaidh ar aghaidh go
ceann bliana acadúla amháin ar a laghad. </p>

<p>Má tá tú anseo do thréimhse níos giorra, glactar leat mar chuairteoir
agus níl tú i dteideal seirbhísí sláinte saor in aisce nó
fóirdheontaithe. </p>

<h3>Iarrthóirí tearmainn agus dídeanaithe </h3>

<p>Tugtar cártaí leighis do iarrthóirí tearmainn don tréimhse nuair atá a
n-iarratas ar stádas dídine á mheasúnú. Má thugtar stádas dídine duit,
glactar leat mar dhuine atá cónaitheach de ghnáth, agus baineann na gnáth
rialacha maidir le teidlíocht do sheirbhísí sláinte leat. </p>

<h3>Saoránaigh Éireannacha a bhí ina gcónaí taobh amuigh d'Éire </h3>

<p>Má fhilleann tú ar Éirinn agus má tá tú ag obair nó má tá tú
féin-fhostaithe anseo nó má tá sé ar intinn agat fanacht go ceann bliana,
sa chás sin tá tú cónaitheach de ghnáth agus baineann na gnáth rialacha
leat. </p>

<p>Má tá cúinsí eile i gceist, agus má bhí tú ag cur fút agus ag obair
i mballstát eile de chuid an AE/LEE nó san Eilbhéis, meastar do theidlíocht
do sheirbhísí sláinte nuair a thagann tú ar ais faoi na rialacha a
bhaineann le saoránaigh de chuid an AE. </p>

<p>Má bhí tú thar lear ar chonradh gearrthéarmach, glactar leat mar dhuine
atá cónaitheach de ghnáth anseo. </p>

<p>Má bhí tú i do chónaí thar lear ar feadh tréimhse suas go dtí trí
bliana ach má tá d'Oifig Sláinte Áitiúil na FSS sásta nár chuir tú
isteach ar theidlíocht do sheirbhísí sláinte in aon stát eile, ba chóir
go nglacfadh an FSS leat mar dhuine atá cónaitheach de ghnáth in Éirinn má
tá cóireáil ag teastáil uait nuair a thagann tú ar ais go hÉirinn. Tá
seo tábhachtach, óir deimhníonn sé nach gcailleann eisimircigh ó Éirinn a
dteidlíocht do sheirbhísí sláinte ar bhonn cónaithe sula mbeidh an deis
acu teidlíocht a fháil in aon áit eile. Níl aon fheidhm ag an bhforáil seo
sa chás go bhfuil duine clúdaithe faoi rialacha an AE i stát eile, agus ní
ligfeadh sé ach go háirithe do dhuine ag cur faoi go sealadach i stát eile
de chuid an AE iarradh ar an FSS an Cárta Eorpach Árachas Sláinte a leathnú
thar an gnáth-thréimhse. </p>

<h3>Daoine nach bhfuil i dteideal seirbhísí sláinte saor in aisce</h3>

<p>Muna bhfuil tú cónaitheach de ghnáth agus muna gclúdaítear tú faoi na
ceannteidil thuasluaite, is féidir leis an FSS luach iomlán na seirbhísí a
ghearradh nó cóireáil phráinneach a chur ar fáil ar tháillí laghdaithe
nó gan aon táillí i gcruachás. </p>
</div>

</div>
</html>
