<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ag éirí i do shaoránach de chuid na hÉireann trí
  eadóirseacht
</title>
    
    <meta name="description" content="Séard is eadóirseacht ann bealach inár bhféidir le náisiúnach eachtrach éirí ina shaoránach de chuid na hÉireann. Faigh amach níos mó faoi cé atá i dteideal éirí ina shaoránach Éireannach trí eadóirseacht agus faoin mbealach ina gcuirtear isteach ar eadóirseacht.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ag éirí i do shaoránach de chuid na hÉireann trí
  eadóirseacht</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<h3>Cad is eadóirseacht ann?</h3>

<p>Is éard a chiallaíonn eadóirseacht ná an próiseas trínar féidir le
náisiúnach eachtrannach ar a bhfuil cónaí in Éirinn iarratas a dhéanamh
chun saoránacht Éireannach a bhaint amach. Chun iarratas a dhéanamh ar
eadóirseacht in Éirinn, ní mór duit gnáthchónaí fisiciúil a bheith ort
in Éirinn ar feadh tréimhse áirithe ama. </p>

<p>Is é an tAire Dlí agus Cirt agus Comhionannais a dhéanann cinneadh maidir
le gach iarratas ar eadóirseacht mar shaoránach Éireannach. Tá discréid
absalóideach ag an Aire maidir le cé acu an ndeonfar nó nach ndeonfar
d'iarratas ar eadóirseacht. Tá rialacha diana ann faoi iarratas a dhéanamh
ar eadóirseacht mar shaoránach Éireannach agus tá na rialacha seo leagtha
amach thíos.</p>

<p>Caithfidh tú <a href="http://www.inis.gov.ie/en/INIS/Pages/citizenship-naturalisation-forms">leagan
reatha na foirmeacha iarratais</a> ar fáil ar an suíomh gréasáin SEIS a
úsáid – féach ‘Conas iarratas a dhéanamh’ thíos. Tá táille
€175– féach ‘Rátaí’ thíos.</p>

<p><strong>Cárta Seirbhísí Poiblí:</strong> Ó 19 Meán Fómhair 2016, má
dhéanann tú iarratas ar eadóirseacht agus tá tú i do chónaí sa Stát,
ní mór duit bheith cláraithe leis an Roinn Coimirce Sóisialaí do <a href="../../social_welfare/irish_social_welfare_system/public_services_card.html">Chárta
Seirbhísí Poiblí</a>.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Cé atá i dteideal eadóirseachta?</h3>

<p>Más mian leat a bheith i do shaoránach Éireannach trí eadóirseacht,
caithfidh tú:</p>
<ul><li>A bheith 18 nó os a chionn (caithfidh tú bheith pósta má tá tú
    níos óige na 18) nó, </li>
  <li>A bheith i do mhionaoiseach a rugadh sa Stát (ón 1 Eanáir 2005) agus
  </li>
  <li>Caithfidh dea-cháil a bheith ort - iarrfar ar an nGarda Síochána
    (póilíní náisiúnta na hÉireann) tuairisc a thabhairt ar do chúlra.
    Déanfaidh an tAire Dlí agus Cirt agus Comhionannais machnamh ar aon
    taifead coiriúil nó aon imeachtaí atá ag dul ar aghaidh faoi láthair
    sula gceadaítear eadóirseacht nó a mhalairt. Ba cheart sonraí faoi
    imeachtaí ar bith, coiriúil nó sibhialta, sa Stát nó in áit ar bith
    eile, a nochtadh ar an bhfoirm iarratais, agus </li>
  <li>Tréimhse cónaithe <em>ináirithe</em> leanúnach de 365 lá (bliain
    amháin) a bheith agat sa Stát díreach roimh dháta d'iarratas ar
    eadóirseacht agus, cónaí ináirithe iomlán sa Stát de 1,460 lá* (4
    bliana) a bheith agat i rith na 8 mbliana roimhe sin. San iomlán,
    caithfidh tú 5 bliana (5 x 365 lá*) de chónaí ináirithe a bheith agat
    sna 9 mbliana seo caite - féach an t-alt thíos maidir le cónaí
    ináirithe a ríomh, agus</li>
  <li>Dea-rún a bheith agat leanúint ort ag cónaí sa Stát tar éis duit
    eadóirseacht a thabhairt amach. </li>
  <li>Dearbhú dílseachta a dhéanamh don náisiún agus don Stát agus a
    ghealladh na dlíthe Stáit a chomhlíonadh agus a luachanna daonlathacha a
    urramú (féach thíos le fáil amach cathain is gá seo a dhéanamh). </li>
</ul><p>*Caithfidh tú cuir lá amháin le haon tréimhse lena n-áirítear 29
Feabhra.</p>

<p>De ghnáth, nuair déanann tú iarratas ar eadóirseacht, caithfidh tú agus
do chleithiúnaithe bheith féintacaithe agus sibh in bhur gcónaí in Éirinn
- féach 'Féintacaithe' thíos.</p>

<p>Tá cumhacht ag an Aire Dlí agus Cirt agus Comhionannais aon cheann de na
coinníollacha seo a tharscaoileadh sna himthosca a leanas: </p>
<ul><li>Más de bhunadh Éireannach tú, má tá baint agat le hÉirinn nó más
    tuismitheoir nó caomhnóir tú atá ag déanamh iarratais thar ceann
    mionaoisigh de bhunadh na hÉireann nó a bhfuil baint aige le hÉirinn
  </li>
  <li>Más rud é go raibh tú i dteideal <a shape="rect" href="irish_citizenship_through_birth_or_descent.html">bheith i do
    shaoránach Éireannach, má saolaíodh in oileán na hÉireann tú</a>
  </li>
  <li>Más tuismitheoir eadóirsithe tú atá ag déanamh iarratais thar ceann
    mionaoisigh </li>
  <li>Más <a shape="rect" href="becoming_an_irish_citizen_through_marriage.html">céile nó
    páirtnéir sibhialta saoránaigh de chuid na hÉireann</a> tú nó duine
    eadóirsithe </li>
  <li>Más rud é go raibh cónaí ort thar lear sa tseirbhís phoiblí </li>
  <li>Más rud é go <a shape="rect" href="../asylum_seekers_and_refugees/the_asylum_process_in_ireland/refugees_asylum_seekers_introduction.html">n-aithnítear
    mar dhídeanaí tú</a> (faoi <a shape="rect" href="http://www.unhcr.org/pages/49da0e466.html">Choinbhinsiún 1951 na
    Ginéive um Stádas Dídeanaithe</a>) nó más duine gan stát tú (faoi <a href="http://www.unhcr.org/protection/statelessness/3bbb25729/convention-relating-status-stateless-persons.html">Chonbhinsiún
    1954 na Náisiún Aontaithe um Dhaoine gan Stát</a>). </li>
</ul><p>Sa chás dídeanaí, duine gan stát ná duine le baint aige/aici le
hÉirinn, tarscaoileann an tAire 2 den 5 bhliain tréimhse chónaithe
inghlactha riachtanach de ghnáth.</p>

<h3>Cad is tréimhse chónaithe inghlactha<em><em></em></em> ann?</h3>

<p>Clúdaíonn <em>tréimhse chónaithe inghlactha</em> tréimhsí cónaithe a
chuirtear san áireamh nuair a scrúdaítear iarratas eadóirsithe. B'fhéidir
go mbeidh roinnt tréimhsí cónaithe fágtha as an áireamh nuair a mheastar
tréimhsí cónaithe sa Stát. Is iad seo tréimhsí nuair nach raibh
cáipéisí faoin tréimhse a chaith tú sa Stát i gceart nó (i gcásanna
áirithe) tréimhsí a clúdaíodh le cead a tugadh ar mhaithe le staidéar nó
nuair a bhíothas ag scrúdú iarratais ar thearmann. Is féidir an <a href="http://www.inis.gov.ie/en/INIS/Pages/Naturalisation_Residency_Calculator">t-áireamhán
cónaitheachta ar líne sa suíomh gréasáin SEIS</a> a úsáid chun seiceáil
an bhfuil na coinníollacha eadóirseachta cónaitheachta sásta.</p>

<p><strong>Cónaí inghlactha i gcomhair náisiúnach LEE:</strong> Tá an
tréimhse atá caite ag saoránach de chuid an LEE nó na Sualainne sa Stát
ináirithe chun críocha eadóirseachta os rud é nach gá do shaoránaigh de
chuid an LEE agus na hEilvéise cáipéisí ná cead cónaithe a bheith acu
faoi <a href="http://www.irishstatutebook.ie/2015/en/si/0548.html">Rialacháin
na gComhphobal Eorpach (Saorghluaiseacht Daoine) 2015</a>. Tá an Limistéar
Eorpach Eacnamaíoch (LEE) comhdhéanta as ballstáit an AE, an Iorua, an
Íoslainn agus Lichtinstéin. </p>

<p><strong>Cónaí inghlactha i gcomhair náisiúnach LEE:</strong> Muna bhfuil
tú i do shaoránach de chuid an Aontais Eorpaigh, ní dhéantar tréimhse
nuair a bhí iachall ort faoin dlí cead a bheith agat fanacht sa Stát ach
nach raibh an cead sin agat, a chur san áireamh. Is <a shape="rect" href="../moving_to_ireland/rights_of_residence_in_ireland/registration_of_non_eea_nationals_in_ireland.html">clárú
leis an oifig um inimirce</a> é fianaise ar chead fanachta sa Stát a
chomlíonann na riachtanais cónaithe maidir le eadóírseacht. Ní chuirtear
tréimhsí cónaithe sa Stát san áireamh má tá an cead fanachta sin: </p>
<ul><li>Ar mhaithe le staidéar (bíodh go raibh tú fostaithe nó gan a bheith
    ag aon am le linn an staidéir sin) nó </li>
  <li>Tugtha fhad a bhíothas ag scrúdú d'iarratais ar thearmann. </li>
</ul><h3>Féintacaithe</h3>

<p>De ghnáth, seachas dídeanaithe agus daoine gan stát, caithfidh
iarratasóirí ar eadóirseacht cruthú gur féidir leo iad féin agus a gcuid
clann a thacú agus iad ina gcónaí in Éirinn. Más féidir leat cruthú nach
bhfaigheann tú tacaíocht Stáit ar feadh na 3 bhliain roimh d’iarratas,
comhlíonfaidh tú riachtanas an Aire Dlí agus Cirt agus Comhionannais go
bhfuil tú ag tacú tú féin agus do chleithiúnaithe agus go leanfaidh tú ar
aghaidh é a dhéanamh</p>

<h3>Conas a phróiseáltar d'iarratas ar eadóirseacht</h3>

<p>De ghnáth, cuirfear fios duit laistigh de sheachtain an bhfuil d’iarratas
ceadaithe san chéad chéim próiseáil. Má tá d’iarratas tríd an <a href="http://www.inis.gov.ie/en/INIS/Pages/WP16000022#after-you-apply">chéad
chéim ceadaithe</a>, próiseáiltar d'iarratas in ord cróineolaíoch leis na
hiarratais ar fad eile atá idir lámha. Tabharfar uimhir thagartha duit agus
ba chóir duit seo a lua nuair a dhéanann tú fiosrúchán ar bith, bíodh sin
ar an nguthán nó i gcló scríofa. </p>

<p>Maidir le hiarratais atá mí-cheart nó mí-chruinn, tá próiseas níos
faide i gceist ach is féidir leat é a choinneáil chomh gairid agus is
féidir thrí fhreagra luath a thabhairt ar cheisteanna. Má tá gá le
tuilleadh cáipéisí nó soiléiriú, iarrfar sin ort chomh luath agus a
thosaítear ag scrúdú d'iarratais. </p>

<p>Cuirfear in iúl duit trí phost cláraithe chomh luath agus atá cinneadh
déanta maidir le d'iarratas. De ghnáth, beidh an chuid is mó iarratais
próiseáilte laistigh 6 mhí.</p>

<h3>Teastas eadóirseachta</h3>

<p>Má éiríonn le d'iarratas, beidh eolas sa litir a chuirfidh an cinneadh
seo in iúl duit faoin bpróiseas deireanach a chaithfear a chríochnú sula
n-eisítear an teastas eadóirseachta. Nuair cuireann tú na cáipéisí
riachtanacha agus táille dheimhniúcháin isteach, tabharfar cuireadh duit ar
<a href="http://www.inis.gov.ie/en/INIS/Pages/citizenship-ceremonies">shearmanas
saoránachta</a> agus tabharfar duit do theastas eadóirseachta.</p>

<p>Tá tú i do shaoránach Éireannach ó dháta eisiúint an teastais anuas
agus is féidir leat iarratas a chur isteach do Roinn Gnóthaí Eachtracha agus
Trádála i gcóir <a shape="rect" href="/ga/travel_and_recreation/travel_abroad/passports/applying_for_or_renewing_an_irish_passport.html">pas
Éireannach</a> ag am ar bith tar éis an dáta sin. Tá an teastas
eadóirseacht scríofa i nGaeilge. Is an leagan Béarla é Foirm 11 sa sceideal
na <a href="http://www.irishstatutebook.ie/2011/en/si/0284.html">Rialacháin
Náisiúntachta agus Saoránachta Éireann (Leasú) 2011</a>. </p>

<h3>Ag cúlghairm saoránachta</h3>

<p>Is féidir leis an Aire Dlí agus Cirt agus Comhionannais do theastas
eadóirseachta a chúlghairm más rud é:</p>
<ul><li>Go bhfuair tú é trí chalaois, mhífhaisnéis nó cheilt de fhíricí
    nó imthosca ábhartha </li>
  <li>Gur theip ort, trí ghníomh follasach, i do dhualgas a bheith dílis don
    náisiún agus don Stát </li>
  <li>Go raibh cónaí ort go hiondúil taobh amuigh d'Éirinn (seachas i
    seirbhís phoiblí) ar feadh tréimhse leanúnaí seacht mbliana agus, gan
    leiscéal réasúnta, nár chláraigh tú d'ainm agus do dhearbhú go raibh
    tú chun do shaoránacht <span>Éireannach</span> a choinneáil le misiún
    taidhleoireachta nó oifig chonslachta <span>Éireannach</span> nó leis an
    Aire Dlí agus Cirt, Comhionnanais agus Comhionannais ar bhonn bliantúil -
    féach 'Conas iarratas a dhéanamh' thíos</li>
  <li>Go bhfuil tú, faoi dhlí tíre atá i mbun cogaidh leis an Stát, i do
    shaoránach de chuid na tíre sin </li>
  <li>Go bhfuair tú, trí aon ghníomh deonach eile seachas pósadh nó
    páirtnéireacht sibhialta a chlárú saoránacht tíre eile. </li>
</ul><p>Sula ndéanann an tAire Dlí agus Cirt agus Comhionannais, do theastas
eadóirseachta a chúlghairm, cuirfear in iúl duit roimh ré, ag cur na
fáthanna in iúl a bhfuiltear á chúlghairm agus faoin gceart a bheidh agat
iarratas a dhéanamh don Aire chun fiosrúchán a reachtáil faoi fháth a
chúlghairme. Má chuireann tú isteach ar fhiosrúchán faoi chinneadh
chúlghairm do theastais eadóirseachta , cuirfidh an tAire do chúis faoi
bhráid Choiste Fiosrúcháin, a thabharfaidh tuairisc don Aire. Foilseofar
fógra faoi chúlghairm do theastais eadóirseachta in <a shape="rect" href="http://www.irisoifigiuil.ie/">Iris Oifigiúil</a>. </p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Is é €175 an táille do gach <strong>iarratas ar
eadóirseacht</strong>.</p>

<p>Is iad seo na táillí cuí nuair a n-eisítear an <strong>teastas
eadóirseachta</strong>.</p>

<table><tbody><tr><td colspan="1" rowspan="1">Iarratas thar ceann mionaoisigh</td>
      <td colspan="1" rowspan="1">€200</td>
    </tr><tr><td colspan="1" rowspan="1">Baintreach, baintreach fir nó páirtnéir
        sibhialta marthanach saoránaigh Éireannaigh</td>
      <td colspan="1" rowspan="1">€200</td>
    </tr><tr><td colspan="1" rowspan="1">Dídeanaí, duine gan stát nó
        clárdhídeanaí</td>
      <td colspan="1" rowspan="1">Gan táille</td>
    </tr><tr><td colspan="1" rowspan="1">Eile</td>
      <td colspan="1" rowspan="1">€950</td>
    </tr></tbody></table><p></p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Caithfidh tú an leagan reatha na <a href="http://www.inis.gov.ie/en/INIS/Pages/citizenship-naturalisation-forms">foirmeacha
iarratais ar an suíomh gréasáin SÉIS</a> a úsáid.</p>

<p>Seo na foirmeacha iarratais reatha: </p>
<ul><li><a href="http://www.inis.gov.ie/en/INIS/Form%208%20Ver%205.5%20Aug%2016.pdf/Files/Form%208%20Ver%205.5%20Aug%2016.pdf">Foirm
    8 (pdf)</a> le haghaidh duine lánfhásta </li>
  <li><a href="http://www.inis.gov.ie/en/INIS/Form%209%20(Ver%205.0%20Jan%2014).pdf/Files/Form%209%20(Ver%205.0%20Jan%2014).pdf">Foirm
    9 (pdf)</a> le haghaidh mionaoisigh saoránaigh eadóirsithe Éireannaigh
  </li>
  <li><a href="http://www.inis.gov.ie/en/INIS/Form%2010%20eform%20(Ver%205.0%20Jan%202014).pdf/Files/Form%2010%20eform%20(Ver%205.0%20Jan%202014).pdf">Foirm
    10 (pdf),</a> foirm leictreonach ba ghá do thuismitheoir/caomhnóir
    mionaosaigh, de bhunadh Éireannach nó a bhfuil baint aige le hÉirinn, í
    ar líne a chomhlánú. Tá <a href="http://www.inis.gov.ie/en/INIS/Form%2010%20eForm%20guidance%20note%20Ver%205.1%20May%2014.pdf/Files/Form%2010%20eForm%20guidance%20note%20Ver%205.1%20May%2014.pdf">treoirnóta
    maidir le conas foirm 10 a chomhlánú (pdf)</a>.</li>
  <li><a href="http://www.inis.gov.ie/en/INIS/Form%2011%20eform%20(Ver%203.0%20Jan%202014).pdf/Files/Form%2011%20eform%20(Ver%203.0%20Jan%202014).pdf">Foirm
    11 (pdf)</a>, foirm leictreonach ba ghá do thuismitheoir/caomhnóir
    mionaosaigh a rugadh in Éirinn í nach bhfuil i dteideal saoránacht
    Éireannach nuair rugadh é/í, ar líne a chomhlánú. Ní mór don
    mionaosaigh bheith 5 bliana d’aois ar a laghad nuair déantar an
    t-iarratas. Caithfidh an tuismitheoir/caomhnóir 5 bliana de chónaí
    ináirithe ó bhreith an leanbh a bheith acu, lena n-áirítear an bhliain
    iomlán díreach roimh dháta iarratas. Tá <a href="http://www.inis.gov.ie/en/INIS/Form%2011%20eForm%20guidance%20note%20Ver%203.1%20Mar%2015.pdf/Files/Form%2011%20eForm%20guidance%20note%20Ver%203.1%20Mar%2015.pdf">treoirnóta
    maidir le conas foirm 11 a chomhlánú (pdf)</a>. </li>
  <li><a href="http://www.inis.gov.ie/en/INIS/Form%205%20(Ver%205.0%20Jan%202014).pdf/Files/Form%205%20(Ver%205.0%20Jan%202014).pdf">Foirm
    5 (pdf)</a>, foirm clárúcháin bhliantúil agus dearbhú intinne chun
    saoránacht Éireannach a choinneáil do shaoránach eadóirsithe
    Éireannach atá ina chónaí taobh amuigh d’Éire</li>
</ul><p>Tá <a href="http://www.inis.gov.ie/en/INIS/Pages/WP16000022">tuilleadh
faisnéise maidir le saoránacht agus eadóirseacht</a> ar fáil ar an suíomh
gréasáin SEIS.</p>

<p><strong>Cáipéisí</strong></p>

<p>I measc na gcáipéisí eile atá ag teastáil, tá fianaise d'aitheantais
agus do náisiúnachta (teastas breithe sa bhfoirm fhada agus pas). Ó 19 Meán
Fómhair 2016, má tá tú i do chónaí sa Stát, caithfidh tú bheith
cláraithe do Chárta Seirbhísí Poiblí (CSP) agus caithfidh tú cóip do CSP
a chur isteach le d’fhoirm iarratais.</p>

<p>Caithfidh tú freisin cáipéisí a thaispeáint maidir le do stádas agus
faoin tréimhse a bheidh tú ag stopadh sa Stát (teastas clárúcháin,
ráiteas faoi stádas dídeanaí nó a leithéid). Más náisiúnach neamh-LEE
thú agus ag iarraidh ar shaorántacht, <a href="http://www.inis.gov.ie/en/INIS/Pages/about-registration-system">níl ach
do stampaí cónaitheachta amháin an cruthúnas do thréimhse chónaithe
inghlactha</a>.</p>

<p>Má tá d'iarratas ar eadóirseacht bunaithe ar an ngaol atá agat le
saoránach Éireannach, caithfidh tú na cáipéisí faoi stádas an duine sin
agus faoin ngaol atá agat leis a thaispeáint (mar shampla teastas breithe nó
eadóirseachta ag céile nó páirtnéir sibhialta Éireannach, teastas pósta,
teastas páirtnéireachta sibhialta). </p>

<p>Caithfidh na cóipeanna de na teastais bhreithe, pósta, páirtnéireachta
sibhialta, colscartha agus teastais eile, mar shampla an fótaleathanach do
phas, bheith <a href="http://www.inis.gov.ie/en/INIS/Pages/WP16000022">cáipéisí
deimhnithe</a>. Beidh dúil go mbeidh sé i do chumas na bundindiúirí a
thaispeáint níos faide anonn nuair a táthar ag scrúdú d'iarratais. </p>

<p>Chomh maith leis na cáipéisí seo, caithfidh tú cáipéisí a
thaispeáint maidir le do stádas fostaíochta (duillíní pá le haghaidh na 3
mí deireanach, ráitis bhainc le haghaidh na 3 mí a chuaigh thart) agus
dearbhú faoi do staid maidir le cáin ioncaim. Níor cheart ach cóipeanna
amháin de na rudaí seo a sheoladh i dteannta le d'fhoirm iarratais. </p>

<p>Seiceálfar an t-eolas i d'fhoirm iarratais le hais na gcáipéis lena cois
agus beidh moill ann mar thoradh ar aon mhí-chruinneas maidir le cinneadh a
thabhairt ar d'iarratas. </p>

<p><span>Níor cheart ainm a chur leis an bhfoirm</span> go dtí go mbeidh tú
i láthair finné. Tá eolas ar an bhfoirm iarratais maidir le cé atá i
dteideal a bheith mar fhinné. </p>

<p><strong>Teastas eadóirseachta caillte nó goidte</strong></p>

<p>Má tá do theastas eadóirseachta caillte nó goidte, ba chóir duit
scríobh chuig an Rannóg Saoránacht – féach ‘Cá háit a ndéanfaidh mé
iarratas’. Ní fhaigheann tú athchur teastais, ach tabharfar ráiteas a
dheimhníonn do shaoránacht Éireannach. Níl aon táille le haghaidh na
seirbhíse seo. Má dhéanann tú iarratas ar phas Éireannach, is gá duit an
ráiteas seo chun gabháil le d’iarratas.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p><strong>Leanbh mionaoiseach</strong></p>

<p>Ní mór iarratais nua le haghaidh <strong>leanaí mionaoiseacha (Foirm 9,
10 nó 11) a sheol chuig Iarratais ar Shaoránacht, Seirbhís Eadóirseachta
agus Inimirce na hÉireann, Bosca Poist 12079, Baile Átha Cliath 1.</strong>
Nóta: ní bhaineann an seoladh ach amháin le hiarratais nua. Bá chóir an
uile chomhfhreagras eile a sheol chuig seoladh an litir a sheoladh chugat. </p>

<p><strong>Duine fásta</strong></p>

<p>Ní mór iarratais nua le haghaidh <strong>duine fásta (Foirm 8) a sheol
chuig Iarratais ar Shaoránacht, Seirbhís Eadóirseachta agus Inimirce na
hÉireann, Bosca Poist 73, Baile Thiobraid Áran</strong>. Nóta: ní bhaineann
an seoladh ach amháin le hiarratais nua. Bá chóir an uile chomhfhreagras
eile a sheol chuig Rannóg Saoránacht - féach thíos.</p>

<p>
</p><div class="inlinesio">
<p>
</p><div>
<h3>Rannóg Saoránacht</h3>
<p>
  
  <span class="field_dept address_field">Oifig na Roinne Dlí agus Cirt agus Comhionannais<br></span>
  

  
  Bóthar Rosanna<br>Baile Thiobraid Árann<br>Tiobraid Árann<br>E34 N566<br>Éire
  <br>
  
</p>
<p>
  
  <strong>Uaireanta Oscailte:</strong>Líne chabrach 10-12.30pm Dé Máirt agus Déardaoin amháin
  <br>
  

  
  <strong>Teil:</strong>+353 62 32500
  <br>
  

  
  <strong>Lóghlao:</strong>1890 252 854
  <br>
  

  

  
  <strong>Láithreán Gréasáin:</strong> <a href="http://www.inis.gov.ie/">http://www.inis.gov.ie/</a>
  <br>
  

  

  

  
  <strong>R-phost:</strong> <a href="mailto:citizenshipinfo@justice.ie">citizenshipinfo@justice.ie</a>
  <br>
  
</p>
</div></div>

</div>
</div>
</html>
