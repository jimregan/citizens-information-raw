<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Saoránacht d&#39;Éirinn ó bhreith nó ó ghinealach
</title>
    
    <meta name="description" content="Ní hé an gnáthchúrsa é gur saoránach Éireannach tú má saolaíodh in oileán na hÉireann tú. D&#39;fhéadfá a bheith i dteideal saoránacht Éireannach dá mb&#39;Éireannaigh iad do thuismitheoir(í) nó do sheantuismitheoirí ach d&#39;fhéadfá an bhreith a chlárú.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Saoránacht d&#39;Éirinn ó bhreith nó ó ghinealach</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l60a53">Breith in Éirinn</a></li><li><a href="#l5ab8e">Breith lasmuigh d'Éirinn</a></li><li><a href="#lac16c">Clár na mBreitheanna Eachtrannacha</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li><li><a href="#l896e2">Tuilleadh faisnéise</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is réimse casta í saoránacht Éireannach ó bhreith nó ó ghinealach. Is
éard is aidhm leis an gcáipéis seo ná an dlí a bhaineann le saoránacht
Éireannach a mhíniú chomh soiléir agus is féidir. Tá eolas curtha leis
seo a bhaineann go sonrach le leanaí a saolaítear do naisiúnaigh eachtracha,
le breitheanna eachtrannacha agus le nósanna imeachta ó thaobh an
chlárúcháin de. Bíonn fáil i gcónaí ar tuilleadh eolas a bhaineann le
saoránacht Éireannach tríd an mbreith, ó ghinealach, tríd an <a shape="rect" href="becoming_an_irish_citizen_through_naturalisation.html">eadóirseacht</a>,
agus <a shape="rect" href="becoming_an_irish_citizen_through_marriage.html">tar
éis pósadh</a> ón ambasáid nó ón gconsalacht Éireannach is gaire duit
– féach 'Cá háit a ndéanfaidh mé iarratas' thíos. </p>
</div>
<div class="topic base_rules">
<h2 class="topic base_rules_title" id="l60a53">Breith in Éirinn</h2>

<p>Má saolaíodh in oileáin na hÉireann tú roimh 1 Eanáir 2005 tá tú i
dteideal saoránacht Éireannach.</p>

<h3>Tuismitheoirí Éireannaigh</h3>

<p>Má saolaíodh in Éirinn tú i ndiaidh 1 Eanáir 2005 agus gur Éireannaigh
iad do thuismitheoirí, dá réir sin is saoránach Éireannach tusa freisin.
</p>

<p>Áfach, i gcúinsí áirithe, ní mór do dhaoine a saolaíodh in Éirinn
saoránacht Éireannach a éileamh. Tá eolas faoi shaoránacht Éireannach a
éileamh trí dhearbhú a dhéanamh ar fhoirm speisialta - féach 'Tuilleadh
faisnéise' thíos.</p>

<h3>Tuismitheoirí náisiúnacha eachtracha</h3>

<p>Má tá tuismitheoir Briotanach, nó tuismitheoir atá cónaí
neamhtheoranta in Éirinn nó i dTuaisceart air, ag leanbh a shaolaítear ar
nó tar éis 1 Eanáir 2005, beidh an leanbh i dteideal saoránacht
d’Éirinn. Beidh leanbh a shaolaítear in Éirinn do thuismitheoir a
mbronntar stádas teifigh i dteideal saoránacht Éireannach sa ghnáthchúrsa
freisin.</p>

<p>Faoin <a shape="rect" href="http://www.irishstatutebook.ie/2004/en/act/pub/0038/index.html">tAcht
Náisiúntachta agus Saoránachta Éireann 2004</a> níl leanaí a shaolaítear
in Éirinn ar nó tar éis 1 Eanáir 2005 do thuismitheoirí náisiúnacha
eachtracha eile i dteideal saoránacht Éireannach sa ghnáthchúrsa. Ní mór
do thuismitheoirí náisiúnacha eachtracha áirithe a chruthú go bhfuil
fíor-cheangal acu le hÉirinn. Cruthófar é seo trí chónaí inríofa a
bheith orthu in Éirinn ar feadh 3 bliana as na 4 bliana roimh bhreith an
leanbh. Nuair a chruthaítear fíor-cheangal le hÉirinn, beidh a leanbh i
dteideal saoránachta Éireannach agus is féidir leo iarratas ar <a href="../../travel_and_recreation/travel_abroad/passports/passports_for_children.html">phas
Éireannach don leanbh</a>.</p>
</div>
<div class="topic base_rates">
<h2 class="topic base_rates_title" id="l5ab8e">Breith lasmuigh d'Éirinn</h2>

<h3>Tuismitheoirí saoránach Éireannach a rugadh in Éirinn</h3>

<p>Dá mba shaoránach Éireannach ceachtar de do thuismitheoirí agus rugadh
sé/sí in Éirinn, is é an gnáthchúrsa é gur saoránach Éireannach tusa,
beag beann ar áit do bhreithe. Más saoránach Éireannach thú, féadfaidh
tú <a href="../../travel_and_recreation/travel_abroad/passports/applying_for_or_renewing_an_irish_passport.html">iarratas
ar phas Éireannach a dhéanamh</a>. Ní gá duit pas Éireannach a bheith agat
ach má tá pas Éireannach agat, is é seo fianaise gur saoránach Éireannach
thú.</p>

<p><strong>Tuismitheoirí saoránach Éireannach a rugadh lasmuigh
d'Éirinn</strong></p>

<p>Dá mba rud é gur saolaíodh lasmuigh d’Éirinn tú do shaoránach
Éireannach, agus gur rugadh eisean nó ise lasmuigh d'Éirinn, tá tú i
dteideal saoránach Éireannach a dhéanamh díot féin. </p>

<p>Dá mba rud é gur bhain do thuismitheoir saoránacht d'Éirinn amach ar
dhóigh éigin eile, m.sh. tríd an bpósadh, tríd an uchtú nó tríd an
eadóirseacht agus a raibh ina saoránaigh Éireannacha ag tráth do bhreithe,
tá tú i dteideal, saoránach Éireannach a dhéanamh díot féin.</p>

<p>Má bhí an tuismitheoir a bhfaigheann tú saoránacht d'Éirinn tríothu
básaithe nuair a rugadh tú, ach gur saoránach Éireannach a bheadh ann dá
mbeadh sé/sí beo ag an am, is saoránach Éireannach tusa, dá réir sin,
freisin. Faigheann tú saoránacht trí thuismitheoir Éireannach, is cuma an
raibh nó nach raibh do thuismitheoirí pósta le chéile ag tráth do
bhreithe.</p>

<p><strong>Ag éileamh saoránacht Éireannach:</strong> Sular féidir leat
saoránacht Éireannach a éileamh, áfach, ní mór duit do bhreith a chlárú
i gClár na mBreitheanna Eachtrannacha a chothabhálann An Roinn Gnóthaí
Eachtracha agus Trádála - féach thíos. Más rud é go bhfuil tú i dteideal
clárú, beidh éifeacht ag do shaoránacht d’Éirinn ó dháta an
chlárúcháin - ní ón dáta ar ar rugadh tú.</p>

<h3>An tsaoránacht ó ghinealach seantuismitheoirí Éireannacha</h3>

<p>Má saoránach d'Éirinn is ea ceann de do sheantuismitheoirí a rugadh in
Éirinn, ach níor saolaíodh in Éirinn aon cheann de do thuismitheoirí,
b'fhéidir go mbeifeá i dteideal a bheith i do shaoránach Éireannach. Ní
foláir duit cur isteach le do bhreith a chlárú i gClár na mBreitheanna
Eachtrannacha - féach thios. </p>

<h3>Sinsear eile Éireannach</h3>

<p>Mura raibh do thuismitheoirí nó do sheantuismitheoirí a rugadh in Éirinn
ina saoránaigh Éireannacha ag tráth do bhreithe, ní féidir leat
saoránacht d'Éirinn a éileamh ar an mbonn go bhfuil sinsearacht i bhfad
amach agat (.i. sinsear eile nach do thuismitheoirí nó do sheantuismitheoirí
iad). Ina cheann ar sin, ní féidir leat saoránacht d'Éirinn a éileam ar an
mbonn gurbh shaoránaigh Éireannacha a bhí i do chol ceathrair, i d'aintín
nó i d'uncail; murarbh amhlaidh gurbh shaoránaigh Éireannacha a bhí i do
thuismitheoirí nó i do sheantuismitheoirí ag tráth do bhreithe. </p>

<p><strong>B'fhéidir go gcabhródh an tábla seo a leanas leis na cúinsí a
mhíniú:</strong> </p>

<table><tbody><tr><td colspan="1" rowspan="1"></td>
      <td colspan="1" rowspan="1">Dá mba rud é gur:</td>
      <td colspan="1" rowspan="1">Dá réir sin, is/tá:</td>
    </tr><tr><td colspan="1" rowspan="1">A</td>
      <td colspan="1" rowspan="1">Gur rugadh ar oileán na hÉireann tú ar 31
        Nollaig 2004 nó roimhe sin</td>
      <td colspan="1" rowspan="1">Tá tú i dteideal ar shaoránacht
        Éireannach nó is saoránach Éireannach tú</td>
    </tr><tr><td colspan="1" rowspan="1">B</td>
      <td colspan="1" rowspan="1">Gur rugadh ar oileán na hÉireann tú ar 1
        Eanáir 2005 nó ina dhiaidh sin</td>
      <td colspan="1" rowspan="1"><p>Tá tú i dteideal ar shaoránacht
        Éireannach más do thuismitheoir:</p>
        <ul><li>Saoránach Éireannach</li>
          <li>Briotanach nó i dteideal bheith ina chónaí i dTuaisceart na
            hÉireann nó sa Stát gan aon srian ar a gcónaitheacht</li>
          <li>Náisiúnach eachtrach a raibh cónaí orthu go dleathach in
            Éirinn ar feadh 4 bhliana ar a laghad as an tréimhse 4 bliana
            díreach roimh bhreith duit</li>
          <li>Bronntar stádas teifigh air/uirthi</li>
        </ul></td>
    </tr><tr><td colspan="1" rowspan="1">C</td>
      <td colspan="1" rowspan="1">Gur páiste le hA tú, agus gur saolaíodh
        lasmuigh d'Éirinn tú </td>
      <td colspan="1" rowspan="1">Saoránach Éireannach tú</td>
    </tr><tr><td colspan="1" rowspan="1">D</td>
      <td colspan="1" rowspan="1">Gur páiste le C tú, agus gur garpháiste le
        hA tú, agus gur saolaíodh lasmuigh d'Éirinn tusa</td>
      <td colspan="1" rowspan="1">Tá tú i dteideal shaoránacht d'Éirinn,
        ach ní mór duit clárú ar Chlár na mBreitheanna Eachtrannacha</td>
    </tr><tr><td colspan="1" rowspan="1">E</td>
      <td colspan="1" rowspan="1">Gur páiste le D tú, agus gur gharpháiste
        mhac/iníon le hA tú, agus gur saolaíodh lasmuigh d'Éirinn tú</td>
      <td colspan="1" rowspan="1">Tá tú i dteideal shaoránacht d'Éirinn, ó
        tharla gur chláraíodh do bhreith i gClár na mBreitheanna Eachtracha,
        sa chás amháin gur chláraíodh breith do thuismitheora D faoi
        thráth do bhreithe.</td>
    </tr></tbody></table><h3>An tsaoránacht Éireannach tríd an uchtú</h3>

<p>Faoi <a href="http://www.acts.ie/ga.act.1956.0026.1.html">Acht
Náisiuntachta agus Saoránachta Éireann 1956</a>, dá mba rud é go ndéanann
saoránach Éireannach nó lánúin inar saoránach Éireannach ceachtar den
nuachar, go ndéanann siad páiste a <a shape="rect" href="/ga/birth_family_relationships/adoption_and_fostering/adopting_a_child.html">uchtú</a>
nach saoránach Éireannach é an páiste sin; dá réir sin is saoránach
Éireannach é an páiste ar uchtaíodh é. </p>

<p>Má tá saoránach Éireannach ina chónaí thar lear agus má d’uchtaigh
siad leanbh thar lear, ba chóir duit iarratas ar chlárú an uchtaithe sa <a href="http://aai.gov.ie/adoption/intercountry/register-a-foreign-adoption.html">Chlár
um Uchtuithe Idir Thíortha</a>. Nuair tá an t-uchtú cláraithe, is ionann
stádas dlíthiúil an uchtaithe agus uchtaithe déanta sa Stát.</p>

<p>Má tá saoránach Éireannach ina chónaí sa Stát leanbh agus déanann
siad leanbh a uchtú ó lasmuigh den Stát, ní mór cloí le <a href="http://www.inis.gov.ie/en/INIS/Pages/Foreign%20Adoption">nósanna
imeachta a bhaineann leis an inimirce</a>. Ní mór imréiteach inimirce a
fháil roimhré sa chaoi go ligfear don pháiste teacht isteach sa Stát;
imréiteach a fhaightear ón Roinn Dlí agus Cirt agus Comhionannais. Ní
bhronnfar an t-imréiteach seo ach a gcomhlíonfaidh an/na tuismitheoir(í)
uchtála, ar leo an togra páiste a uchtú thar lear; ach a gcomhlíonfaidh
siad an nós imeachta measúnaithe agus gur eisigh <a shape="rect" href="http://www.aai.gov.ie/">Údarás Uchtála na hÉireann</a> dearbhúchán
i bhfabhar a leith. <a shape="rect" href="/ga/birth_family_relationships/adoption_and_fostering/intercountry_adoption.html">Tá
tuilleadh eolais faoin uchtú idirthíorthach</a>. </p>

<h3>Naíonán tréigthe</h3>

<p>Gach naíonán a gcéadtagtar orthu in Éirinn agus iad tréigthe ag a gcuid
tuismitheoirí; measfar fúthu, mura gcruthófar a mhalairt, (.i. tagann
tuismitheoirí an linbh chun cinn agus soiléiríonn siad nach naíonán
Éireannach é an leanbh) gur rugadh in Éirinn iad. </p>
</div>
<div class="topic base_rates">
<h2 class="topic base_rates_title" id="lac16c">Clár na mBreitheanna Eachtrannacha</h2>

<p>Coinníonn an Roinn Gnóthaí Eachtracha agus Trádála Clár na
mBreitheanna Eachtrannacha ina gcláraíonn daoine atá i dteideal saoránachta
Éireann a gcuid breith. Má rugadh do sheantuismitheoir nó má bhronnadh
saoránacht Éireannach ar do thuismitheoir, is féidir iarratas ar chlárú sa
Chlár na mBreitheanna Eachtrannacha.</p>

<p>Más rud é go bhfuil tú i dteideal do chláraithe, beidh éifeacht ag do
shaoránacht d'Éirinn ón dáta cláraithe. Féadfar saoránacht d'Éireann de
chuid na nglúnta ina dhiaidh sin a chothabháil ar an mbealach sin, trí gach
glúin ag cinntiú go gclárófar iad féin i gClár na mBreitheanna
Eachtrannacha <strong>sula saolófar an chéad ghlúin eile.</strong> </p>

<p>Ón 1 Iúil 1986, i gcás an duine ar cláraithe sa Chlár na mBreitheanna
Eachtrannacha iad, meastar nach saoránach Éireannach iad ach amháin ón
dáta ar ar iontráladh sa Chlár iad agus ní ó dháta a mbreithe. Is éard
is brí leis seo ná <span>nach mbíonn</span> páistí a shaolaítear don
duine sin roimh dháta a n-iontrála sa Chlár i dteideal saoránachta. </p>

<p>Meastar daoine ar cláraíodh roimh an Iúil 1986 iad a bheith ina
saoránaigh Éireannacha ón dáta inar tháinig an bun-Acht Saoránachta i
bhfeidhm, .i. 17 Iúil 1956, nó ó dháta a mbreithe, cibé ceann acu is
déanaí. Ní féidir ach le páistí ar rugadh tar éis 17 Iúil 1956 iad
saoránacht a éileamh ina leithéid de chás. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Más mian leat bheith áirithe ar <a href="https://www.dfa.ie/passports-citizenship/citizenship/born-abroad/">Chlár
na mBreitheanna Eachtrannacha</a>, caithfidh tú an áis iarratais ar líne a
úsáid. Tá faisnéis maidir le <a href="https://www.dfa.ie/passports-citizenship/citizenship/born-abroad/registering-a-foreign-birth/">hiarratas
ar líne a dhéanamh, na doiciméid riachtanach, na riachtanais fótagrafach
agus na táillí</a> ar shuíomh gréasáin na Roinne Gnóthaí Eachtracha agus
Trádála.</p>

<p>Nuair atá an fhoirm ar líne comhlánaithe agat, caithfidh d’iarratas
clóite agus cáipéisíocht tacaíochta riachtanach a sheoladh a chuig an
ambasáid nó chuig an chonsalacht don tír ina bhfuil tú i do chónaí –
féach ‘Cá háit a ndéanfaidh mé iarratas’ thíos. Má fhuil tú i do
chónaí in Éirinn, caithfidh tú d’iarratas a sheol chuig an Rannóg
Chonsalachta na Roinne Gnóthaí Eachtracha agus Trádála – féach ‘Cá
háit a ndéanfaidh mé iarratas’ thíos.</p>

<p>Soláthrófar teastas don iarrthóir, ach a gcomhlántar an próiseas, ag
deimhniú a n-iontrála i gClár na mBreitheanna Eachtrannacha de chuid na
hÉireann. Féadfar leas a bhaint as an teastas sin mar chruthúnas ar
shaoránacht d'Éirinn nuair a bheifear ag <a href="../../travel_and_recreation/travel_abroad/passports/applying_for_or_renewing_an_irish_passport.html">cur
isteach ar phas Éireannach</a>. </p>

<p>Tabhair faoi deara , le do thoil, nach féidir glacadh le hiarratais ar
phasanna Éireannacha ag aon tráth amháin le hiarratais ar shaoránacht - is
dhá phróiseas ar leithligh óna chéile iad seo. </p>

<h3>Pas do leanbh a rugadh in Éirinn</h3>

<p><strong>Náisiúnaigh neamh-LEE</strong></p>

<p><strong>Cónaí in Éirinn:</strong> Ní mór do dhaoine nach saoránaigh
den LEE fianaise chónaithe a sholáthar. Caithfidh a n-iarratas ar phas a
áirigh litir a thugann le fios na stampaí inimirce ar a bpas ar fhianaise
chónaithe iad agus a dTeastas Clárúcháin (cárta BNGSI).</p>

<p><strong>Cónaí i dTuaisceart Éireann:</strong> Caithfidh náisiúnaigh
neamh-LEE atá cead acu cónaí sa Ríocht Aontaithe iarratas ar theastas
náisiúntachta le haghaidh a leanbh a rugadh in Éirinn a dhéanamh. Ní mór
don litir gabh le <a href="http://www.inis.gov.ie/en/INIS/Form%20C%20(Ver%202.0%20Jun%202011).pdf/Files/Form%20C%20(Ver%202.0%20Jun%202011).pdf">foirm
ráitis C (pdf)</a>comhlánaithe chomh maith le 2 dhoiciméad do gach bliain de
na 3 bliana a chruthaíonn an seoladh i dTuaisceart Éireann, mar cheadúnas
tiomána nó bhillí fóntais. Nuair a gheobhaidh na tuismitheoirí an teastas
náisiúntachta Éireann don leanbh, féadfaidh siad ansin cur isteach ar phas
Éireann don leanbh, ag baint leasa as an teastas náisiúntachta mar chruthú
ar shaoránacht Éireann.</p>

<p><strong>Náisiúnaigh an LEE agus na hEilvéise</strong></p>

<p>Más mian le saoránaigh an LEE agus na hEilvéise iarratas a dhéanamh ar
phas Éireann don leanbh, ní gá dóibh teastas náisiúntachta a bheith acu.
Caithfidh an iarratas ar phas<a shape="rect" href="https://www.dfa.ie/media/dfa/alldfawebsitemedia/passportcitizenship/Declaration-Form-A.pdf">an
fhoirm ráitis A (pdf)</a> a chur san áireamh an fhoirm ráitis A (pdf) a chur
san áireamh, arna comhlánú ag an tuismitheoir agus ag duine mar aturnae nó
mhúinteoir a bhfuil aithne aige ar an tuismitheoir.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p><a shape="rect" href="http://www.dfa.ie/home/index.aspx?id=285">Déan
teagmháil leis an ambasáid nó ón gconsalacht Éireannach is gaire duit</a>.
</p>

<p>
</p><div class="inlinesio">
<p>
</p><div>
<h3>An Roinn Gnóthaí Eachtracha agus Trádála </h3>
<p>
  
  <span class="field_dept address_field">Clár na mBreitheanna Eachtrannacha<br></span>
  

  
  Rannóg Consalachta<br>80 Faiche Stiabhna<br>Baile Átha Cliath<br>Éire
  <br>
  
</p>
<p>
  
  <strong>Uaireanta Oscailte:</strong>Monday to Friday, 10am - 1pm
  <br>
  

  
  <strong>Teil:</strong>+353 1 408 2555
  <br>
  

  

  

  
  <strong>Láithreán Gréasáin:</strong> <a href="https://www.dfa.ie/passports-citizenship/citizenship/born-abroad/registering-a-foreign-birth/">https://www.dfa.ie/passports-citizenship/citizenship/born-abroad/registering-a-foreign-birth/</a>
  <br>
  

  

  

  
</p>
</div></div>


<p>
</p><div class="inlinesio">
<p>
</p><div>
<h3>Rannóg Saoránacht</h3>
<p>
  
  <span class="field_dept address_field">Oifig na Roinne Dlí agus Cirt agus Comhionannais<br></span>
  

  
  Bóthar Rosanna<br>Baile Thiobraid Árann<br>Tiobraid Árann<br>E34 N566<br>Éire
  <br>
  
</p>
<p>
  
  <strong>Uaireanta Oscailte:</strong>Líne chabrach 10-12.30pm Dé Máirt agus Déardaoin amháin
  <br>
  

  
  <strong>Teil:</strong>+353 62 32500
  <br>
  

  
  <strong>Lóghlao:</strong>1890 252 854
  <br>
  

  

  
  <strong>Láithreán Gréasáin:</strong> <a href="http://www.inis.gov.ie/">http://www.inis.gov.ie/</a>
  <br>
  

  

  

  
  <strong>R-phost:</strong> <a href="mailto:citizenshipinfo@justice.ie">citizenshipinfo@justice.ie</a>
  <br>
  
</p>
</div></div>

</div>

<p></p>

<div class="topic further_info">
<h2 class="further_info" id="l896e2">Tuilleadh faisnéise</h2>

<h3>Saoránacht d’Éirinn a éileamh trí dhearbhú a dhéanamh ar fhoirm
speisialta</h3>

<p>Tá roinnt daoine, nach féidir leo saoránacht d’Éirinn a éileamh ach
amháin trí dhearbhú a dhéanamh ar fhoirm speisialta. I measc na ndaoine seo
atá:</p>
<ul><li>Duine a saolaíodh ar oileán na hÉireann do náisiúnach eachtrach a
    bhí i dteideal ar dhíolúine taidhleoireachta laistigh den Stát ag an
    tráth ar saolaíodh an duine sin </li>
  <li>Duine a saolaíodh do náisiúnach eachtrach ar long eachtrannach nó in
    aerárthach eachtrannach i limistéar farraige nó in aerspás na hÉireann
  </li>
  <li>Duine a saolaíodh ar oileán na hÉireann agus a rinne dearbhú
    eachtrannais san <a href="http://www.inis.gov.ie/en/INIS/Form%2013%20(Ver%205.0%20Jan%2014).pdf/Files/Form%2013%20(Ver%205.0%20Jan%2014).pdf">fhoirm
    13 (pdf)</a> faoi <a shape="rect" href="http://www.acts.ie/ga.act.1956.0026.5.html">Alt 21 d’Acht
    Náisiúntachta agus Saoránachta Éireann 1956</a> (.i. duine a
    dhearbhaigh nach saoránach d’Éireann a thuilleadh é nó í).
    Féadfaidh an duine sin saoránacht d’Éirinn a athshealbhú dóibh féin
    trí dhearbhúchán a dhéanamh san <a href="http://www.inis.gov.ie/en/INIS/Form%201%20(Ver%205.0%20Jan%202014).pdf/Files/Form%201%20(Ver%205.0%20Jan%202014).pdf">fhoirm
    1 (pdf)</a>. </li>
</ul><p>Tá fáil ar na foirmeacha a gcuirtear síos orthu thuas ón <a href="http://www.inis.gov.ie/en/INIS/Pages/Citizenship%20Application%20Forms">tSeirbhís
na hÉireann um Eadóirseacht agus Inimirce</a> nó ón <a shape="rect" href="http://www.dfa.ie/home/index.aspx?id=285">ambasáid Éireannach nó ón
oifig chonsalachta is gaire duit.</a></p>
</div>
</div>
</html>
