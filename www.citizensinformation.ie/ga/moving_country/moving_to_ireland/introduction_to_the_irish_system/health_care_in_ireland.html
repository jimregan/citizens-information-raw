<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cúram sláinte in Éirinn
</title>
    
    <meta name="description" content="Tá cur síos anseo ar sheirbhísí cúram sláinte in Éirinn, san áireamh tá cúram sláinte phoiblí agus phríobháideach.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cúram sláinte in Éirinn</h1>
	
<ul class="anchorlinks"></ul>
<div>

<div class="topic">

<div class="topic base_introduction">
<h2>Réamhrá</h2>

<h3>Cúram sláinte phoiblí do dhaoine a thagann go hÉirinn</h3>

<p>Más saoránach de <a href="http://www.inis.gov.ie/en/INIS/Pages/eu-eea-countries">cheann de
bhallstáit an LEE</a> tú nó den Eilvéis, nó má tá gnáthchónaí ort in
Éirinn, tá tú i dteideal an leibhéil chéanna cúram sláinte atá ar fáil
do shaoránaigh Éireannacha. Ag brath ar d'ioncam, d'fhéadfadh sé go mbeadh
tú i dteideal <a shape="rect" href="/ga/health/entitlement_to_health_services/medical_card.html">cárta
leighis</a> a chuireann an réimse iomlán seirbhísí leighis ar fáil duit
saor in aisce. </p>

<p>Más saoránach neamh-LEE tú beidh tú ina theideal cuid de na seirbhísí
a fháil in aisce agus beidh ort íoc as an gcuid eile. </p>

<p>Má tá tú ag teacht chun cónaí, oibriú, staidéir nó ar phinsean go
hÉirinn is féidir tuilleadh eolais a fháil maidir le bheith <a shape="rect" href="/ga/health/entitlement_to_health_services/entitlement_to_public_health_services.html">i
dteideal seirbhísí leighis phoiblí anseo</a>. Más ar saoire atá tú in
Éirinn nó ar chuairt ghairid (mar shampla, ar ghnó) is féidir <a shape="rect" href="/ga/health/entitlement_to_health_services/health_services_and_visitors_to_ireland.html">tuilleadh
eolais a fháil ar sheirbhísí leighis do chuairteoirí anseo</a>. </p>

<h3>Cúram sláinte phríobháideach do dhaoine a thagann go hÉirinn</h3>

<p>Sa bhreis ar an gcóras sláinte phoiblí is féidir le daoine in Éirinn
teacht ar réimse leathan seirbhísí leighis phríobháideacha. Má
roghnaíonn tú cúram sláinte phríobháideach beidh ort íoc as an gcúram
ina iomlán. </p>

<p>Tá líon chomhlacht a chuireann <a shape="rect" href="/ga/health/health_insurance/private_health_insurance.html">árachas sláinte
phríobháideach</a> ar fáil in Éirinn - <span class="link-external"><a shape="rect" href="http://www.vhi.ie/">VHI</a></span>, <span class="link-external"><a href="http://www.layahealthcare.ie/">Laya
Healthcare</a>, <a href="http://www.irishlifehealth.ie/">Irish Life Health</a>
agus <a href="http://www.hsf.ie/">HSF Health Plan</a> (níl aon chumhdach
costais ospidéil d'othair chónaitheach).</span> Más saoránach den LEE nó
den Eilvéis thú nó má tá gnáthchónaí ort in Éirinn tá tú i dteideal
na sochar céanna ó cheachtar den dá chomhlacht árachais sláinte
phríobháideach seo agus a fhaigheann saoránach ar bith Éireannach eile. </p>

<p>Tá <a href="../../../money_and_tax/tax/income_tax_credits_and_reliefs/taxation_and_medical_expenses.html">faoiseamh
cánach</a> ag an ngnáthráta (20%) ar fáil ar an táille a íocann tú ar
árachas sláinte príobháideach, suas go €1,000 do dhaoine fásta agus
€500 do leanaí. Cuireann an comhlacht árachais an faoiseamh cánach ar
fáil iad féin. </p>
</div>
</div>
</html>
