<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Do pháisté a aistriú chuig meánscoil Éireannach
</title>
    
    <meta name="description" content="Tá cur síos anseo ar na roghanna sa chóras scoile ag an dara leibhéal in Éirinn agus ar an gcóras scruduithe Stáit.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Do pháisté a aistriú chuig meánscoil Éireannach</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l27d15">Rátaí</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>De ghnáth tá an timthiall meánscolaíochta (ar a dtugtar iarscoile
freisin) 5 nó 6 bhliana ar a fhad in Éirinn. Tosnaíonn páistí sa
mheánscoil thart ar dhá bhliain déag d'aois agus críochnaíonn siad ag 17
nó 18, tar éis dóibh 2 scrúdú Stáit a dhéanamh sa tréimhse sin. Is an
íosaois fágála scoile é 16 bliana nó críochnú 3 bliana oideachais
iar-bhunscoile, pé ceann is deireanaí.</p>

<p>Baineann cuid de na scoileanna deis as an <a href="../../../education/primary_and_post_primary_education/going_to_post_primary_school/transition_year.html">Idirbhliain</a>
le sos a thabhairt do na mic léinn ó na scrúduithe Stáit tar éis dóibh an
chéad 3 bhliain a chur i gcrích. Tugann seo seans don mhac léinn breathnú
ar na hábhair eile neamh-acadúla, bíodh siad sóisialta, cruthaitheacha nó
bainteach le saol an ghnó. Ag deireadh an chéad 3 bhliain oideachais
meánscolaíochta, déanann na mic léinn an scrúdú <a href="../../../education/state_examinations/junior_certificate_programme.html">Teastais
Sóisearach</a> agus ansin tá 3 chlár don Ardteistiméireacht gur féidir
leis na mic léinn a rogha ceann a phiocadh. Is féidir leo an <a href="../../../education/state_examinations/established_leaving_certificate.html">Ardteistiméireacht
(bunaithe) traidisiúnta</a> a dhéanamh nó is féidir leo an <a href="../../../education/state_examinations/leaving_certificate_vocational_programme.html">Clár
Gairmiúil don Ardteistiméireacht</a> nó an <a href="../../../education/state_examinations/leaving_certificate_applied.html">Ardteistiméireacht
Fheidhmeach</a> a roghnú. Cuireann an dá chlár sin béim ar chumas
praiticiúil nó teicniúil an mhic léinn.</p>

<p>Tá tuilleadh faisnéise faoi oideachas meánscolaíochta inár ndoiciméad,
<a href="../../../education/primary_and_post_primary_education/going_to_post_primary_school/post_primary_education_life_event.html">Tosú
ar iar-bhunscoil</a>.</p>

<h3>An bhliain scoile</h3>

<p>Tosaíonn an <a href="../../../education/primary_and_post_primary_education/attendance_and_discipline_in_schools/school_terms_in_primary_and_postprimary.html">bhliain
scoile don dara leibhéal</a> ón gcéad seachtain i Meán Fómhair go dtí an
chéad seachtain sa Mheitheamh. Má tá do pháiste ag dul isteach i rang an
Teastais Shóisearaigh nó i rang na hArdteistiméireachta ní chríochnóidh
sé/sí go dtí deireadh an Mheithimh mar beidh na scrúduithe le déanamh ag
an am sin.</p>

<h3>Na cineálacha scoileanna atá ar fáil</h3>

<p>Meánscoileanna, scoileanna gairmoideachais, scoileanna pobail agus
cuimsitheacha agus scoileanna táillí iad na scoileanna dara leibhéil. Bíonn
formhór páistí na hÉireann ag freastal ar meánscoileanna a bhfuil
úinéirí príobháideacha acu agus atá dhá bhainistiú agus rite ag oird
rialta, ach is iondúil gur múinteoirí tuata iad an fhoireann. Níl aon
táillí le híoc le formhór na meánscoileanna ach tá cuid mhaith scoileanna
príobháideacha gur gá táillí a íoc leo freisin ann. </p>

<p>Níl aon táillí le híoc le gairmscoileanna ná le scoileanna pobail agus
cuimsitheacha. Cuireann na scoileanna seo oideachas acadúil agus teicniúil ar
fáil agus go minic bíonn siad ag cur oideachais bhreise ar fáil do dhaoine
atá ag fágáil na scoile agus do dhaoine fásta sa phobal áitiúil. </p>

<p>Tá roinnt bheag scoileanna idirnáisiúnta príobháideacha in Éirinn ina
measc scoil Fhrancach, scoil Sheapánach agus scoil Ghearmánach. </p>

<h3>Scoil a roghnú agus do pháiste a chlárú</h3>

<p>Is féidir <a href="http://www.education.ie/en/find-a-school">liosta
scoileanna na hÉireann</a> de réir contae a fháil ón Roinn Oideachais agus
Scileanna. </p>

<p>Ba cheart duit an oiread eolais agus is féidir leat a fháil faoi na
scoileanna a bhfuil spéis agat iontu. Is féidir difríochtaí móra a bheith
idir scoileanna ina modhanna oibre agus sa bhéim a leagann siad ar
scrúduithe, spóirt, ealaín, forbairt phearsanta, creideamh, gnóthaí
sóisialta, teangacha na hEorpa, scileanna praiticiúla. </p>

<p>Labhair le múinteoirí agus más féidir le tuismitheoirí eile le
breathnú an bhfuil an scoil le bheith feiliúnach do na riachtanais atá ag do
pháiste. </p>

<p>Beidh liosta feithimh ag roinnt scoileanna. Ní mór duit an polasaí
iontrála atá ag an scoil a fhiosrú agus d'fhéadfadh sé a bheith
riachtanach go ndéanfaidh tú clárú do pháiste i do rogha scoil a
phleanáil cuid mhaith roimh an am. </p>

<p>Má tá sé i gceist agat féin fanacht thar lear agus do pháiste a chur
chuig scoil Éireannach mar mhac léinn ón iasacht, is féidir leat rogha a
dhéanamh idir réimse meánscoileanna táillí (mar shampla, scoil chónaithe
nó meánscoil lae) a dhéanann socruithe maidir le lóistín baile agus
caomhnú mar is cuí. </p>

<h3>Córas na bpointí</h3>

<p>Más mian le do pháiste freastal ar ollscoil nó ar institiúid thríú
leibhéil eile, is gá dó/dí dóthain pointí a fháil i scrúdú na
hArdteistiméireachta. Tá pointí ar fáil don 6 ghrád is fearr a fhaigheann
mac léinn agus na pointí is airde ar fáil don ghrád A1 i scrúdú ag an Ard
leibhéal. Go hiondúil déanann na mic léinn staidéar ar 7 n-ábhar san
Ardteistiméireacht. </p>

<p>Braitheann na pointí a theastaíonn don tríú leibhéal ar an ábhar
staidéir a roghnaíonn an mac léinn. Tá tuilleadh faisnéise faoi oideachas
tríú leibhéil inár ndoiciméad, <a shape="rect" href="/ga/education/third_level_education/applying_to_college/application_procedures_and_entry_requirements.html">Córas
iarratais agus riachtanais iontrála coláistí</a>.</p>
</div>
<div class="topic base_rates">
<h2 class="topic base_rates_title" id="l27d15">Rátaí</h2>

<p>Tá an t-oideachas na meánscoileanna maoinithe ag an Stát saor in
aisce.</p>

<p>Bíonn an-difríocht idir na táillí a ghearrann meánscoileanna táillí.
Ní mór an cás a phlé leis an scoil atá i gceist. </p>

<p>Pé scoil a roghnaíonn tú, beidh ort leabhair scoile a cheannach agus
culaith éadaigh nuair is gá a cheannach freisin. Go hiondúil bíonn táille
le híoc ar aon imeachtaí taobh amuigh den ghnáthchuraclam. <br></p>

<p></p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Cuir iarratas díreach chuig an scoil a bhfuil spéis agat inti, go maith in
am roimh thús na scoilbhliana ach faigh cóip den pholasaí iontrála atá ag
an scoil. Bíonn scrúdú iontrála ag roinnt scoileanna don pháiste agus
beidh táille le n-íoc don scrúdú seo a dhéanamh. </p>

<p></p>
</div>
</div>
</html>
