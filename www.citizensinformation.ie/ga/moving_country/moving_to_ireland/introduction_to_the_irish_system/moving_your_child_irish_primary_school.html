<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Do pháiste a aistriú chuig bunscoil in Éirinn
</title>
    
    <meta name="description" content="Tá cur síos anseo ar an gcóras bunscolaíochta in Éirinn agus eolas ar na córais iarratais a bhaineann leo agus ar do pháiste a chur chuig do rogha scoil.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Do pháiste a aistriú chuig bunscoil in Éirinn</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l27d15">Rátaí</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Má tá tú ag teacht go hÉirinn agus páiste in aois scoile agat beidh ort
teacht ar eolas maidir leis na roghanna oideachais atá ann duit agus a bhfuil
le déanamh leis an bpáiste a chlárú sa scoil. </p>

<p>Is ón 1éad Meán Fómhair go dtí 30ú Meitheamh a mhaireann an <a shape="rect" href="/ga/education/primary_and_post_primary_education/attendance_and_discipline_in_schools/school_terms_in_primary_and_postprimary.html">bhliain
scoile do pháiste bunscoile in Éirinn</a>. Bíonn páistí ag freastal ar an
scoil ó aois tuairim is 4 nó 5 go dtí go mbíonn siad 12 nó 13 bliain
d’aois. Ocht mbliana ar fad atá sa chóras bunscoile. Bíonn dhá bhliain go
ginearálta den chiondarghairdín ag scoileanna, agus ansin ina dhiaidh sin
ranganna 1 go dtí 6. </p>

<h3>Aois scoile in Éirinn</h3>

<p>Níl aon dualgas ort do pháiste a chur chuig an scoil roimh 6 bliana, ach
de gnáth bíonn páistí in Éirinn ag freastal ar an scoil chomh hóg le 4.
Mar gheall ar seo bíonn na ranganna is óige sa bhunscoil ag ple le rudaí a
bheadh déanta i dtíortha eile sa chóras réamhscoile. </p>

<p>Tá ceart bunreachtúil agat freisin oideachas a chur ar do pháiste ag
baile. Ach ní tharlaíonn seo go minic. </p>

<h3>Cineálacha scoileanna atá ar fáil</h3>

<p>Scoileanna maoinithe ag an Stáit, chomh maith le scoileanna speisialta agus
bunscoileanna príobháideacha iad bunscoileanna na hÉireann. Scoileanna
náisiúnta a tugadh ar bhunscoileanna maoinithe ag an Stáit agus cloistear an
téarma seo in úsáid fós. San áireamh le scoileanna atá maoinithe ag an
Stáit tá scoileanna creidimh, scoileanna illaicme agus Gaelscoileanna a
bhíonn ag teagasc tré mheán na Gaeilge. Tá <a href="http://www.education.ie/en/find-a-school">liosta bhunscoileanna maoinithe
ag an Stáit ar fáil ar an suíomh gréasáin Roinn Oideachais agus
Scileanna</a>.</p>

<h3>Creideamh i Scoileanna na hÉireann</h3>

<p>Scoileanna aon chreideamh iad formhór bunscoileanna na hÉireann agus is
scoileanna Caitliceacha iad an chuid is mó acu. Tá, áfach, fás ag teacht ar
an méid scoileanna illaicme. </p>

<p>Scoileanna a bhíonn ag plé le creideamh amháin tugann siad tús áite do
pháistí den chreideamh sin ach tá siad sásta glacadh le páistí ó
chreidimh eile, nó gan creideamh. Níl aon dualgas ar ghasúir freastal ar
ranganna creidimh agus is féidir leat an rogha a dhéanamh do pháiste a
choinneáil ó na ranganna sin. </p>

<p>Is cuma cén creideamh atá acu, bíonn na bunscoileanna ar fad ag oibriú
faoi mórán na rialacha céanna. Baineann na príomhdhifríochtaí le
ceapuchán príomhoide na scoile agus rogha ionadaí na múinteoirí ar an
mBord Bainistíochta. </p>

<h3>Curaclam na Bunscoile</h3>

<p>Tá curaclam bunscoileanna na hÉireann dírithe ar an bpáiste. Tá béim
faoi leith ar:</p>
<ul><li>Forbairt "iomlán agus socair" an pháiste, le difríochtaí an duine
    aonair curtha san áireamh </li>
  <li>Ról lárnach ag foghlaim agus modhanna teagaisc imeachtaí agus nochtú
    faoi threoir </li>
  <li>Teagasc agus foghlaim trí curaclam iomlán agus trí imeachtaí a
    bhaineann le saol an pháiste. </li>
</ul><p>Is féidir le leanaí áirithe ag teacht go hÉirinn <a shape="rect" href="/ga/education/the_irish_education_system/exemption_from_irish.html">díolúine
on nGaeilge</a> a fháil.</p>

<h3>Scoil a roghnú </h3>

<p>Ba cheart, de réir teoirice, go mbeadh tú in ann do pháiste a chur chuig
do rogha scoil. Ach, nuair atá páiste le clárú agat sa scoil d'fhéadfadh
sé nach mbeidh mórán nó aon rogha agat ag brath ar an áit ina bhfuil
cónaí ort. Bíonn polasaí iontrála ag gach scoil, polasaí nach mór dóibh
a chur ar fáil má iarrtar é. Tá sé tábhachtach an polasaí iontrála atá
ag an scoil a bhfuil spéis agat inti a lorg. </p>

<p>Is iondúil go dtugann bunscoileanna stáit tús áite do pháistí atá ina
gcónaí sa cheantar ach, bíonn fadhbanna ann má tá na ranganna lán cheana
agus liosta feithimh acu. Déanann scoileanna illaicme agus Gaelscoileanna
cinneadh ar a gcuid polasaithe iontrála féin. </p>

<p>Tugann roinnt meánscoileanna tús áite do mhic léinn a thagann as
bunscoileanna faoi leith agus mar sin b'fhéidir gur ceart breathnú ar an
todhchaí agus bunscoil dhá roghnú agat do do pháiste. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Is iondúil go bhfaighfidh do pháiste áit sa scoil náisiúnta is giorra
do d'áit chónaithe. Níl sé seo iomlán cinnte, áfach, ní bheidh cead
iontrála ag páiste má tá an scoil lán cheana. </p>

<p>Is féidir leat do pháiste a chur chuig aon scoil phríobháideach is mian
leat, ach áit a bheith ar fáil inti agus na táillí cuí a íoc. </p>
</div>
<div class="topic base_rates">
<h2 class="topic base_rates_title" id="l27d15">Rátaí</h2>

<p>Tá páistí in Éirinn i dteideal oideachas bunscoile agus iar-bhunscoile
saor in aisce a fháil. Tá formhór na mbunscoileanna maoinithe ag an Stáit
agus mar sin níl aon táille bhliantúil le n-íoc agat ar son oideachas do
pháiste. </p>

<p>Ach go praiticiúil, bíonn ar scoileanna go minic airgead a chur le chéile
le acmhainní breise ar nós ríomhairí, trealamh spóirt a cheannach nó
feabhasucháin a dhéanamh ar áiseanna. D'fhéadfadh sé go n-iarrfaí ort
suim a íoc leis an scoil nó páirt a ghlacadh in imeachtaí le hairgead a
bhailiú, ach ní mór duit an obair seo a dhéanamh go deonach. Ní féidir le
scoileanna atá maoinithe ag an Stáit iachall a chur ort páirt a ghlacadh in
imeachtaí le hairgead a bhailiú. </p>

<p>Má roghnaíonn tú do pháiste a chur chuig scoil phríobháideach beidh
ort táillí a íoc. Beidh an-difríocht idir na táillí seo ag brath ar an
scoil. Déan teagmháil le do rogha scoil le heolas faoi na táillí agus
costais eile a fháil. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Déan teagmháil leis an scoil gur mian leat do pháiste a chur chuici. Iarr
ar an scoil an polasaí iontrála atá acu a chur chugat agus fáigh amach an
gá ainm do pháiste a chur ar liosta feithimh. Leigh tuilleadh eolais faoin<a shape="rect" href="/ga/education/primary_and_post_primary_education/going_to_primary_school/primary_education_life_event.html">tosú
ar bhunscoil anseo.</a></p>
</div>
</div>
</html>
