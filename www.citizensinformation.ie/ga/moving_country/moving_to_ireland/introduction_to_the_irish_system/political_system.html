<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An córas polaitiúil ag leibhéal náisiúnta
</title>
    
    <meta name="description" content="Tá cur síos sa cháipéis seo ar an gcóras polaitiúil ag leibhéal náisiúnta, chomh maith le cur síos ar an Oireachtas. Tá míniú tugtha freisin ar na téarmaí polaitiúla a úsáidtear.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An córas polaitiúil ag leibhéal náisiúnta</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l68b46">An tOireachtas (Parlaimint na hÉireann)</a></li><li><a href="#l36d70">Reachtaíocht</a></li><li><a href="#l61115">Polasaithe a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is <a href="../../../government_in_ireland/irish_constitution_1/constitution_introduction.html">Bunreacht
na hÉireann</a> í an cháipéis bunata dlí í a dhéanann cur síos ar an
mbealach inar cheart Éire a rialú. Cuireann an Bunreacht brainsí an rialtais
ar bun, cuireann sé na cúirteanna ar bun, agus leagann sé síos an bealach
inar ceart iad a eagrú. Tá feidhm thábhachtach eile ag an mBunreacht;
déanann sé cur síos ar na bunchearta atá ag gach saoránach Éireannach.</p>



</div>
<div class="topic base_rules">
<h2 class="topic base_rules_title" id="l68b46">An tOireachtas (Parlaimint na hÉireann)</h2>

<p>Tithe an Oireachtais a thugtar ar an <a href="../../../government_in_ireland/national_government/houses_of_the_oireachtas/dail_eireann.html">Dáil</a>
agus ar an <a href="../../../government_in_ireland/national_government/houses_of_the_oireachtas/the_seanad.html">Seanad</a>
le chéile. Déanann an Dáil an Rialtas a roghnú agus tá sé freagrach don
Dáil. Ní mór ar a laghad 7 <a href="../../../government_in_ireland/national_government/the_irish_government/composition_of_the_government.html">Aire</a>
agus ar a mhéid 15 a bheith ann. Ní mór don <a href="../../../government_in_ireland/national_government/the_irish_government/the_taoiseach.html">Taoiseach</a>,
don <a href="../../../government_in_ireland/national_government/the_irish_government/the_tanaiste.html">Tánaiste</a>
agus don Aire Airgeadais a bheith ina dTeachtaí Dála. Is féidir 2 bhall den
Seanad a roghnú ina nAirí ach ní tharlaíonn seo ach go fíor annamh. </p>

<p>Tá sé mar phríomhfheidhmeanna ag an Rialtas reachtaíocht a mholadh, an
ciste poiblí a riaradh agus na <a href="../../../government_in_ireland/government_departments/administration_of_government_departments.html">ranna
rialtais a riaradh</a>. </p>

<p>Tá an Rialtas freagrach don Dáil. Níl sé freagrach don Seanad. Ach, tá
sé de cheart ag Airí freastal ar an Seanad agus go hiondúil bíonn an tAire
nó an tAire Stáit chuí i láthair sa Seanad nuair atá plé dhá dhéanamh
ann ar cheisteanna a bhaineann lena c(h)uid cúraimí féin. </p>

<h3>Coistí</h3>

<p>Is tré choistí a dhéantar cuid mhór den obair sa Dáil agus sa Seanad
anois. Is féidir leis an dá theach coistí a bhunú ar mhaithe le ceisteanna
ar leith a phlé. Tá sé de chumhacht ag Coistí Roghnaithe fianaise béil
agus scríofa a thógáil agus cáipéisí a éileamh. Comhchoistí iad
Roghchoistí ón dá theach a shuíonn agus a chaitheann vótaí le chéile.
Níl na cumhachtaí céanna ag Coistí Speisialta agus atá ag Roghchoistí.
</p>

<p>Go ginearálta bíonn Coistí ag plé le Meastacháin Chaiteachais, Céim
Choiste na mBillí a bhaineann lena dtéarmaí tagartha agus tuairiscí a
bhaineann leo sin. Go minic tugann Coistí cuireadh d'eagraíochtaí deonacha
agus eagraíochtaí pobail agus/nó saineolaithe aighneachtaí a chur ós a
gcomhair ar cheisteanna éagsúla agus go minic déanann na heagraíochtaí sin
iarratas na haighneachtaí seo a chur faoi bhráid na gCoistí. </p>

<h3>Smacht a choinneáil ar an gciste poiblí</h3>

<p>Gach bliain déanann an Rialtas meastacháin ar Ioncam agus Caiteachas an
Stáit. Costais mheasta reatha atá anseo a bhaineann le gach Roinn agus Oifig
Stáit. Déantar na meastacháin a fhoilsiú roimh an gCáinaisnéis
bhliantúil. Déanann an Dáil agus na Coistí cuí na Meastacháin a phlé go
mion. Glacann an Dáil leis na Meastacháin agus tugann an tAcht Leithreasaithe
stádas reachtúil dóibh. Tagann an Cháinaisnéis ina dlí láthaireach tríd
na rúin airgeadais a ritheann an Dáil ar an trathnóna a dhéantar óráid na
Cáinaisnéise. Ní mór an tAcht Airgeadais a rith taobh istigh de 4 mhí ón
gCáinaisnéis.</p>

<p>Faoi láthair, déantar cáinaisnéis ar bhonn bliantúil. Tá scrúdú dhá
dhéanamh faoi láthair ar mholtaí le cáinaisnéis a dhéanamh ar feadh
tréimhsí níos faide blianta. Léigh <a href="http://www.budget.gov.ie/Budgets/2017/2017.aspx">téacs iomlán an
Bhuiséid anseo</a>.</p>

<p>Ceaptar an <a href="../../../government_in_ireland/national_government/standards_and_accountability/comptroller_and_auditor_general.html">tArd-Reachtaire
Cuntas agus Ciste</a> faoin mBunreacht le ceannasaíocht a ghlacadh thar cheann
an Stáit ar chaiteachas uilig agus iniúchadh a dhéanamh ar gach chuntas
airgid atá dhá riaradh ag nó faoi údarás an Oireachtais. Tá na dualgais
atá ar an Ard-Reachtaire Cuntas agus Ciste leagtha síos i reachtaíocht.</p>




</div>
<div class="topic base_rates">
<h2 class="topic base_rates_title" id="l36d70">Reachtaíocht</h2>

<p>Is é an Rialtas go hiondúil a mholann dlíthe nua. Cuireann Aire
<em>Bille</em> ós comhair na Dála nó an tSeanaid le plé agus cinneadh a
dhéanamh air. <em>Bille</em> a thugtar ar reachtaíocht mholta - nuair atá
glactha leis agus é sínithe ag an Uachtarán tugtar <em>Acht</em> air. Anois
is arís cuireann TD nó Seanadóir Bille Teachta Príobháidigh ós comhair an
Tí. Ní minic go n-éiríonn le Bille mar seo dul níos faide ná an chéad
chéim – ar chúinsí polaitiúla seachas dleathúla. Ach, le cúpla bliain
anuas tháinig reachtaíocht tábhachtach i bhfeidhm de bharr Bille Teachta
Príobháidigh - An tAcht um Scaradh Dleathúil agus Leasú Dlí Teaghlaigh
1989 mar shampla cáiliúil. Tá an modh oibre chéanna i bhfeidhm is cuma an
moladh ón Rialtas nó ó Theachta eile atá i gceist. </p>

<p>Go hiondúil déanann Aire Bille a chur ós comhair na Dála. Anois agus
arís tosaíonn an próiséas sa Seanad ach aon bhillí a bhaineann le cáin
nó ceisteanna den tsórt sin ní mór tús a chur leo sa Dáil. Ní mór
chuile Bhille a chur tríd <em>céimeanna</em> nó <em>léamha</em> faoi leith.
Is féidir leis titim ag aon cheann de na céimeanna sin, má tharlaíonn sin
sa Dáil, tagann deireadh leis an bpróiséas ansin. Ní féidir leis an Seanad
ach bacanna a chur ós comhair Bille. Go ginearálta, ní minic go dteipeann ar
Bhillí Rialtais. Tá téacs <a shape="rect" href="http://www.irishstatutebook.ie/acts.html">í uile reachtaíochta
Éireannach</a> ó 1922 ar fáil ar líne.</p>


<h3>Na céimeanna</h3>

<p>An chéad chéim nó léamh níl i gceist ach teideal an bhille a chur ós
comhair na Dála (nó ós comhair an tSeanaid). Níl ansin ach deis a thabhairt
an Bille a chur i gcló. Cuirtear an Bille ansin ar fáil do na Teachtaí Dála
ar fad (nó Seanadóirí) agus bíonn an dara léamh ann. Céim an Choiste an
chéad chéim eile. Déantar mionscrúdú ar an mBille ag an bpointe seo agus
is féidir leis an Rialtas nó leis an bhFreasúra leasuithe a mholadh. An
cheathrú chéim - tugtar an chéim tuairisce go minic ar seo - plé
ginearálta a bhíonn ann agus arís is féidir leasuithe a mholadh agus vóta
a chaitheamh orthu. Ansin sa chéad chéim eile seoltar an Bille chuig an Teach
eile (an Seanad go hiondúil) áit ina bhfuil próiseas simplí le
comhlíonadh. </p>

<p>Níl sé de chumhacht ag an Seanad Bille a bhaineann le hairgead a leasú
nó a chaitheamh amach. Is féidir leis leasú a dhéanamh nó moill a chur ar
Bhillí eile. </p>

<p>Nuair atá Bille glactha ag an Dáil agus ag an Seanad cuirtear chuig an
Uachtarán é le síniú. Acht a thugtar ansin ar an mBille. Tagann sé i
bhfeidhm díreach tar éis don Uachtarán síniú a chur leis ach amháin sa
chás go bhfuil clásál nó clásáil faoi leith luaite ann a dheireann cén
uair a thiocfaidh sé i bhfeidhm. </p>

<h3>Foreachtaíocht</h3>

<p>Reachtaíocht i bhfoirm níos lú ná Acht í foreachtaíocht. Ionstraim
Reachtúil a thugtar ar an bhforeachtaíocht is coitianta. Ní mór go mbeadh
cumhacht faoi leith leagtha síos in Acht le go mbeadh feidhm ag Ionstraim
Reachtúil. Go hiondúil tugann Acht údarás d'Aire Rialacha a bhaineann le
sonraí a dhéanamh. Bíonn an dlí ginearálta leagtha síos san Acht féin.
Ní féidir leis an Ionstraim Reachtúil ar aon bhealach imeacht ón rud atá
leagtha síos san Acht - má dhéantar sin tugtar ultra vires air. Ciallaíonn
sin <em>taobh amuigh den chumhacht</em> - i.e. níl sé de chumhacht ag an Aire
an rud a bhí i gceist aige/aici a dhéanamh. </p>

<p>Ní gá go hiondúil don Oireachtas Ionstraimí Reachtúla a cheadú. Taobh
amuigh de na hAirí, is féidir le húdaráis eile faoi leith, go mór mór
údaráis rialaithe, foreachtaíocht a dhéanamh, mar shampla an Stiúrthóir
Rialacha Teileachumarsáide agus an Cumann Dlí Corpraithe. </p>

<h3>Feidhm na nAirí</h3>

<p>Faoin mBunreacht, bíonn na Ranna Stáit dhá riaradh ag baill an Rialtais
(Airí) agus tá an tAire i gceannas na Roinne. Tá an tAire mar sin freagrach
as an Roinn ach bíonn go leor dualgais agus feidhmeanna sa Roinn fágtha faoi
chúram na <a href="../../../government_in_ireland/government_departments/the_civil_service.html">státseirbhíseach</a>.
</p>


</div>
<div class="topic base_howtoapply">
<h2 class="topic base_howtoapply_title" id="l61115">Polasaithe a dhéanamh</h2>

<h3>Páipéir Uainí, Páipéir Bhána agus cáipéisí le plé </h3>

<p>Cáipéis le plé atá i bpáipéar uaine, scríofa go hiondúiíl ag
státseirbhísigh, ina dhéantar cur síos ar cheist, roghanna éagsúla a
mholadh agus na buntáistí agus na míbhuntáistí a bhaineann leis na
roghanna sin a leagann amach. Go ginearálta, iarrtar ar an bpobal tuairimí a
chur ar fáil ar na roghanna atá molta. Nuair atá an próiseas sin curtha i
gcrích déantar Páipéar Bán a chur le chéile – cuirtear polasaí an
Rialtais maidir leis an gceist ar fáil anseo agus an modh oibre atá
beartaithe ag an Rialtas. Déantar na moltaí sa Pháipéar Bán a chur i
bhfeidhm ansin. </p>

<p>Anois agus arís titeann an próiseas amach mar sin ach ní bhaintear
úsáid as na teidil Páipéir Uainí agus Bhána; tugtar cáipéisí le plé
nó ainm den chineál sin orthu. Amanna foilsítear Páipéar Bán gan aon
Pháipéar Uaine a bheith foilsithe roimhe. Amanna cuirtear an próiseas seo i
bhfeidhm agus ní tharlaíonn tada tar éis don Pháipéar Bán a bheith
foilsithe. Amanna déantar páipéir a fhoilsiú a bhfuil an éifeacht chéanna
le Páipéar Bán acu ach tugtar cáipéisí stráitéise nó ainm den chinéal
sin orthu. Baintear úsáid as modhanna oibre difriúla freisin anois agus
arís le dul i gcomhairle leis an bpobal. </p>
</div>
</div>
</html>
