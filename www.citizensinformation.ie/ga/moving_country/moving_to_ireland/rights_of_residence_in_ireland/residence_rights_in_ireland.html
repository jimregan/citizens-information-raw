<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cearta cónaithe in Éirinn
</title>
    
    <meta name="description" content="Ceisteanna coitianta maidir le cearta cónaithe in Éirinn">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cearta cónaithe in Éirinn</h1>
	
<ul class="anchorlinks"></ul>
<div>

<div>

<div>
<strong>Is náisiúnach Liotuánach mé agus táim i mo chónaí agus ag obair
i mBaile Átha Cliath. Chuaigh mé chuig Biúró Náisiúnta an Gharda
Síochána um Inimirce (BNGSI) chun cead cónaithe a fháil ach dúradh liom
nach gá dom ceann a fháil? An bhfuil sé seo fíor?<br></strong> Tá sé sin fíor. Ní gá do náisiúnaigh an AE cead cónaithe a
fháil le cónaí agus obair in Éirinn. Is féidir leat tuilleadh eolais a
fháil faoi <a href="http://www.citizensinformation.ie/categories-ga/ag-bogadh-tire/teacht-go-heirinn/cearta-conaithe-in-eirinn/cearta-conaithe-in-eirinn-do-naisiunaithe-ae-lee" shape="rect">chearta cónaithe náisiúnach AE/LEE</a>.<br><br><strong>Is saoránach Éireannach mé agus tá mé i mo chónaí sa Fhrainc le
mo pháirtí Rúiseach den ghnéas céanna. Táim ag bogadh ar ais go hÉirinn
le dul ag obair. An féidir liom mo pháirtí a thabhairt le cónaí liom in
Éirinn?</strong> <br>
Is féidir agus tá an ceart seo leagtha síos sa dlí. Faoin <span class="link-external"><a href="http://www.inis.gov.ie/en/INIS/Pages/EU%20Treaty%20Rights" shape="rect">Rialacháin AE</a></span> is féidir leat a chruthú go bhfuil
sibh i bhur gcónaí le chéile mar lánúin le 2 bhliain anuas ar a laghad, is
féidir leis/léi iarratas a chur isteach ar bheith aitheanta mar "bhall
teaghlaigh ceadaithe" i ndiaidh don bheirt agaibh teacht go dtí an Stát.
Toisc go bhfuil do pháirtí ina shaoránach de thír dá bhfuil víosa ag
teastáil, beidh air/uirthi iarratas a chur isteach ar víosa sula
dtaistealaíonn sé/sí go hÉirinn. <br><br><strong>Is bean ón Afraic Theas mé, agus táim pósta le saoránach de chuid
na Gearmáine agus ag obair sa Ghearmáin faoi láthair. An bhfuil sé de chead
agam cónaí agus obair in Éirinn?</strong><br>
Faoi Rialacháin AE, is féidir leat teacht in éineacht le d'fhear céile má
tá sé ag bogadh go hÉirinn le n-obair. Mura bhfuil sé ag bogadh go
hÉirinn, níl tú i dteideal cónaí agus obair anseo gan <a href="../../../employment/migrant_workers/employment_permits/">cead
fostaíochta</a>, toisc nach saoránach de bhallstát an AE nó an LEE tú.<br><br><strong>Is saoránach Éireannach mé. Má phósaim mo chailín Síneach sa
tSín, an féidir léi teacht chun cónaí liom in Éirinn?</strong><br>
Mar saoránach Síneach, beidh ar do chailín <a href="../coming_to_live_in_ireland/visa_requirements_for_entering_ireland.html">víosa</a>
a fháil le teacht go hÉirinn. Ba chóir di <a href="http://www.inis.gov.ie/en/INIS/Pages/Apply%20for%20a%20visa%20%E2%80%93%20how%20to%20apply">iarratas
ar víosa ar líne a dhéanamh</a>. Beidh uirthi cáipéisí sonracha a
sholáthar le tacú leis an iarratas.<br><br><strong>Is Astrálach mé agus táim pósta le saoránach Éireannach agus i mo
chónaí i gCorcaigh. An féidir le m'athair Astrálach teach chun cónaí
linn? Faigheann sé pinsean stáit Astrálach.</strong> <br>
Más féidir le d'athair a léiriú gur féidir leis é féin a chothú in
Éirinn agus má tá árachas sláinte príobháideach aige, is féidir leis
teacht chun cónaí leat in Éirinn. <br><br><strong>Tá mé i mo chónaí agus ag obair in Éirinn ar chead oibre le 4
bliana anuas. Cathain is féidir liom iarratas a chur isteach ar chónaí
fadtéarmach?</strong><br>
Má tá obair ar chead fostaíochta le 5 bhliain as a chéile déanta agat,
<span class="link-external"><a href="http://www.inis.gov.ie/en/INIS/Pages/Policy%20for%205%20year%20workers%20and%20redundant%20workers">ní
gá duit cead fostaíochta a bheith agat a thuilleadh</a></span>. Tabharfar
cead fanacht ar feadh 1 bhliain stampa 4 duit. Is féidir leat iarratas a
dhéanamh ar <span class="link-external"><a href="http://www.inis.gov.ie/en/INIS/Pages/Long_Term_Residency" shape="rect">chónaí fadtéarmach</a></span> gur cead fanacht sínte ar feadh
5 bliana é.</div>
</div>
</html>
