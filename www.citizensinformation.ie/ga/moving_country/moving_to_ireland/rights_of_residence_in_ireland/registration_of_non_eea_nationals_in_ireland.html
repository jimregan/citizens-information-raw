<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Clárú náisiúnach neamh-LEE in Éirinn
</title>
    
    <meta name="description" content="Cur síos ar riachtanais do náisiúnaigh neamh-LEE chun clárú leis an nGarda Síochána agus conas sin a dhéanamh.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Clárú náisiúnach neamh-LEE in Éirinn</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Mura shaoránach tú den <a href="http://www.inis.gov.ie/en/INIS/Pages/eu-eea-countries">Limistéar Eorpach
Eacnamaíoch (LEE)</a> nó an Eilvéis, ní mór duit <a href="../coming_to_live_in_ireland/permission_to_land_in_ireland.html">cead
isteach in Éirinn</a> a fháil. Más mian leat fanacht anseo níos mó ná 3
mhí, caithfidh tú <a href="http://www.inis.gov.ie/en/INIS/Pages/non-eea-permission">cead
fanachta</a> a bheith agat agus ní mór duit do láithreacht in Éirinn a
chlárú leis inimirce</p>

<p>Leagann amach <a shape="rect" href="http://www.irishstatutebook.ie/2004/en/act/pub/0001/sec0009.html">Alt 9
den Acht Inimirce</a> an ceanglas dlíthiúil atá ar náisiúnaigh neamh-LEE
clárú in Éirinn nuair atá siad ag fanacht níos mó ná 3mhí. Le fírinne,
ciallaíonn sé seo go bhfuil sé de dhualgas ort <a href="http://www.inis.gov.ie/en/INIS/Pages/about-registration-system">clárú
le d'oifig clárúcháin áitiúil um inimirce</a> tar éis teacht go hÉirinn
duit. Séard is brí le clárú le feidhmeannaigh um inimirce ná go gcaithfidh
tú féin a bheith i láthair agus tú ag dul os chomhair an oifigigh
chlárúcháin agus eolas áirithe agus fianaise faoi do stádas a sholáthar -
féach 'Conas iarratas a dhéanamh' thíos. </p>

<p>Caithfidh tú freisin <a href="http://www.inis.gov.ie/en/INIS/Pages/WP07000279">aon athruithe gur mhian
a dhéanamh, maidir led' thréimhse chónaithe nó stádas</a>, a chur in iúl
do na feidhmeannaigh inimirce. Má tá sé ar intinn agat bogadh go ceantar
Garda Síochána eile caithfidh tú é sin a chur in iúl don oifigeach
clárúcháin, agus teagmháil a dhéanamh leis an oifigeach clárúcháin sa
cheantar nua sin taobh istigh de dhá lá tar éis teacht chun cónaí ann. </p>

<h3>Cad í aidhm an chlárúcháin?</h3>

<p>Rialú teorann is cúis le clárú náisiúnach neamh-LEE. Cuireann an
Biúró Náisiúnta an Gharda Síochána um Inimirce (BNGSI) díbirtí, rialú
teorann agus fiosrúcháin maidir le inimirce mídhleathach agus gáinneáil i
ndaoine i bhfeidhm freisin. Tá sainaonaid ag an mBNGSI i mbun oibre i ngach
ceantar. </p>

<h3>Cad a tharlaíonn tar éis clárú dom? </h3>

<p>Tar éis clárú leis na feidhmeannaigh inimirce, tabharfar <em>Teastas
Clárúcháin um Inimirce</em> duit. Tá an Teastas Clárúcháin ar
chomhmhéid le cárta creidmheasa agus d'ainm, seoladh, grianghraf agus do
shonraí cónaithe ann. Tugtar an <em>Cárta BNGSI</em> air uaireanta.</p>

<p>Faigheann <a href="../../asylum_seekers_and_refugees/the_asylum_process_in_ireland/refugees_asylum_seekers_introduction.html">iarrthóirí
tearmainn</a> teastas de shaghas eile - Teastas Cónaithe Sealadach. Eisíonn
an Oifig um Chosaint Idirnáisiúnta an teastas sin. </p>

<p>Ní cártaí aitheantais iad na Teastais Chlárúcháin. Mar sin féin is
fianaise iad go bhfuil an duine ina c(h)ónaí go dlíthiúil in Éirinn agus
caithfidh tú fianaise faoi seo a thaispeáint, mar iarrtar í ó na Gardaí.
</p>

<h3>Cén stampa a gheobhaidh mé i mo phas? </h3>

<p>Chomh maith le do Theastas Clárúcháin gheobhaidh tú <a href="http://www.inis.gov.ie/en/INIS/Pages/registration-stamps">stampa freisin
i do phas</a> a shonraíonn tréimhse agus coinníollacha do chead fanacht in
Éirinn. Tugann an tábla seo leanas liosta de na cineálacha stampa difriúil
eisithe do náisiúnaigh neamh-LEE: </p>

<p>
</p><table cellpadding="1" cellspacing="1" border="1" width="662" summary=""><thead><tr><td colspan="1" rowspan="1">Uimhir stampa</td>
      <td colspan="1" rowspan="1">Eisithe do</td>
    </tr></thead><tbody><tr><td>0</td>
      <td><p>Dhaoine a bhfuil cead acu fanacht in Éirinn <a href="http://www.inis.gov.ie/en/INIS/Pages/Stamp%200">chun chríoch
        sonrach, sealadach agus teoranta</a>, mar shampla, acadóra ar cuairt;
        daoine ar scor le hacmhainní neamhspleácha.</p>
      </td>
    </tr><tr><td colspan="1" rowspan="1">1</td>
      <td colspan="1" rowspan="1"><p>Dhaoine go bhfuil <a shape="rect" href="/ga/employment/migrant_workers/employment_permits/">cead
        fostaíochta</a>, <a href="../../../employment/types_of_employment/self_employment/coming_to_set_up_a_business_in_ireland.html">cead
        gnó</a> nó <a href="https://www.dfa.ie/travel/visas/working-holiday-visas/">údarú
        saoire oibre</a> faighte acu</p>
      </td>
    </tr><tr><td>1A</td>
      <td><p>Céimithe a bhfuil cead fanacht acu faoin <a href="http://www.inis.gov.ie/en/INIS/GraduateScheme.pdf/Files/GraduateScheme.pdf">Scéim
        Céimnithe Tríú Leibhéal (pdf)</a></p>
      </td>
    </tr><tr><td colspan="1" rowspan="1">2</td>
      <td colspan="1" rowspan="1"><p><a href="http://www.inis.gov.ie/en/INIS/Pages/Student%20Guidelines%20-%20New%20Immigration%20Regime%20for%20Full%20Time%20non-EEA%20Students">Mic
        léinn atá ag freastail ar chúrsa aitheanta lán-aimsire</a> a
        mhaireann ar feadh bliana ar a laghad. Tá cead acu dul ag obair 20
        uair sa tseachtain le linn téarma scoile agus go lánaimseartha i rith
        na laethanta saoire.</p>
      </td>
    </tr><tr><td colspan="1" rowspan="1">2A</td>
      <td colspan="1" rowspan="1"><p>Mhic léinn atá ag freastail ar chúrsa a
        mhaireann níos lú ná bliain amháin. Níl cead acu dul ag obair</p>
      </td>
    </tr><tr><td colspan="1" rowspan="1">3</td>
      <td colspan="1" rowspan="1"><p>Dhaoine nach bhfuil cead acu dul ag obair.
        Cuimsíonn sé seo cuairteoirí; <a href="http://www.inis.gov.ie/en/INIS/Pages/Ministers%20of%20Religion%20and%20Lay%20Volunteers">ministir
        reiligiúin</a>; <a shape="rect" href="/ga/employment/migrant_workers/employment_permits/spousal_work_permit_scheme.html">céilí,
        páirtnéirí sibhialta agus cleithiúnaithe shealbhóirí
        ceadanna</a>.</p>
      </td>
    </tr><tr><td colspan="1" rowspan="1">4</td>
      <td colspan="1" rowspan="1"><p>Chéilí, <a href="http://www.inis.gov.ie/en/INIS/Pages/Civil%20Partnership">páirtnéirí
        sibhialta</a> agus cleithiúnaithe náisiúnach Éireannach agus
        náisiúnach LEE, daoine a bhronnadh cosaint idirnáisiúnta (stáideas
        dídeanaí nó cosaint choimhdeach) dóibh, agus tuismitheoirí leanaí
        saoránach Éireannach a thugadh <a shape="rect" href="../../asylum_seekers_and_refugees/refugee_status_and_leave_to_remain/leave_to_remain.html">cead
        dóibh fanacht</a>. Is féidir leo dul ag obair gan cheadúnas
        fostaíochta nó cead gnó.</p>
      </td>
    </tr><tr><td colspan="1" rowspan="1">4 (EU FAM) </td>
      <td colspan="1" rowspan="1"><p><a shape="rect" href="residence_rights_eu_national.html">Baill teaghlaigh náisiúnach
        an AE a bhain leas as a gceart bogadh agus cur fúthu in Éirinn</a>.
        Is féidir leo dul ag obair gan chead fostaíochta nó cead gnó</p>
      </td>
    </tr></tbody></table></div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Tá táille €300 ann do gach Teastas Clárúcháin eisithe do náisiúnach
neamh-LEE. Má dhéanann tú athnuachan ar do theastas nó má athchuireann tú
teastas caillte nó goidte, ní mór duit an táille a íoc.</p>

<p>Ní gá duit íoc as más: </p>
<ul><li>Dídeanaí Cláir tú </li>
  <li>Dídeanaí Coinbhinsiúin tú </li>
  <li>Duine athaontaithe lena leithéid de dhídeanaí faoi Alt 56 agus 57 den
    <a href="http://www.irishstatutebook.ie/eli/2015/act/66/enacted/en/html">Acht
    um Chosaint Idirnáisiúnta 2015</a>. Alt 18 tú </li>
  <li>Faoi 18 mbliana d'aois ag am an chlárúcháin tú </li>
  <li>Céile, páirtnéir sibhialta, baintreach, baintreach fir nó páirtnéir
    sibhialta marthanach de shaoránach Éireannach tú </li>
  <li>Cleithiúnach de náisiúnach an AE tú agus cáilíonn tú do chárta
    cónaithe faoi <a shape="rect" href="http://eur-lex.europa.eu/LexUriServ/site/en/oj/2004/l_158/l_15820040430en00770123.pdf">Threoir
    ón AE 38/04 (pdf)</a> tú </li>
</ul><p>Léigh <a href="http://www.inis.gov.ie/en/INIS/Pages/registration-fees">tuilleadh faoi
tháillí agus faoi mhodhanna íocaíochta ar inis.gov.ie</a>. <br></p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Buail isteach chuig <a href="http://www.inis.gov.ie/en/INIS/Pages/contact-registration">d'oifig
chlárúcháin inimirce áitiúil</a> 'sé sin an Oifig Chlárúcháin Cé an
Bhúrcaigh más i mBaile Átha Cliath atá cónaí ort. Ó 15 Meán Fómhair
2016, caithfidh tú <a href="http://www.inis.gov.ie/en/INIS/Pages/registration-appointment-system">coinne
a scríobh isteach ar líne chun cuairt a thabhairt air</a>. Má tá cónaí
ort lasmuigh de Bhaile Átha Cliath, ba chóir duit dul go dtí d'oifig
chlárúcháin inimirce áitiúil, mar oifig chlárúcháin régiúnach nó an
Ceanncheathrú Ceantair an Gharda Síochána - féach 'Cá háit a ndéanfaidh
mé iarratas thíos'.</p>

<p>Ba chóir duit do phas nó doiciméad eile ag bunú do náisiúntacht agus
d' fhéiniúlacht a thabhairt leat agus aon eolas iarrtha maidir le cúis do
theacht in Éirinn a sholáthar. Chomh maith ba chóir duit doiciméad mar
thacaíocht do do chead fanacht, mar shampla, cead fostaíochta a thabhairt
leat.</p>

<p>Tógfaidh an t-oifigeach clárúcháin do shonraí agus scrúdóidh sé do
dhoiciméid. D'fhéadfadh go n-iarrfaidh an t-oifigeach clárúcháin leat
méarloirg agus sonraí eile a sholáthair.</p>

<h3>Athnuachan</h3>

<p>Sula mbíonn do Theastas Clárúcháin imithe in éag, caithfidh tú dul go
dtí <a href="http://www.inis.gov.ie/en/INIS/Pages/renew-registration">d'oifig
clárúcháin áitiúil um inimirce chun é a athnuachan</a>. Tá sé ort do
phas, do chárta BNGSI a thabhairt leat chomh maith le doiciméad mar
thacaíocht do do chead fanacht, mar shampla, cead oibre.</p>

<h3>Cárta caillte</h3>

<p>Má chailleann tú do Theastas Clárúcháin nó má tá sé goidte, ba
chóir duit an ghoid a thuairisciú don stáisiún na nGardaí is gaire duit
agus tuairisc caillte/goidte a fháil. Má tá tú thar lear, ba chóir duit an
goid a thuairisciú don stáisiún na bpóilíní is gaire duit agus tuairisc
comhcosúil a fháil. Ansin, ba chóir duit an tuairisc caillte/goidte agus do
phas a thabhairt chuig d'oifig clárúcháin áitiúil um inimirce chun Teastas
Clárúcháin athsholáthair a fháil.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Déan teagmháil le d'<a href="http://www.inis.gov.ie/en/INIS/Pages/registration-offices">oifig
chlárúcháin régiúnach</a> nó do <a href="http://www.garda.ie/Stations/Default.aspx">cheanncheathrú ceantair an
Gharda Síochána</a></p>

<p>
</p><div class="inlinesio">
<p>
</p><div>
<h3>Oifig Chlárúcháin Cé an Bhúrcaigh</h3>
<p>
  
  <span class="field_dept address_field">Seirbhís Eadóirseachta agus Inimirce na hÉireann<br></span>
  

  
  An Roinn Dlí agus Cirt agus Comhionannais<br>13/14 Cé an Bhúrcaigh<br>Baile Átha Cliath 2<br>D02 XK70<br>Éire 
  <br>
  
</p>
<p>
  
  <strong>Uaireanta Oscailte:</strong>Luan go Déardaoin 8rn go 9in, Aoine 8rn go 6in
  <br>
  

  

  

  

  

  

  

  
  <strong>R-phost:</strong> <a href="mailto:burghquayregoffice@justice.ie">burghquayregoffice@justice.ie</a>
  <br>
  
</p>
</div></div>

</div>
</div>
</html>
