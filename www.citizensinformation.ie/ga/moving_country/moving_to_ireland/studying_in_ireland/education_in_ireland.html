<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Oideachas in Éirinn
</title>
    
    <meta name="description" content="Tuairisc ghairid atá ann ar chóras oideachais na hÉireann agus tugtar réimse nascanna eolais ar oideachas bunscoile, meánscoile agus oideachas tríú leibhéil.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Oideachas in Éirinn</h1>
	
<ul class="anchorlinks"><li><a href="#lc66f4">Réamhrá</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Cibé acu más tuismitheoir, mac léinn nó duine fásta thú ar mian leat
filleadh ar oideachas, is áisiúil duit cur amach a bheith agat ar <a href="../../../education/the_irish_education_system/overview_of_the_irish_education_system.html">chóras
oideachais na hÉireann</a>. Pé limistéar oideachais is mian leat tabhairt
faoi duit féin nó do do leanbh, is tábhachtach duit a mhéid is féidir a
dheimhniú faoi na roghanna atá ar fáil duit. Ar láithreán gréasáin na
Roinne Oideachais agus Scileanna is féidir leat teacht ar fhaisnéis faoi <a href="http://www.education.ie/en/The-Education-System/">oideachas in
Éirinn</a> agus ar <a href="http://www.education.ie/en/Parents/Information/A-Guide-to-the-Irish-Education-System.pdf">threoir
do thuismitheoirí maidir le córas oideachais na hÉireann (pdf)</a>.</p>

<p>Is gnách go soláthraíonn áiseanna nó soláthróirí cúram leanaí a
chistítear go príobháideach <a href="../../../education/pre_school_education_and_childcare/">oideachas
réamhscoile</a>. Soláthraíonn an <a href="../../../education/pre_school_education_and_childcare/early_childhood_care_and_education_scheme.html">Scéim
um Chúram agus Oideachas na Luath-Óige (COLO)</a> cúram agus oideachas
luath-óige do leanaí ar aois naíonra.</p>

<p>Ar <a href="../../../education/primary_and_post_primary_education/">leibhéal
bunscoile agus iar-bhunscoile</a>, tá saghsanna éagsúla de scoileanna ann,
lena n-áirítear scoileanna il-sainchreidmheacha agus comhoideachais.
Féadfaidh tú rogha a dhéanamh, chomh maith, ar scoileanna a mhúineann an
curaclam trí Ghaeilge (Gaelscoileanna) Féadfaidh tú níos mó faisnéise a
léamh inár gcáipéisí, <a href="../introduction_to_the_irish_system/moving_your_child_irish_primary_school.html">Do
pháiste a aistriú chuig bunscoil in Éirinn</a> agus <a href="../introduction_to_the_irish_system/moving_your_child_irish_secondary_school.html">Do
pháiste a aistriú chuig meánscoil in Éirinn</a>.</p>

<p>Má tá tú ag <a href="third_level_education.html">teacht go hÉirinn le
freastal ar oideachas tríú leibhéal</a>, tá réimse de roghanna tríú
leibhéal ann; ollscoileanna, institiúidí teicneolaíochta agus coláistí
oideachais a fhaigheann cistiú mór ón Stát. Chomh maith leis sin, tá líon
coláistí príobháideacha neamhspleácha ann.</p>

<p>Is éard atá i gceist le breisoideachas ná oideachas agus oiliúint a
chuirtear ar bun i ndiaidh scolaíocht dara leibhéal, ach nach bhfuil mar
chuid den chóras tríú leibhéal. Áirítear leo cláir ar nós <a href="../../../education/vocational_education_and_training/post_leaving_certificate_courses.html">cúrsaí
Iar-Ardteistiméireachta</a>; an <a href="../../../education/returning_to_education/vocational_training_opportunities_scheme.html">Scéim
Deiseanna Oiliúna Gairmoideachais</a> (oideachas athdheise do dhaoine
dífhostaithe); cláir in <a href="../../../education/vocational_education_and_training/youthreach.html">Ógtheagmháil</a>
do luathfhágóirí scoile, litearthacht agus bunoideachas eile; cláir
féinchistithe thráthnóna do dhaoine fásta i scoileanna dara leibhéal. Tá
roghanna ann do dhaoine fásta ar mian leo <a href="../../../education/returning_to_education/">filleadh ar oideachas</a> nó
<a href="../../../education/vocational_education_and_training/continuing_education_and_training.html">leanúint
lena n-oideachas</a> ar bhonn lánaimseartha nó páirtaimseartha.</p>

<h3>Táillí</h3>

<p>Tá oideachas atá cistithe ag an Stát ar fáil ar leibhéil bhunscoile
agus iar-bhunscoile, mar sin, ní bheidh ort táillí a íoc mura roghnaíonn
tú chun do leanbh a chur chuig scoil phríobháideach. Is gnách go
reáchtáiltear naíonraí ar bhonn príobháideach agus táillí, cé go
bhféadfadh roinnt cabhrach a bheith le fáil ón Stát faoi chúinsí
áirithe. Beidh ort <a href="../../../education/third_level_education/fees_and_supports_for_third_level_education/fees.html">táillí
a íoc as oideachas tríú leibhéal</a> mura gcáilíonn tú do
“shaortháillí".</p>
</div>
</div>
</html>
