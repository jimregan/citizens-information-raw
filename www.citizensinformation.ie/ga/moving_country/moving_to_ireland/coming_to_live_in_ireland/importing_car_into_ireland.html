<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Carr a iompórtáil go hÉirinn
</title>
    
    <meta name="description" content="Déantar cur síos sa doiciméad seo ar an mbealach le carr a iompórtáil isteach go hÉirinn.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Carr a iompórtáil go hÉirinn</h1>
	
<ul class="anchorlinks"><li><a href="#lc66f4">Réamhrá</a></li><li><a href="#la936e">Cáin Chláraithe Feithiclí</a></li><li><a href="#l567aa">CBL, árachas, mótarcháin agus an TNC </a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#l1abee">Teagmháil</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Go ginearálta, bíonn gach feithicil a iompórtáiltear isteach go hÉirinn
faoi réir Cáin Chláraithe Feithiclí (CCF) agus ní mór iad a chlárú. Má
tá tú ag bogadh go hÉirinn nó má tá cónaí ort anseo cheana agus carr
nó feithicil eile á hiompórtáil isteach sa tír agat, beidh ort ceithre rud
a dhéanamh sular féidir leat an fheithicil a thiomáint in Éirinn: </p>
<ul><li>Cáin Chláraithe Feithiclí (CCF) a íoc (ach amháin sa chás go bhfuil
    díolúine agat)</li>
  <li>Plátaí clárúcháin feithicle nua a fháil</li>
  <li>Mótarárachas a fháil</li>
  <li>Mótarcháin a íoc </li>
</ul><p>Ní mór do gach tiománaí ceadúnas bailí tiomána a bheith á iompar
aige/aici i gcónaí nuair atá sé/sí ag tiomáint in Éirinn. Áirítear le
ceadúnais tiomána <a href="../../../travel_and_recreation/motoring_1/driver_licensing/full_driving_licence.html">ceadúnais
tiomána</a>, <a href="../../../travel_and_recreation/motoring_1/driver_licensing/international_driving_permit.html">ceadúnais
tiomána idirnáisiúnta</a> agus <a href="../../../travel_and_recreation/motoring_1/driver_licensing/learner_driving_permits_for_cars_and_work_vehicles.html">cead
foghlaimeora Éireannach</a>. </p>
</div>
<div class="topic base_rules">
<h2 class="topic base_rules_title" id="la936e">Cáin Chláraithe Feithiclí</h2>

<p>Cáin nach mór duit a íoc nuair a chláraíonn tú feithicil den chéad
uair in Éirinn í Cáin Chláraithe Feithiclí (CCF). Má tá feithicil
iompórtáilte agat, ní mór duit CCF a íoc agus an teastas Cláraithe
feithicle don fheithicil a fháil a thaispeánann go bhfuil CCF íoctha agat.
Gearrfar pionóis mhóra ort as aon mhoill a bheith ort d’fheithicil a
chlárú nó Cáin Chláraithe Feithiclí a íoc – ina measc d’fhéadfaí
an fheithicil a bhaint díot agus an dlí a chur ort.</p>

<p>Ní mór duit an carr a chlárú agus Cáin Chláraithe Feithiclí a íoc ag
ionad Seirbhíse Tástála Carranna Náisiúnta – féach ‘Conas iarratas a
dhéanamh’ thíos. Déanfar scrúdú ar do charr chun a chinntiú go bhfuil
an Cháin Chláraithe Feithiclí ceart á híoc agat. I gcás carranna agus
veaineanna beaga, tá an méid CCF iníoctha bunaithe ar chéatadán an
phraghais díola atá molta, ina n-áirítear gach cáin. Praghas Díola
Margaidh Oscailte (PDMO) a thugtar ar an bpraghas seo. Is féidir leat
meastachán den Cháin Chláraithe Feithiclí dlite a fháil ó <a href="https://www.ros.ie/evrt-enquiry/vrtenquiry.html?execution=e1s1">Chóras
Fiosrúcháin ar Líne um Chlárú Feithiclí</a>.</p>

<p>Nuair a bhíonn fiosrú á dhéanamh agat faoi rátaí CCF, is gá duit
faisnéis shonrach a sholáthar faoi d’fheithicil. Chuir na Coimisinéirí
Ioncaim <a href="http://www.revenue.ie/ga/tax/vrt/vrt-guide.html">treoir i
dtoll a chéile maidir le CCF atá mar liosta ceisteanna coitianta a chuirtear
faoi CCF in Éirinn.</a> Anuas air sin, chuir siad <a href="http://www.revenue.ie/ga/tax/vrt/co2-emissions-based-vrt.html">treoir le
chéile maidir le CCF bunaithe ar CO2 do ghluaisteáin</a>.</p>

<p>Má mheasann tú gur gearradh rótháille ort, is féidir leat achomharc a
dhéanamh leis na Coimisinéirí Ioncaim trí úsáid a bhaint as an <a href="http://www.revenue.ie/en/tax/vrt/leaflets/vrt-appeals.html">nós imeachta
achomhairc do Cháin Chláraithe Feithiclí</a>. Tá an bhileog seo ar fáil ó
oifig áitiúil ar bith de chuid na gCoimisinéirí Ioncaim. Tá liosta
seoltaí oifigeach achomhairc ag deireadh an bhileog.</p>

<h3>Díolúintí</h3>

<p>Tá faoisimh agus díolúintí difriúla ó CCF ar fáil. Fiú mura gá duit
CCF a íoc, ní mór duit d’fheithicil a chlárú nuair a thagann tú go
hÉirinn. Is féidir <a href="http://www.revenue.ie/ga/tax/vrt/reliefs-exemptions.html">faisnéis</a>
agus <a href="http://www.revenue.ie/ga/tax/vrt/forms/index.html#section3">foirmeacha</a>
maidir le faoisimh agus díolúintí ó CCF a fháil ar láithreán gréasáin
na gCoimisinéirí Ioncaim.</p>

<p><strong>Aistriú Áite Cónaithe:</strong> Má tá tú ag bogadh go
hÉirinn, nuair déanann tú iarratas ar dhíolúine ó CCF, caithfidh tú
riachtanais áirithe le haghaidh d’fheithicil agus do chónaí anseo agus
thar lear a shásamh. Tá faisnéis maidir le conas iarratas a dhéanamh, an
fhianaise atá de dhíth ort agus na foirmeacha iarratais ar fáil sa bhileog
na gCoimisinéirí Ioncaim, <a href="http://www.revenue.ie/ga/tax/vrt/leaflets/tax-relief-transfer-residence.html">Aistriú
Áite Cónaithe</a>.</p>

<p><strong>Díolúintí sealadacha:</strong> I roinnt cásanna, is féidir le
neamhchónaitheoir feithiclí a cláraíodh i dtír iasachta a thabhairt
isteach go hÉirinn gan an gá CCF a íoc nó an fheithicil a chlárú. Is
féidir leat teacht ar fhaisnéis faoi <a href="http://www.revenue.ie/ga/tax/vrt/leaflets/temporary-exemption-foreign-registered.html">Dhíolúintí
Sealadacha Feithiclí a Cláraíodh i dTír Iasachta</a> ar láithreán
gréasáin na gCoimisinéirí Ioncaim.</p>

<p>Má tá tú ag bogadh go hÉirinn agus má tá tú i measc iad siúd atá
díolmhaithe ó CCF a íoc, ní féidir leat d’fheithicil a dhíol ar feadh
breis agus 12 mhí tar éis go bhfuil an fheithicil cláraithe. Má tá ort CCF
a íoc, is féidir leat d’fheithicil a dhíol anseo in Éirinn nuair is mian
leat, a luaithe a bhíonn sí cláraithe.</p>

<p>Má tá ceist agat faoi dhíolúintí, achomhairc CCF nó aistriú áit
chónaithe, tá sonraí teagmhála na gCoimisinéirí Ioncaim liostaithe <a href="http://www.revenue.ie/en/tax/vrt/contact-details.html">anseo</a>.</p>

<h3>Scéim Aisíocaíochta Easpórtála </h3>

<p>Má aistríonn tú carr amach as an Stát nó má easpórtáiltear é,
d’fhéadfá aisíocaíocht CCF a íocadh roimhe sin a fháil. Tá faisnéis
faoin <a href="http://www.revenue.ie/ga/tax/vrt/export-repayment-scheme/index.html">Scéim
Aisíocaíochta Easpórtála agus foirmeacha iarratais</a> ar fáil ar
revenue.ie.</p>
</div>
<div class="topic base_rates">
<h2 class="topic base_rates_title" id="l567aa">CBL, árachas, mótarcháin agus an TNC </h2>

<h3>CBL</h3>

<p>Caithfidh tú Cáin Bhreisluacha (CBL) a íoc má iompórtálann tú carr
nua ó thír eile de chuid an AE, agus is ag am a chláraithe a íoctar é sin
de ghnáth. Is ionann carr nua agus carr nár úsáideadh ar feadh tréimhse
níos faide ná 6 mhí nó nár tiomáineadh níos faide ná 6,000 ciliméadar.
Ní foláir an CBL a íoc fiú má d'íoc tú CBL sa tír eile.</p>

<p>Ní mór CBL agus dleacht custaim a íoc má tá tú ag iompórtáil carr
nua nó carr athláimhe ó thír lasmuigh den AE. Íoctar dleacht custaim nuair
a iontrálann an fheithicil an AE i dtosach báire, ag an bpointe iontrála.
Ní mór duit cruthúnas íocaíochta a bheith agat ina leith seo nuair a
bhíonn an carr á chlárú agat in Éirinn – féach ‘Conas iarratas a
dhéanamh’ thíos.</p>

<h3>Plátaí clárúcháin feithicle</h3>

<p>Nuair a chláraíonn tú agus a íocann tú an CBL, sannfar uimhir
chláraithe do do charr – féach ‘Conas iarratas a dhéanamh’ thíos. Ní
mór duit an uimhir chláraithe a thaispeáint laistigh de 3 lá. Má theipeann
ort an uimhir nua chláraithe a thaispeáint, is cion seo agus féadfaidh <a href="http://www.garda.ie/">an Garda Síochána</a> fíneáil a ghearradh ort.
Is féidir leat <a href="../../../travel_and_recreation/vehicle_standards/vehicle_registration_numbers.html">plátaí
cláraithe feithicle</a> a fháil ón ionad STNC nó ag aon siopa earraí
cairr.</p>

<h3>Mótarárachas</h3>

<p>Is ceanglas dlíthiúil é in Éirinn mótarcháin a bheith íoctha agat
más mian leat feithicil a thiomáint in áit phoiblí. Beidh ort
mótarárachas a bheith agat sular féidir leat mótarcháin a íoc. Is féidir
leat teacht ar thuilleadh faisnéise inár gcáipéis ar <a href="../../../travel_and_recreation/motoring_1/motor_tax_and_insurance/motor_insurance.html">mhótarárachas</a>.</p>

<h3>Mótarcháin</h3>

<p>Muirear is ea mótarcháin a ghearrann Rialtas ar mhótarfheithiclí. Bíonn
roinnt feithiclí díolmhaithe agus ach ní mór dóibh diosca reatha cánach a
thaispeáint má úsáidtear iad in áit phoiblí. Eiseoidh an Roinn Iompair,
Turasóireachta agus Spóirt do Dheimhniú Clárúcháin Feithicle duit, nuair
a íocann tú do mhótarcháin. Is féidir leat níos mó a léamh faoi seo
inár gcáipéis ar <a href="../../../travel_and_recreation/motoring_1/motor_tax_and_insurance/motor_tax_rates.html">mhótarcháin</a>.</p>

<h3>An Tástáil Náisiúnta Carranna</h3>

<p>Má tá d’fheithicil 4 bliana d’aois nó níos mó, ní mór
d’fheithiclí a chur faoin Tástáil Náisiúnta Carranna (TNC )
<strong>láithreach</strong>. Baineann an riail seo le feithiclí a ndearnadh
an Roinn Iompair, Turasóireachta agus Spóirt nó aon tástáil feithicle eile
thar lear tástáil orthu roimhe seo. Beidh an deimhniú teastas tástála
bailí go dtí an chéad dáta tástála dlite eile. Ina dhiaidh sin, má tá
an fheithicil fós in Éirinn, ní mór í a thástáil arís. Is féidir leat
teacht ar thuilleadh faisnéise inár gcáipéis ar <a href="../../../travel_and_recreation/vehicle_standards/national_car_test.html">an
Tástáil Náisiúnta Carranna</a>.</p>

<h3>Carr a dhiúscairt</h3>

<p>Más mian leat carr a dhiúscairt toisc é a bheith sean (idir 12-14 bliana
d’aois de ghnáth), nó toisc go ndearnadh an-damáiste dó i dtimpiste, ní
mór é a dhiúscairt ag saoráid ceadúnaithe chóireála. Is féidir leat
níos mó a léamh faoi seo inár gcáipéis ar <a href="../../../travel_and_recreation/motoring_1/buying_or_selling_a_vehicle/how_to_dispose_of_an_end_of_life_vehicle.html">conas
feithicil a bhfuil a ré caite a dhiúscairt</a>.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Tá Cáin Chlárúcháin Feithicle bunaithe ar 'an Praghas Díolacháin ar
an Margadh Oscailte (PDMO). Braitheann an PMDO ar luachanna an mhargaidh ag an
am, aois na feithicle, méid an innill agus riocht d’fheithicle ar an
mbóthar. </p>

<p>Tar éis don chigireacht a bheith déanta ar an bhfeithicil, ríomhann na
Coimisinéirí Ioncaim an ráta Cáin Chláraithe Feithiclí. Bailíonn an
Córas Náisiúnta Tástála Carranna an Cáin Chláraithe Feithiclí thar
ceann na gCoimisinéirí Ioncaim. Is féidir leat íoc le dréacht bainc
(iníoctha le Applus Car Testing Service), cárta dochair nó cárta
creidmheasa. Más cárta dochair atá in úsáid agat, ní féidir leat ach
€2,500 a íoc in aon lá amháin. Má tá an CCF iníoctha níos mó ná seo,
is féidir leat an fuílleach a íoc le hordú bainc. </p>

<p>Tá CCF do charranna (cineál A) bunaithe ar <strong></strong>leibhéil
astaithe CO2 ón gca<strong>. </strong>Féach an láithreáin gréasáin
Údarás Fuinneamh Inbhuanaithe Éireann <a shape="rect" href="http://www.sei.ie/Your_Home/How_Clean_is_Your_Car_/">chun leibhéil
astaithe CO2 do samplacha charranna difriúla</a> a fheiceáil.</p>

<p><strong>Rátaí CCF do fheithiclí Cineál A </strong></p>

<table border="1" width="675" cellpadding="1" summary="Rátaí CCF do fheithiclí Cineál A ó Iúil 2008" cellspacing="1"><thead><tr><td colspan="1" rowspan="1"></td>
      <td colspan="1" rowspan="1"><strong>Leibhéil astaithe CO2</strong></td>
      <td colspan="1" rowspan="1"><strong>Rátaí CCF</strong></td>
    </tr></thead><tbody><tr><td colspan="1" rowspan="1">Banda A1</td>
      <td colspan="1" rowspan="1">0 - 80 graim sa chiliméadar </td>
      <td colspan="1" rowspan="1">14% den PDMO, (faoi réir ag íoscháin de
        €280) </td>
    </tr><tr><td>Banda A2</td>
      <td>81-100 graim sa chiliméadar </td>
      <td>15% den PDMO, (faoi réir ag íoscháin de €300) </td>
    </tr><tr><td>Banda A3</td>
      <td>101-110 graim sa chiliméadar </td>
      <td>16% den PDMO, (faoi réir ag íoscháin de €320) </td>
    </tr><tr><td>Banda A4</td>
      <td>111-120 graim sa chiliméadar </td>
      <td>17% den PDMO, (faoi réir ag íoscháin de €340) </td>
    </tr><tr><td colspan="1" rowspan="1">Banda B1</td>
      <td colspan="1" rowspan="1">121-140 graim sa chiliméadar </td>
      <td colspan="1" rowspan="1">18% den PDMO, (faoi réir ag íoscháin de
        €360) </td>
    </tr><tr><td>Banda B2</td>
      <td>121-140 graim sa chiliméadar </td>
      <td>19% den PDMO, (faoi réir ag íoscháin de €380) </td>
    </tr><tr><td colspan="1" rowspan="1">Banda C</td>
      <td colspan="1" rowspan="1">141-155 graim sa chiliméadar </td>
      <td colspan="1" rowspan="1">23% den PDMO, (faoi réir ag íoscháin de
        €460) </td>
    </tr><tr><td colspan="1" rowspan="1">Banda D</td>
      <td colspan="1" rowspan="1">156-170 graim sa chiliméadar </td>
      <td colspan="1" rowspan="1">27% den PDMO, (faoi réir ag íoscháin de
        €540) </td>
    </tr><tr><td colspan="1" rowspan="1">Banda E</td>
      <td colspan="1" rowspan="1">171-190 graim sa chiliméadar </td>
      <td colspan="1" rowspan="1">30% den PDMO, (faoi réir ag íoscháin de
        €600) </td>
    </tr><tr><td colspan="1" rowspan="1">Banda F</td>
      <td colspan="1" rowspan="1">191-225 graim sa chiliméadar </td>
      <td colspan="1" rowspan="1">34% den PDMO, (faoi réir ag íoscháin de
        €680) </td>
    </tr><tr><td colspan="1" rowspan="1">Banda G</td>
      <td colspan="1" rowspan="1">os cionn 225 graim sa chiliméadar </td>
      <td colspan="1" rowspan="1">36% den PDMO, (faoi réir ag íoscháin de
        €720) </td>
    </tr></tbody></table><p></p>

<p><strong>Rátaí Cáin Chlárúcháin Feithicle do gach cineál
eile</strong></p>

<table border="1" width="662" cellpadding="0" summary="Rátaí Cáin Chlárúcháin Feithicle do gach cineál eile" cellspacing="0"><tbody><tr><td colspan="1" rowspan="1"><strong>Cineál</strong></td>
      <td colspan="1" rowspan="1"><strong>Feithicil</strong></td>
      <td colspan="1" rowspan="1"><strong>Costas CCF</strong></td>
    </tr><tr><td colspan="1" rowspan="1">B</td>
      <td colspan="1" rowspan="1">Veaineanna dhíorthaithe ó carranna agus
        jípeanna</td>
      <td colspan="1" rowspan="1"><p>13.3% den PDMO (faoi réir ag íoscháin
        de €125) </p>
      </td>
    </tr><tr><td colspan="1" rowspan="1">C</td>
      <td colspan="1" rowspan="1"><p>Feithclí eile m.sh. tarrachora,
        veaineanna móra, carranna seanré (os cionn 30 bliain), mionbhus
        (íosmhéid 12 suíochán)</p>
      </td>
      <td colspan="1" rowspan="1">Bunráta €200 </td>
    </tr><tr><td></td>
      <td>Carbháin mótar/mótarthithe</td>
      <td>13.3% de PDMO </td>
    </tr><tr><td colspan="1" rowspan="1"></td>
      <td colspan="1" rowspan="1">Gluaisrothair (nua)</td>
      <td colspan="1" rowspan="1">€2 in aghaidh cc suas go dtí 350cc agus
        €1 an cc ina dhiaidh sin</td>
    </tr><tr><td colspan="1" rowspan="1"></td>
      <td colspan="1" rowspan="1">Gluaisrothair (dara láimhe)</td>
      <td colspan="1" rowspan="1">Mar an gcéanna le cinn nua. Déantar an
        méid iomlán a laghdú de chéatadán ansin ag brath ar aois. (Os
        cionn 30 bliana 100% laghdú)</td>
    </tr><tr><td colspan="1" rowspan="1"></td>
      <td colspan="1" rowspan="1">Feithiclí leictreacha croschineálacha agus
        breosla solúbtha*</td>
      <td colspan="1" rowspan="1">Faoiseamh CCF suas le €1,500 maidir le
        roinnt feithiclí baisctháirgthe áirithe go dtí 31 Nollaig 2018 </td>
    </tr><tr><td></td>
      <td>Feithiclí hibride leictreacha plugála**</td>
      <td>Faoiseamh CCF suas le €2,500 maidir le roinnt feithiclí
        baisctháirgthe áirithe go dtí 31 Nollaig 2018</td>
    </tr><tr><td></td>
      <td>Feithiclí leictreacha*** </td>
      <td>Faoiseamh CCF suas le €5,000 maidir le roinnt feithiclí
        baisctháirgthe áirithe go dtí 31 Nollaig 2021</td>
    </tr><tr><td colspan="1" rowspan="1"></td>
      <td colspan="1" rowspan="1">Gluaisrothair leictreacha*** </td>
      <td colspan="1" rowspan="1">Díolúine ó CCF go dtí 31 Nollaig 2021</td>
    </tr></tbody></table><p>*Feithicil a fhaigheann cumhacht ó mhótar leictreach agus ó inneall
dócháin inmhéanaigh í feithicil leictreach croschineálach. Is féidir í a
thiomáint ar leictreachas amháin ar feadh cuid mhaith den ghnáth thréimhse
tiomána. Is féidir le inneall feithiclí breosla solúbtha cumasc petril agus
eatánól (íosmhéid 80%) a usáid.</p>

<p>**Ciallaíonn feithicil leictreach hibrideach plugála feithicil
sraith-tháirgthe a fhaigheann a cumhacht mhótair ó mheascán de mhótar
leictreach agus inneall dócháin inmheánaigh, áit a bhfaigheann an mótar
leictreach a chumhacht ó cheallra is féidir a luchtú ón inneall dócháin
inmheánaigh agus ó phríomlíonra leictreachais srutha ailtéarnaigh (AC)
agus is féidir a thiomáint ar leictreachas amháin ar feadh cuid mhaith dá
ghnáth-thimthriall tiomána.</p>

<p>***Tá feithiclí agus gluaisrothair leictreacha a thiomáint ar
leictreachas amháin.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Ní mór duit do charr a thabhairt chuig <a href="https://www.ncts.ie/1106">d’ionad áitiúil ainmnithe de chuid na
Seirbhíse Tástála Náisiúnta Carranna</a> chun clárú agus an Cháin
Chláraithe Feithiclí a íoc. Ní mór duit <a href="https://www.ncts.ie/1145">coinne a chur in áirithe leis an STNC</a>
taobh istigh de 7 lá ón uair a thugtar an carr go hÉirinn agus an próiseas
clárúcháin istigh de 30 lá ó do theacht a chomhlánú. </p>

<p>Ón 12 Meán Fómhair 2016 ar aghaidh, tá ar gach mótarfheithicil nua
(i.e. feithiclí nár cláraíodh cheana) a chláraítear den chéad uair in
Éirinn <a href="http://www.revenue.ie/en/tax/vrt/certificate-of-conformity.html">Deimhniú
Comhréireachta leictreonach (ríomh-DC)</a> a bheith acu. Sula gcláraítear
d’fheithicil, mura bhfuil ach leagan páipéir agat de do ríomh-DC,
caithfidh tú na sonraí a ionchur de láimh ar chóras na gCoimisinéirí
Ioncaim.</p>

<p>Féadfaidh tú teacht ar <a href="http://www.revenue.ie/en/tax/vrt/ecoc-procedures-manual.pdf">threoirlínte
(pdf)</a> ar revenue.ie.</p>

<p>Caithfidh tú <a href="../../../social_welfare/irish_social_welfare_system/personal_public_service_number.html">Uimhir
Phearsanta Seirbhíse Poiblí</a>, cruthúnas aitheantais (mar shampla, do phas
nó do cheadúnas tiomána) agus cáipéisí eile a shonraítear a bheith agat
chun an CCF a íoc agus a chlárú. Tá fáil ar <a href="http://www.revenue.ie/en/tax/vrt/vrt-guide.html#section2e">liosta den
cháipéisíocht riachtanach ar revenue.ie</a>. Ní mór duit a bheith in ann
an uimhir fonnaidh a aimsiú do chigire na feithicle nuair a thugann tú an
fheithicil i láthair don chigireacht.</p>

<p>Ag an gcigireacht seo, déanfar scrúdú ar an bhfeithicil lena chinntiú
gurb ionann a saintréithe agus iad siúd atá curtha i dtaifead sa
cháipéisíocht chláraithe. Úsáidfidh na Coimisinéirí Ioncaim na sonraí
chun measúnú a dhéanamh ar an méid CCF atá iníoctha, bunaithe ar luach an
chairr. Íocann tusa an CCF a ghearrtar ar an STNC. Ní mór an próiseas
cláraithe a chríochnú laistigh de 30 lá tar éis go dtagann an fheithicil
go hÉirinn.</p>

<p>Chomh luath agus atá an fheithicil cláraithe agus an CCF íoctha,
gheobhaidh tú (nó do dhéileálaí carranna:</p>
<ul><li>Admháil don CCF íoctha a léiríonn an uimhir chláraithe atá sannta
    do do charr. Ní mór duit an uimhir chlárúcháin a thaispeáint laistigh
    de 3 lá. Is féidir leat <a href="../../../travel_and_recreation/vehicle_standards/vehicle_registration_numbers.html">plátaí
    cláraithe feithicle</a> a fháil ón ionad STNC nó ag aon siopa earraí
    cairr.</li>
  <li>Foirm RF RF100 atá le húsáid nuair atá iarratas á dhéanamh ar
    mhótarcháin a íoc. Chun mótarcháin a íoc, beidh ort árachas a íoc
    ar an gcarr agus do chuid sonraí árachais a bheith agat. Is féidir leat
    mótarcháin a íoc ar líne ag motortax.ie nó ag Oifig Mhótarchánach
    d’údaráis áitiúil. Tar éis go n-íocann tú an mhótarcháin,
    eiseoidh an Roinn Iompair, Turasóireachta agus Spóirt do Dheimhniú
    Clárúcháin Feithicle duit.</li>
</ul><p>Má tá an carr 4 bliana d’aois nó níos mó, ní mór Tástáil
Náisiúnta Carranna a dhéanamh air láithreach – féach ‘An Tástáil
Náisiúnta Carranna’ thuas.</p>

<p>Tá faisnéis mhionsonraithe ar fáil faoin <a href="https://www.ncts.ie/1155">bpróiseas clárúcháin</a> ar láithreán
gréasáin an STNC.</p>
</div>
<div class="topic base_wheretoapply">
<h2 class="topic base_wheretoapply_title" id="l1abee">Teagmháil</h2>

<p>Má tá ceist agat faoi dhíolúintí, achomhairc CCF nó aistriú áit
chónaithe, tá sonraí teagmhála na gCoimisinéirí Ioncaim liostaithe <a href="http://www.revenue.ie/en/tax/vrt/contact-details.html">anseo</a>.</p>
</div>
</div>
</html>
