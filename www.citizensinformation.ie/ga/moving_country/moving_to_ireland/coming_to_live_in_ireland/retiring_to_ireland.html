<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ag dul ar scor in Éirinn
</title>
    
    <meta name="description" content="Caithfidh daoine atá ag beartú dul ar scor in Éirinn a bheith ar an eolas faoin saol in Éirinn, lena n-áirítear tithíocht, seirbhísí sláinte, slándáil sóisialach agus cánachas.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ag dul ar scor in Éirinn</h1>
	
<ul class="anchorlinks"></ul>
<div>

<div class="topic">
<h2>Réamhrá</h2>

<p>Má tá tú ag smaoineamh ar theacht go hÉirinn i ndiaidh duit dul ar scor,
beidh ort a fháil amach faoi na praiticiúlachtaí a bhaineann le haistriú go
hÉirinn ó thír eile. Tugann an fhaisnéis seo a leanas cur síos duit ar na
saincheisteanna is tábhachtaí ar a gcaithfear machnamh a dhéanamh agus a
sheiceáil agus b’fhéidir go gcuideodh sé leat aistriú gan fadhbanna ó
thír thar lear chuig an tír seo. </p>

<h3>Cearta cónaithe </h3>

<p>Níl an ceart ag gach aon duine teacht chun cónaí in Éirinn. Braitheann
an ceart atá agat chun cónaí anseo ar do náisiúntacht agus ar d’imthosca
ar leith. </p>
<ul><li><strong>Saoránaigh LEE agus na hEilvéise</strong>: Tá ceart
    uathoibríoch ag saoránaigh Éireannacha atá ag filleadh ar Éirinn a
    bheith ina gcónaí anseo. Is féidir <a href="../rights_of_residence_in_ireland/residence_rules_UK_citizens.html">saoránaigh
    RA</a> bheith ina gcónaí in Éirinn gan aon choinníollacha nó srianta.
    Tá <a shape="rect" href="../rights_of_residence_in_ireland/residence_rights_eu_national.html">ceart
    ag saoránaigh LEE agus na hEilvéise a bheith ina gcónaí in Éirinn</a>
    agus tá cead ag baill a dteaghlaigh a bheith ina gcónaí anseo. Tá
    teorainneacha leis an gceart seo, áfach. Is féidir le saoránaigh LEE
    agus na hEilvéise agus a dteaghlaigh fanacht in Éirinn suas le trí mhí
    gan teorainn. Má tá tú ar scor agus má tá tú ag beartú fanacht níos
    mó ná trí mhí, caithfidh go leor acmhainní chomh maith le hárachas
    sláinte a bheith agat lena chinntiú nach mbeidh tú i d’ualach ar an
    Stát, nó caithfidh tú a bheith fostaithe nó féinfhostaithe. Léigh
    tuilleadh sonraí faoi chearta cónaithe shaoránaigh an EU/EEA. (Is é
    atá sa Limistéar Eorpach Eacnamaíoch (LEE nó EEA i mBéarla) ná
    ballstáit an Aontais Eorpaigh (AE nó EU), an Íoslainn, Lichtinstéin
    agus an Iorua). </li>
  <li><strong>Saoránaigh neamh-LEE</strong>: Caithfidh saoránaigh ó roinnt
    tíortha neamh-LEE iarratas a chur isteach ar víosa iontrála sula
    dtaistealaíonn siad go hÉirinn. Is féidir leat a fháil amach má
    bhíonn <a shape="rect" href="visa_requirements_for_entering_ireland.html">víosa le teacht isteach
    in Éirinn.</a> de dhíth ort. I ndiaidh duit Éire a bhaint amach, más
    amhlaidh nach saoránach LEE nó saoránach Eilvéiseach thú, caithfidh
    tú <a shape="rect" href="http://www.inis.gov.ie/en/INIS/Information%20Leaflet.doc/Files/Information%20Leaflet.doc">cead
    fanachta</a> a bheith agat más mian leat fanacht níos mó ná 3 mhí. Má
    tá tú ag dul ar scor le bheith i do chónaí in Éirinn, caithfidh tú a
    bheith ábalta a chruthú go bhfuil <a href="http://www.inis.gov.ie/en/INIS/Pages/Stamp%200">go leor
    acmhainní</a> agat le tú féin a chothabháil agus caithfidh tú cead a
    fháil le fanacht trí <a shape="rect" href="../rights_of_residence_in_ireland/registration_of_non_eea_nationals_in_ireland.html">clárú
    le d’oifigeach cláraithe inimirce áitiúil</a> i ndiaidh duit Éire a
    bhaint amach. </li>
</ul><h3>Tithíocht </h3>

<p>B’fhéidir go gceapfá go bhfuil <a shape="rect" href="/ga/housing/housing_life_event.html">tithíochta</a> an-chostasach in
Éirinn, is cuma cé acu an bhfuil tú ag smaoineamh ar theach a fháil ar
cíos nó ar theach a cheannach. Más maith leat <a shape="rect" href="/ga/housing/owning_a_home/buying_a_home/">teach a cheannach in Éirinn</a>
caithfidh tú a bheith feasach ar threochtaí praghais, an próiseas trína
gceannaítear agus a ndíoltar tithe agus na bunchostais lena mbaineann sé.
Níl aon teorainneacha ar réadmhaoin chónaitheach nó talamh a cheannach nó
a fháil ar cíos. Tá a lán cineálacha <a href="../../../housing/renting_a_home/looking_for_a_flat_or_house_to_rent.html">cóiríochta
ar cíos</a> ann, lena n-áirítear tithe, árasáin agus leithleanna. </p>

<p>Má tá tú ag smaoineamh ar fhilleadh, soláthraíonn <a shape="rect" href="http://www.safehomeireland.com/">Clár um Shábháilteacht sa Bhaile</a>
faisnéis, comhairle agus tacaíocht d’eisimircigh Éireannaigh a bhfuil mian
leo filleadh nó bogadh go hÉirinn.</p>

<h3>Seirbhísí sláinte </h3>

<p>Má bhíonn tú i do chónaí in Éirinn de ghnáth, tá tú i dteideal
réimse seirbhísí sláinte atá saor ó chostas nó atá fordheonaithe ag
Rialtas na hÉireann. Má tá tú ag beartú dul ar scor in Éirinn ba cheart
duit fáil amach faoi <a shape="rect" href="/ga/health/entitlement_to_health_services/entitlement_to_public_health_services.html">teidlíocht
do sheirbhísí sláinte poiblí</a>. Ag brath ar d’ioncam, b’fhéidir go
mbeifeá incháilithe do <a shape="rect" href="/ga/health/entitlement_to_health_services/medical_card.html">cárta
leighis</a> lena bhfuil tú i dteideal seibhísí áirithe sláinte gan
chostas. Le <a shape="rect" href="/ga/health/entitlement_to_health_services/gp_visit_cards.html">Cártaí
Cuartaíochta Gnáthdhochtúra</a> tá tú i dteideal cuairteanna
gnáthdhochtúra saor in aisce. </p>

<p>Le cois an chórais sláinte phoiblí, is féidir le daoine in Éirinn
réimse seirbhísí príobháideacha cúraim shláinte a úsáid. Caithfidh tú
costais iomlána na cóireála a íoc má roghnaíonn tú cúram sláinte
príobháideach. Tá roinnt cuideachtaí <a shape="rect" href="/ga/health/health_insurance/private_health_insurance.html">árachas sláinte
príobháideach</a> in Éirinn. Má tá tú i do chónaí de ghnáth in
Éirinn, tá tú i dteideal na leasa céanna a fháil ó d’árachas
príobháideach cúraim shláinte le haon saoránach Éireannach eile. Bíonn
faoiseamh cánach ar do phréimh don árachas príobháideach sláinte ag an
ráta caighdeánach (20%). </p>

<h3>Teidlíochtaí slándála sóisialaí </h3>

<p>Má tá tú ag smaoineamh ar theacht anseo ar scor, tá sé tábhachtach go
mbeifeá ar an eolas faoin <a shape="rect" href="/ga/social_welfare/irish_social_welfare_system/social_welfare_system_in_ireland.html">córas
slándála sóisialaí in Éirinn</a>. B’fhéidir go mbeadh difríochtaí
suntasacha idir an córas anseo agus i do thír bhaile. Caithfidh tú níos mó
a fháil amach faoi <a shape="rect" href="../introduction_to_the_irish_system/moving_to_ireland_and_your_social_security_entitlements.html">aistriú
go hÉirinn agus do theidlíochtaí slándála sóisialaí.</a> Tá <a shape="rect" href="/ga/social_welfare/irish_social_welfare_system/social_assistance_payments/residency_requirements_for_social_assistance_in_ireland.html">riachtanais
chónaithe le bheith incháilithe d’íocaíochtaí slándála shóisialaigh
in Éirinn</a> ann. </p>

<h3>Pinsin </h3>

<p>Is féidir an chuid is mó de na pinsin ranníocaíocha cosúil le pinsin
seanaoise nó pinsin bhaintreachta a íoc in aon tír agus mar sin is féidir
leat do phinsin ó thír eile a fháil íoctha in Éirinn. Tá faisnéis ar
fáil faoi <a shape="rect" href="/ga/money_and_tax/personal_finance/pensions/">pinsin in Éirinn</a>. Má
bhí tú ag obair i níos mó ná aon tír <a href="http://www.welfare.ie/en/Pages/Social-Insurance-and-EC-Regulations.aspx">AE/LEE</a>
nó i dtír a bhfuil <a href="http://www.welfare.ie/en/Pages/Bilateral-Social-Security-Agreements-with-Other-Countries.aspx">Comhaontú
Déthaobhach Slándála Sóisialaí</a> ag Éire léi is féidir le do
thréimhsí árachais a bheith curtha le chéile le hárachas Éireannach lena
fheiceáil an mbeifeá i dteideal pinsean a fháil ó gach tír. Má tá tú ag
fáil pinsin faoi rialacháin AE nó faoi Chomhaontú Déthaobhach b’fhéidir
go mbeifeá incháilithe don <a shape="rect" href="/ga/social_welfare/social_welfare_payments/extra_social_welfare_benefits/household_benefits_package.html">Pacáiste
Sochar Teaghlaigh</a>. </p>

<h3>Cánachas </h3>

<p>Má tá tú ag aistriú go hÉirinn caithfidh tú a bheith ar an eolas faoi
<a shape="rect" href="../../money_and_tax/tax_and_taxation/tax_residence_and_domicile_in_ireland.html">cónaí
chun críocha cánach</a>. Is féidir leat a fháil amach faoi <a shape="rect" href="/ga/money_and_tax/tax/income_tax_credits_and_reliefs/">creidmheasanna agus
faoisimh cánach ioncaim</a> agus conas <a shape="rect" href="/ga/money_and_tax/personal_finance/pensions/taxation_of_pensions.html">a
ghearrtar cáin ar phinsin</a>. Tá roinnt <a shape="rect" href="/ga/money_and_tax/tax/income_tax_credits_and_reliefs/older_peoples_tax_credits_and_reliefs.html">socruithe
speisialta cánach do dhaoine atá 65 bliana d’aois</a> nó níos móagus <a shape="rect" href="/ga/money_and_tax/tax/income_tax_credits_and_reliefs/taxation_and_medical_expenses.html">tá
faoiseamh cánach ar fáil do roinnt de chostais mhíochaine lena n-áirítear
costais tithe altrachta</a>. </p>

<h3>Ag obair agus tú ar scor </h3>

<p>B’fhéidir go mbeadh roinnt daoine ann atá ar scor agus nár scoir ach ó
aon phost amháin. B’fhéidir nach mbeadh i ndul ar scor ón obair, mar sin,
ach athrú ar shlí bheatha. Níl cead uathoibríoch ag gach duine a bheith ag
obair in Éirinn – mar sin, déan seic roimh réidh an mbeidh cead de dhíth
ort le <a shape="rect" href="../working_in_ireland/coming_to_work_in_ireland.html">bheith ag obair in
Éirinn</a>. </p>

<p>Níl uasteorainn aoise ag baint leis an gcuid is mó den reachtaíocht a
bhaineann le cosaint fostaithe in Éirinn. Ciallaíonn sé seo, má tá tú <a shape="rect" href="/ga/employment/retirement/older_people_and_working/working_in_retirement.html">ag
obair agus tú ar scor</a>, ansin tá na cearta fostaíochta céanna agat agus
atá ag aon duine eile. Má shocraíonn tú a bheith ag obair go
páirtaimseartha, is féidir leat a fháil amach faoi <a shape="rect" href="/ga/employment/types_of_employment/part_time_employment/employment_rights_of_part_time_workers.html">cearta
fostaíochta d’oibrithe páirtaimseartha</a>. </p>

<h3>Tiomáint, carranna agus iompar </h3>

<p>Aithnítear ceadúnais iomlána tiomána ó gach ballstát eile den AE (agus
ó roinnt tíortha eile) le húsáid in Éirinn. Ba chóir duit a fháil amach
an féidir leat do cheadúnas a aistriú chuig ceadúnas Éireannach ag <a shape="rect" href="/ga/travel_and_recreation/motoring_1/driver_licensing/exchanging_foreign_driving_permit.html">do
cheadúnas tiomána a aistriú chuig ceann Éireannach</a>. Más mian leat do
charr a thabhairt go hÉirinn beidh ort a bheith ar an eolas faoi <a shape="rect" href="importing_car_into_ireland.html">carr a thabhairt isteach sa
tír</a> agus na himpleachtaí don Cháin Chláraithe Feithicle (VRT). Má tá
tú os cionn 66 agus i do chónaí go buan in Éirinn tá tú i dteideal <a shape="rect" href="/ga/social_welfare/social_welfare_payments/extra_social_welfare_benefits/free_travel.html">taisteal
saor in aisce ar iompar poiblí bus agus iarnróid</a>. </p>

<h3>Saincheisteanna eile do dhaoine atá ag aistriú go hÉirinn </h3>

<p>Tá rialacháin dochta ann maidir le <a href="bringing_pets_to_ireland.html">peataí a allmhairiú ó áit thar lear
go hÉirinn,</a> agus tá <a shape="rect" href="/ga/travel_and_recreation/travel_to_ireland/customs_regulations_for_travellers.html">rialacháin
chustaim faoi onnmhairiú earraí srianta nó coiscthe</a>.</p>

<p>Tá ceart vótála ag saoránaigh Éireannacha atá ina gcónaí in Éirinn
i ngach toghchán agus reifreann. Má tá tú i do chónaí in Éirinn ach ní
saoránach Éireannach thú, is féidir leat <a href="../introduction_to_the_irish_system/right_to_vote.html">vótáil i
dtoghcháin áirithe</a>. B’fhéidir gur spéis leat a fhoghlaim faoin <a shape="rect" href="../introduction_to_the_irish_system/political_system.html">an Córas
Rialtais Náisiúnta</a> agus <a shape="rect" href="../introduction_to_the_irish_system/local_government.html">an Córas
Polaitiúil ag leibheal aitiúil.</a> </p>

<p>Is coincheap é scor gníomhach atá ag éirí níos coitianta in Éirinn
agus tá <a href="../../../employment/retirement/retirement_from_work/active_retirement.html">réimse
eagraíochtaí</a> anseo a chuireann oideachas agus gníomhaíochtaí
fóillíochta do dhaoine ar scor chinn.</p>
</div>
</html>
