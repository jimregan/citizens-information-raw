<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Seirbhísí tacaíochta do náisiúnaigh choigríche in Éirinn
</title>
    
    <meta name="description" content="Liosta d&#39;eagraíochtaí a sholáthraíonn eolas agus tacaíocht do náisiúnaigh choigríche in Éirinn.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Seirbhísí tacaíochta do náisiúnaigh choigríche in Éirinn</h1>
	
<ul class="anchorlinks"><li><a href="#l0b3fe">Eolas</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá raon de thacaíochtaí do náisiúnaigh choigríche in Éirinn agus
tugann an doiciméad seo léargas ginearálta ar chuid de na tacaíochtaí
poiblí agus deonacha atá ar fáil. Tagann daoine go hÉirinn ó thíortha
eile ar chúiseanna éagsúla; mar shampla, mar thurasóirí nó mar
chuairteoirí gearrthéarmacha. Tá a lán náisiúnaigh choigríche <a shape="rect" href="../working_in_ireland/coming_to_work_in_ireland.html">ag
obair</a> nó <a shape="rect" href="../studying_in_ireland/education_in_ireland.html">ag staidéar</a> anseo
agus tá cuid eile acu <a shape="rect" href="retiring_to_ireland.html">scortha
go hÉirinn</a>. Is dócha go bhfuil roinnt daoine ar lorg cosanta agus go
bhfuil sé ar intinn acu <a shape="rect" href="../../asylum_seekers_and_refugees/the_asylum_process_in_ireland/refugees_asylum_seekers_introduction.html">cur
isteach ar stádas dídeanaí nó ar chosaint eile</a>. Ma tá tú ar tí <a shape="rect" href="../">bogadh go hÉirinn</a> caithfidh tú eolas a fháil
faoi chúrsaí maireachtála anseo lena n-áirítear <a shape="rect" href="/ga/housing/housing_life_event.html">tithíocht</a>, <a shape="rect" href="../rights_of_residence_in_ireland/">cónaitheacht</a>, <a shape="rect" href="../introduction_to_the_irish_system/health_care_in_ireland.html">seirbhísí
sláinte</a> agus <a shape="rect" href="/ga/employment/migrant_workers/">fostaíocht</a>. </p>

<h3>Oifig an Gharda Síochána um Chiníochas, Ilchultúrachas agus
Ilchineálacht </h3>

<p>Tá Oifig an Gharda Síochána um Chiníochas, Ilchultúrachas agus
Ilchineálacht freagrach as gníomhaíocht an Gharda a chomhairliú, a
fhaireachán agus a chomhordú maidir le héagsúlacht chiníoch, eitneach,
reiligiúnach agus cultúrtha. Tá meicníocht thaifeadta á forbairt faoi
láthair ag an oifig a dhéanfaidh sonraí a ghabháil maidir le teagmhais a
spreagtar ag ciníochas. Cuirfear na sonraí seo ar fáil do gach stáisiún
Garda ionas go ndéanfar gach teagmhas a logáil agus tuairiscí agus gearáin
a lorg. Bunaíodh naisc fosta le seirbhísí a sholáthraíonn <a shape="rect" href="/ga/justice/victims_of_crime/victim_support.html">tacaíocht
d’íospartaigh na coireachta</a> maidir le saincheisteanna ciníochais. </p>

<h3>Seirbhís Chúnaimh do Thurasóirí na hÉireann </h3>

<p><a shape="rect" href="/ga/justice/crime_and_crime_prevention/safety_advice_visitors_to_ireland.html">Is
féidir leat gan bheith i d'íospartach na coireachta agus réamhchúraim
bhunúsacha a ghlacadh agat</a>. Ach má bhí tú i d'íospartach na
coireachta, áfach, is féidir le Seirbhís Chúnaimh do Thurasóirí na
hÉireann (SCTÉ) cuidiú leat. Is seirbhís shaor ar fud na tíre í SCTÉ a
sholáthraíonn tacaíocht agus cúnamh do thurasóirí ar a ndéantar
íospairt agus iad ar chuairt go hÉirinn. Is féidir leis idirchaidreamh a
dhéanamh le hambasáidí nó consalachtaí, cuidiú le deachrachtaí teanga,
déileáil le riachtanais mhíochaine, lóistín nó béilte a eagrú agus
cuidiú le ticéid taistil goidte a athsholáthar. Coinnigh cuimhne, áfach,
nach solathraíonn SCTÉ cúnamh airgeadais d'íospartaigh na coireachta, nach
ndéanann sí míreanna caillte nó goidte a athsholáthar nó nach dtáirgeann
sí comhairle dhlíthiúil nó árachais. </p>

<h3>Ambasáidí agus consalachtaí coigríche </h3>

<p>Tá roinnt <a shape="rect" href="http://www.dfa.ie/home/index.aspx?id=376">ambasáidí agus consalachtaí
coigríche in Éirinn</a> a sholáthraíonn seirbhísí consalachta do
náisiúnaigh a dtíre. Cuimsíonn na seirbhísí seo comhairle agus cúnamh
praiticiúil le doiciméadú taistil. Má chailleann tú do phas nó
doiciméadú taistil agus tusa inÉirinn, ní mór duit teagmháil a dhéanamh
le hambasáid nó consalacht do thíre. Is féidir leo doiciméid thaistil
sealadacha a eisiúint duit. Is féidir le d'ambasáid nó consalacht cuidiú
leat i gcás éigeandála míochaine. Is féidir leo gaolta nó cairde a
chomhairliú maidir le timpistí nó tinnis, gníomhú mar theagmháil le
hospidéil agus dochtúirí agus seirbhísí ateangaireachta a eagrú, más
gá. Má tharlaíonn gur íospartach na coireachta tú agus tusa in Éirinn, is
féidir le d'ambasáid nó consalacht idirchaidreamh a dhéanamh leis na
póilíní áitiúla agus a chur in iúl do do chairde agus do do theaghlach
faoi do chás. Ar an chaoi céanna, má gabhadh tú nó má cuireadh i
bpriosún tú, is féidir le d'ambasáid nó consalacht tú a chur i
dteagmháil le hionadaíocht dhlíthiúil chuí, a chinntiú go dtugtar meas ar
do chearta agus comhairle a thabhairt duit faoi do theidlíochtaí. Má
fhaigheann ball do theaghlaigh bás le linn dó/di bheith thar lear, is féidir
le d'ambasáid nó consalacht cuidiú leat déileáil leis na foirmiúlachtaí,
mar theastais bháis agus tuarascálacha póilíní. </p>

<h3>Comhairle Inimirceach na hÉireann </h3>

<p>Is eagraíocht neamhspleách náisiúnta í Comhairle Inimirceach na
hÉireann a thacaíonn le hinimircigh a thagann go hÉireann ar chuspóirí
oibre, staidéir, athaontaithe teaghlaigh, féinfhostaíochta nó ar chuairt.
Soláthraíonn CIÉ seirbhís eolais agus seirbhís dhlíthiúil teoranta
d'inimircigh. Soláthraíonn sí seirbhís oiliúna fosta, eagraíonn sí
imeachtaí poiblí agus táirgeann sí foilseacháin ar shaincheisteanna
inimirce mar shaoránacht agus cónaitheacht, víosaí, ceadanna fostaíochta,
athaontú teaghlaigh agus filleadh toilteanach. Oibríonn an CIÉ le grúpaí
inimirceacha le cuidiú le polasaí rialtais a fheabhsú maidir le
saincheisteanna a bhaineann le himircigh agus le dul i mbun feachtais ar son
chearta na n-imnimirceach. Tháirg sí eolaire d'eagraíochtaí bunaithe ar
eitneachas atá ina acmhainn do dhaoine a bhíonn ar lorg teagmhálacha
laistigh de na pobail imirceacha, leis na meáin, le soláthraithe seirbhíse
nó le gnólachtaí. </p>

<h3>Lárionad Chearta na n-Imirceach </h3>

<p>Is eagraíocht náisiúnta é Lárionad Chearta na n-Imirceach (LCI) a
sholáthraíonn tacaíocht d'oibrithe imirceacha agus a dteaghlaigh. Díríonn
sé ar theaghlaigh atá i staideanna leochaileacha agus tugann sé iarracht a
ndálaí sóisialta agus eacnamaíocha a fheabhsú. Oibríonn an LCI ionad
buail isteach a sholáthraíonn eolas, comhairle agus cúnamh. Spreagann sé
imircigh fosta chun baint a bheith acu ina bpobal féin agus chun páirt a
ghlacadh i ngach leibhéal na sochaí. </p>

<h3>Tionscadal Imircigh Crosscare</h3>

<p>Soláthraíonn Tionscadal Imircigh Crosscare (ar tugadh Comhairle
Eisimircigh air roimhe seo) faisnéis, tacaíocht agus abhcóideacht
d'imircigh. Soláthraíonn a sheirbhís fhaisnéise agus atreoraithe
d'inimircigh agus do bhaill phobail nua atá ina gcónaí in Éirinn, chomh
maith le heisimircigh atá ar intinn, láithreach nó ag teacht ar ais. Is a
shuíomh gréasáin livinginireland.ie é treoir do gach gné chónaithe in
Éirinn agus tá sé ar fáil i <a shape="rect" href="http://www.livinginireland.ie/">mBéarla,</a> <a shape="rect" href="http://www.livinginireland.ie/br">Portaingéilis na Brasaíle</a>, <a shape="rect" href="http://www.livinginireland.ie/ar//">Araibis</a>, <a shape="rect" href="http://www.livinginireland.ie/ru">Rúisis </a>agus <a shape="rect" href="http://www.livinginireland.ie/ch">Sínis</a>.</p>

<h3>An Ghníomhaireacht um Fháiltiú agus Imeascadh </h3>

<p>Tá an Ghníomhaireacht um Fháiltiú agus Imeascadh (GFI) freagrach as
soláthar seirbhísí a chomhordú do lucht iarrtha tearmainn agus d'imircigh
araon in Éirinn. Pléann sí le polasaí imeasctha d'imircigh uile agus do
dhaoine a dtugadh cead dóibh fanacht sa Stát. Socraíonn sí lóistín agus
oibríonn sí le gníomhaireachtaí reachtúla agus neamhreachtúla chun
soláthar seirbhísí eile a chomhordú (lena n-áirítear sláinte,
seirbhísí sóisialta, leas agus oideachas) do lucht iarrtha tearmainn agus
d'imircigh. Tá an GFI freagrach fosta as freagairt le cásanna géarchéime ar
a mbíonn líonta móra dídeanaithe ag teacht chun na hÉireann laistigh de
ghearrthréimhse mar thoradh. </p>

<h3>Scéim Aisdúichithe </h3>

<p>Oibríonn an Ghníomhaireacht um Fháiltiú agus Imeascadh leis an <a shape="rect" href="http://www.welfare.ie/">Roinn Coimirce Sóisialaí</a> le
tacú le haisdúichiú náisiúnach ó Bhallstáit nua an AE. Tá an scéim
infheidhme le daoine ar theip orthu maidir le <a shape="rect" href="/ga/social_welfare/irish_social_welfare_system/social_assistance_payments/residency_requirements_for_social_assistance_in_ireland.html">coinníoll
na gnáthchónaitheachta</a> atá nasctha le híocaíochtaí cúnaimh
sóisialta. Is féidir le haon saoránach ó iarstát aontachais an AE, agus
náisiúnaigh áirithe eile an AE atá in 'imthosc speisialta', atá i
mbochtaineacht le linn a seala in Éirinn iarratas a dhéanamh ar aisdúiciú.
Chun iarratas a dhéanamh ar an scéim seo, téigh i dteagmháil leis an
t-ionadaí Roinne Coimirce Sóisialaí (a tugadh an tOifigeach Leasa Pobail air
roimhe seo) i <a href="http://www.hse.ie/eng/services/list/2/healthcentres/">d'ionad sláinte
áitiúil</a>.</p>

<p></p>

<h3>Scéim um fhilleadh toilteanach cuidithe </h3>

<p>Más iarrthóir tearmainn tú nó imirceach neamhrialta ó thír neamh-LEE
ar mhian leat filleadh go toilteanach go do thír thionscnaimh ach níl na
hacmhainní agat sin a dhéanamh, féadtar go mbeidh an Eagraíocht
Idirnáisiúnta um Imirce (EII) in ann cuidiú leat filleadh abhaile. Is
eagraíocht idirnáisiúnta neamhspleách í an EII a oibríonn i réimse na
himirce - féach 'Áit le hiarratas a dhéanamh' thíos. Is féidir leis an <a href="http://iomireland.ie/return/">Scéim um Fhilleadh Deonach Cuidithe agus
Athimeascadh</a> cuidiú leat le doiciméid thaistil cuí agus cúnamh trasdula
agus sroichte a eagrú más riachtanach. Nuair a thaistealaíonn tú leis an
EII, taistealaíonn tú go neamhspleách agus gan duine coimhdeachta. Fanann
cúiseanna do sheala in Éirinn rúnda agus ní roinntear le haon duine taobh
amuigh den phróiseas um fhilleadh toilteanach iad. Má fhilleann tú go
toilteanach agus mura bhfuil aon imeacht de chuid na cúirte coiriúla amuigh
ort, is féidir leat iarraidh ar athiontráil go hÉirinn go dlíthiúil ar
chúiseanna oibre, staidéir srl. </p>

<h3>Eolas do Shaoránaigh </h3>

<p>Is foinse eolais cuimsitheach Faisnéis do Shaoránaigh maidir le
seirbhísí poiblí in Éirinn. Tá eolas ar fáil ar shaincheisteanna mar
chearta cónaitheachta, cearta fostaíochta, seirbhísí sláinte, tithíocht,
teidlíochtaí leasa sóisialta agus eolas ginearálta maidir le bogadh go
hÉirinn. Tá faisnéis ar fáil do shaoránaigh fosta ar theileafón tríd an
tSeirbhís Theileafóin um Fhaisnéis do Shaoránaigh nó go pearsanta trí
chuairt ar Ionad Faisnéise do Shaoránaigh (IES) gar duit. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Má bhíonn tú i do ghnáthchónaí in Éirinn tá tú i dteideal
seirbhísí sláinte poiblí ar an bhonn céanna agus atá náisiúnaigh na
hÉireann. Tá a thuilleadh eolais ar sheirbhísí sláinte ar fáil ó do <a href="http://www.hse.ie/eng/services/list/1/LHO/">Oifig Sláinte Áitiúil.</a>
</p>

<p>Má tá tú i dteideal íocaíochta leasa sóisialta in Éirinn, beidh ort
cuairt a thabhairt ar <a href="http://www.welfare.ie/en/Pages/List-of-Social-Welfare-Local-and-Branch-Offices-by-County.aspx">d'oifig
leasa sóisialta nó ionad Intreo áitiúil.</a> <br>
Má tá tú <a shape="rect" href="/ga/housing/losing_your_home/homelessness.html">gan dídean</a>, ba chóir
duit teagmháil a dhéanamh le <a shape="rect" href="http://www.environ.ie/en/LocalGovernment/LocalGovernmentAdministration/LocalAuthorities/">d'údarás
áitiúil</a> le haghaidh eolais faoi lóistín. Is eagraíocht dheonach é
Threshold a thugann comhairle agus tacaíocht dóibh atá gan dídean nó i
mbaol easpa dídine. Is féidir leat freisin comhairle a fháil faoi do staid
ón Lárionad Faisnéise do Shaoránaigh is deise duit. </p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Le tuilleadh eolais ar thacaíochtaí do náisiúnaigh coigríche in Éirinn
déan teagmháil le: </p>

<p>Do <a href="http://centres.citizensinformation.ie/">Ionad Faisnéise do
Shaoránaigh áitiúil</a> nó le <a shape="rect" href="http://www.citizensinformationboard.ie/services/citizens/citizens_callcentres.html">Seirbhís
Ghutháin um Fhaisnéis do Shaoránaigh.</a> </p>

<p>
</p><div class="inlinesio">
<p>
</p><div>
<h3>An Chomhairle Inimirce na hÉireann</h3>
<p>
  

  
  2 Sráid San Aindrias<br>Baile Átha Cliath 2<br>Éire
  <br>
  
</p>
<p>
  
  <strong>Uaireanta Oscailte:</strong>Seirbhís Fhaisnéise agus Atreoraithe: Luan, Máirt, Déardaoin, Aoine 10rn go 1in
  <br>
  

  
  <strong>Teil:</strong>+353 (0)1 674 0200
  <br>
  

  

  
  <strong>Facs:</strong>+353 (0)1 645 8059
  <br> 
  

  
  <strong>Láithreán Gréasáin:</strong> <a href="http://www.immigrantcouncil.ie/">http://www.immigrantcouncil.ie/</a>
  <br>
  

  

  

  
</p>
</div></div>


<p>
</p><div class="inlinesio">
<p>
</p><div>
<h3>Ionad um Chearta Imirceach Éire</h3>
<p>
  

  
  37 Sráid an Dáma<br>Baile Átha Cliath 2<br>Éire
  <br>
  
</p>
<p>
  

  
  <strong>Teil:</strong>(01) 889 7570
  <br>
  

  

  
  <strong>Facs:</strong>(01) 889 7579
  <br> 
  

  
  <strong>Láithreán Gréasáin:</strong> <a href="http://www.mrci.ie">http://www.mrci.ie</a>
  <br>
  

  

  

  
  <strong>R-phost:</strong> <a href="mailto:info@mrci.ie">info@mrci.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Tionscadal Imircigh Crosscare</h3>
<p>
  

  
  1a Sráid na hArdeaglaise<br>Baile Átha Cliath 1<br>Éire
  <br>
  
</p>
<p>
  

  
  <strong>Teil:</strong>+353 (0)1 873 2844
  <br>
  

  

  
  <strong>Facs:</strong>+353 (0)1 873 7003
  <br> 
  

  
  <strong>Láithreán Gréasáin:</strong> <a href="http://www.migrantproject.ie/">http://www.migrantproject.ie/</a>
  <br>
  

  

  

  
  <strong>R-phost:</strong> <a href="mailto:migrantproject@crosscare.ie">migrantproject@crosscare.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Oifig an Gharda Síochána um Chiníochas, Ilchultúrachas &amp; Ilchineálacht</h3>
<p>
  

  
  Biúró an Gharda Síochána um Chaidreamh Pobail<br>Ceanncheathrú an Gharda Síochána<br>Cearnóg Fhearchair<br>Baile Átha Cliath 2<br>Éire
  <br>
  
</p>
<p>
  

  
  <strong>Teil:</strong>(01) 666 3150
  <br>
  

  

  

  
  <strong>Láithreán Gréasáin:</strong> <a href="http://www.garda.ie/Controller.aspx?Page=154">http://www.garda.ie/Controller.aspx?Page=154</a>
  <br>
  

  

  

  
</p>
</div></div>


<p>
</p><div class="inlinesio">
<p>
</p><div>
<h3>Eagraíocht Idirnáisiúnta um Imirce</h3>
<p>
  

  
  116 Sráid Bhagóid Íochtarach<br>Baile Átha Cliath 2<br>Éire<br>
  <br>
  
</p>
<p>
  

  
  <strong>Teil:</strong>+353 (0)1 676 0655
  <br>
  

  
  <strong>Lóghlao:</strong>Freephone: 1800 406 406
  <br>
  

  
  <strong>Facs:</strong>+353 (0)1 676 0656
  <br> 
  

  
  <strong>Láithreán Gréasáin:</strong> <a href="http://www.iom.int/countries/ireland">http://www.iom.int/countries/ireland</a>
  <br>
  

  

  

  
  <strong>R-phost:</strong> <a href="mailto:iomdublin@iom.int">iomdublin@iom.int</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Seirbhís Cabhrach do Thurasóirí</h3>
<p>
  

  
  6-7 Sráid Hanover ThoirBaile Átha Cliath 2<br>Éire
  <br>
  
</p>
<p>
  

  
  <strong>Teil:</strong>+353 1 661 0562
  <br>
  

  
  <strong>Lóghlao:</strong>1890 365 700
  <br>
  

  
  <strong>Facs:</strong>+353 1 661 0462
  <br> 
  

  
  <strong>Láithreán Gréasáin:</strong> <a href="http://www.itas.ie">http://www.itas.ie</a>
  <br>
  

  

  

  
  <strong>R-phost:</strong> <a href="mailto:info@itas.ie">info@itas.ie</a>
  <br>
  
</p>
</div></div>

</div>
</div>
</html>
