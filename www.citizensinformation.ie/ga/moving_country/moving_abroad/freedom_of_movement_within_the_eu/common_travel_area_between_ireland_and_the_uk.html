<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Comhlimistéar Taistil idir Éire agus an Ríocht
</title>
    
    <meta name="description" content="Pléann an cháipéis seo an Comhlimistéar Taistil idir     Éire agus an Ríocht Aontaithe. Ní bhaineann aon reactaíocht sainiúil leis">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Comhlimistéar Taistil idir Éire agus an Ríocht</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá limistéar taistil ann idir Éire agus an Ríocht Aontaithe (Oileáin
Mhuir nIocht agus Oileán Mhanann san áireamh). Tá an Comhlimistéar Taistil
i bhfeidhm ó na 1920idí ach ní dhéantar foráil shonrach dó sa
reachtaíocht. Cuimsítear an chéad aitheantas dlíthiúil den Chomhlimistéar
Taistil idir Éirinn agus an Ríocht Aontaithe i gConradh Amstardam.
Chomhaontaigh Rialtas na hÉireann agus rialtas an RA ar shocruithe
cómhalartacha víosa; bearta chun slándáil theorainn sheachtrach an
Chomhlimistéir Thaistil a mhéadú; agus chun sonraí faoi inimirce a roinnt
idir údaráis inimirce an dá thíre.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Ciallaíonn An Comhlimistéar Taistil nach bhfuil rialú pas i bhfeidhm do
shaoránaigh Éireannacha agus na Ríochta Aontaithe atá ag taisteal idir an
dá thír. Ní ga duit pas a bheith agat chun an tír eile a iontráil.
Teastaíonn foirm éigin d’aitheantas, áfach, ó gach aeriompróir agus
iompróir ar muir agus ní ghlacann roinnt díobh ach le pas mar an t-aon
aitheantas bailí. Anuas air sin, d’fhéadfadh údaráis inimirce a cheangal
ort aitheantas bailí oifigiúil grianghraif a bheith agat a thaispeánann do
náisiúntacht. Mar gheall go bhfuiltear ag iarraidh ort a chruthú gur
saoránach Éireannach nó RA thú atá i dteideal fáil a bheith agat ar
shocruithe an Chomhlimistéir Thaistil, moltar duit taisteal agus do phas
agat.</p>

<p>Bíonn roinnt comhoibrithe i gceist leis an limistéar taistil choitinn
freisin maidir le ceisteanna inimirce. D'fhéadfadh sé tarlú go ndiúltófar
d'náisiúnta an triú tír teacht isteach go hÉirinn má tá sé ar intinn
aige/aice taisteal ar aghaidh go dtí an Ríocht Aontaithe, agus nach mbeadh
sé/sí ceadaithe faoi <a shape="rect" href="http://www.irishstatutebook.ie/1975/en/si/0128.html">Ordú na
nEachtrannach (Leasú) 1975.</a> Tá sé de chumhacht ag Oifigigh Inimirce na
hÉireann seiceálacha a chur ar dhaoine a thagann isteach sa Stát ón Ríocht
Aontaithe agus cead isteach a dhiúltu dóibh ar na forais chéanna agus a
fheidhmíonn do dhaoine ag teacht ó lasmuigh den Comhlimistéar Taistil.
Cuirtear na seiceálacha sin i gcrích go roghnaíoch.</p>

<p>I Nollaig 2011, chomhaontaigh rialtais na hÉireann agus an RA ar <a href="http://www.inis.gov.ie/en/INIS/Pages/IRELAND-UK%20ACCORD%20TO%20FURTHER%20SECURE%20THE%20COMMON%20TRAVEL%20AREA">bhearta
chun teorainn an Chomhlimistéir Thaistil a chur faoi shlándáil</a>.
Áirítear leis seo sonraí beathaisnéiseacha agus bithmhéadracha víosa a
mhalartú agus comhoibriú a dhéanamh ar fhaisnéis a bhunú faoi iarrthóirí
tearmainn ar theip orthu. Tá Comhfhóram Chomhlimistéar Taistil na
hÉireann-an RA ann a chuireann na bearta seo i bhfeidhm.</p>

<h3>Daoine a mbíonn víosa nó ceadúnas cónaithe de chuid an Ríocht
Aontaithe acu.</h3>

<p>Más saoránach tú de chuid tír a dteastaíonn víosa óna náisiúnaigh
chun teacht isteach sa Stát agus go bhfuil víosa nó ceadúnas cónaithe de
chuid an RíochtaAontaithe, ar bhailí é, i do sheilbh agat, b'fhéidir go
mbeidh gá duit víosa bhailí a bheith agat sula dtagann tú isteach sa Stát.
Ceadaíonn <a href="http://www.inis.gov.ie/en/INIS/Pages/Irish%20Short%20Stay%20Visa%20Waiver%20Programme">an
Clár Tarscaoilte Víosa Gearrchuairte</a> do náisiúnaigh líon tíortha in
Oirthear na hEorpa, an Meánoirthear agus san Áise a bhfuil víosa
gearrthéarma RA acu chun teacht go hÉirinn gan víosa Éireannach ar leith a
bheith ag teastáil uathu. Síntear an clár seo go dtí 31 Deireadh Fómhair
2021.</p>

<p><strong>Socruithe cómhalartacha víosa</strong>: Baineann an <a href="http://www.inis.gov.ie/en/INIS/Pages/British%20Irish%20Visa%20Scheme">Scéim
Víosa na Breataine-na hÉireann</a> le cuairteoirí ón tSín ón 20 Deireadh
Fómhair 2014 ar aghaidh agus le cuairteoirí ón India ón 9 Feabhra 2015 ar
aghaidh. Ligeann an scéim seo chuairteoirí ó na tíortha seo taisteal gan
srian laistigh den Chomhlimistéar Taistil (sa chás seo, Éire agus an RA,
seachas Oileáin Mhuir nIocht agus Manainn), agus víosa Éireannach nó RA á
úsáid.</p>

<p>Déantar foráil don dá scéim san <a href="http://www.irishstatutebook.ie/2014/en/si/0473.html">Acht Inimirce
(Víosaí) Ordú 2014 (IR 473/2014)</a> arna leasu ag <a href="http://www.irishstatutebook.ie/eli/2016/si/502/made/en/pdf">IR 502/2016
(pdf)</a>.</p>

<p>Is féidir tuilleadh eolais a fháil i dtaobh iarratas ar víosa inár
ndoiciméad, <a href="../../moving_to_ireland/coming_to_live_in_ireland/visa_requirements_for_entering_ireland.html">Riachtanais
víosa le teacht isteach in Éirinn</a> nó ó <a shape="rect" href="http://www.dfa.ie/home/index.aspx?id=285">ambasáidí agus ó
chonsalachtaí na hÉireann thar lear</a>. </p>
</div>
</div>
</html>
