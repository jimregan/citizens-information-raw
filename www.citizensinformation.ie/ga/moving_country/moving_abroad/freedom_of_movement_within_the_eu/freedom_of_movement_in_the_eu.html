<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Saorghluaiseacht san AE
</title>
    
    <meta name="description" content="Tá saorghluaiseacht ar cheann de bhunaidhmeanna an Aontais Eorpaigh. Cá as a dtagann an ceart seo agus an féidir le saoránaigh an AE taisteal mar is mian leo agus cur fúthu ina rogha áit laistigh den AE?">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Saorghluaiseacht san AE</h1>
	
<ul class="anchorlinks"><li><a href="#lc66f4">Réamhrá</a></li><li><a href="#ld1cf5">Cearta shaoránaigh na mballstát nua</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is ceann de bhunchearta shaoránaigh an AE é an ceart chun
saorghluaiseachta. Foráiltear an ceart seo sna Conarthaí a rialaíonn an AE
agus i dTreoracha agus i Rialacháin AE. Déanann an cháipéis seo cur síos
ar rialacha ginearálta na saorghluaiseachta. Go ginearálta, baineann
forálacha na gConarthaí i leith saorghluaiseachta leis na 10 mballstát a
tháinig isteach san AE i 2004, leis an dá bhallstát nua (An Bhulgáir agus
an Rómáin) a tháinig isteach in Eanáir 2007 agus leis an Chróít a
tháinig isteach in Iúil 2013, cé nach bhfuil cuid de na rialacha á gcur i
bhfeidhm láithreach de réir na socruithe idirthréimhseacha a ndéantar cur
síos orthu thíos. </p>

<p>Tá roinnt forálacha i gConarthaí an AE a dhéileálann le
saorghluaiseacht daoine agus go sonrach le saorghluaiseacht oibrithe. Forálann
na Conarthaí "go mbeidh an ceart ag gach uile saoránach de chuid an Aontais
saoirse gluaiseachta agus cónaithe a bheith acu taobh istigh de chríocha na
mBallstát, faoi réir na dteorainneacha agus na gcoinníollacha atá leagtha
síos sa Chonradh CE, agus na mbeart a glacadh chun é a chur i bhfeidhm". </p>

<p>Cuireann na Conarthaí toirmeasc (cosc) ginearálta ar idirdhealú ar bhonn
náisiúntachta agus luann siad go sonrach go gcuimsíonn saorghluaiseacht
oibrithe "deireadh le haon idirdhealú ar bhonn náisiúntachta idir oibrithe
na mBallstát, i leith fostaíochta, luach saothair agus coinníollacha oibre
agus fostaíochta eile." Sonraíonn na forálacha Conartha i leith
shaorghluaiseacht oibrithe go bhfuil sé de cheart ag oibrithe glacadh le
tairiscintí oibre agus gluaiseacht go saor taobh istigh de chríocha na
mballstát chun glacadh lena leithéid de thairiscintí, faoi réir
teorainneacha a bhfuil call leo ar fhorais beartais phoiblí, slándáil
phoiblí nó sláinte phoiblí. </p>

<p>Is iad seo na Príomh-Rialacháin agus na Príomh-Threoracha AE a chuireann
ceart saorghluaiseachta oibrithe i bhfeidhm: </p>
<ul><li><a href="http://eur-lex.europa.eu/LexUriServ/LexUriServ.do?uri=CELEX:32011R0492:EN:NOT">Rialachán
    Uimh. 492/2011</a> ar shaorghluaiseacht oibrithe san Aontas</li>
  <li><a shape="rect" href="http://eur-lex.europa.eu/LexUriServ/LexUriServ.do?uri=OJ:L:2004:158:0077:0123:EN:PDF">Treoir
    2004/38/CE (pdf)</a> ar cheart shaoránaigh AE agus ceart bhaill a
    dteaghlaigh chun saoirse gluaiseachta agus cónaithe laistigh de chríocha
    na mballstát </li>
</ul><p>(Tá Treoir 2004/38/CE curtha i bhfeidhm in Éirinn ag na <a href="http://www.irishstatutebook.ie/2015/en/si/0548.html">Comhphobail Eorpacha
(Saorghluaiseacht Daoine) Rialacháin 2015</a>). </p>

<p>Cuireadh roinnt cásanna ar aghaidh chuig <a shape="rect" href="/ga/government_in_ireland/european_government/eu_institutions/european_court_of_justice.html">Cúirt
Bhreithiúnais na hEorpa</a> a shoiléirigh cearta na n-oibrithe a bhogann go
dtí ballstáit eile. </p>
</div>
<div class="topic base_rules">
<h2 class="topic base_rules_title" id="ld1cf5">Cearta shaoránaigh na mballstát nua</h2>

<h3>Cearta shaoránaigh na mballstát nua </h3>

<p>Nuair a thagann ballstát nua isteach san AE, sonraítear na téarmaí agus
na coinníollacha a bhaineann leo i gconarthaí aontachais. Is cuid de na
conarthaí iomlána a rialaíonn an AE na conarthaí seo ansin. Cuireadh
forálacha idirthréimhseacha speisialta maidir le saorghluaiseacht oibrithe
san áireamh sna Conarthaí Aontachais a bhaineann leis na 10 mballstát a
tháinig isteach i mBealtaine 2004 agus sna Conarthaí Aontachais leis an
mBulgáir, an Rómáin agus an Chróit.</p>

<p>Tugann na forálacha idirthréimhseacha seo ceart faoi leith do na 15 stát
a raibh ballraíocht AE acu roimh Bhealtaine 2004 (na ballstáit bhunaidh) chun
teorainn a chur le saorghluaiseacht ar feadh tréimhse. Bhí saorghluaiseacht
iomlán ag saoránaigh na Cipire agus Mhálta ó thús a mballraíochta (ach
féadfaidh Malta srianta a chur ar bhallstáit eile). </p>

<h3>Na 10 mballstát a tháinig isteach i mBealtaine 2004 </h3>

<p>Bain na socruithe idirthréimhseacha seo a leanas leis na 8 mballstát nua
eile a tháinig isteach san AE in 2004: </p>

<p>Bain na socruithe idirthréimhseacha le fostaíocht. Ní bhain siad le
féinfhostaíocht. Is éard is brí leis seo, go ginearálta, ná go raibh an
ceart ag saoránaigh na mballstát nua socruithe féinfhostaíochta a dhéanamh
sna ballstáit a bhí ann cheana ón 1 Bealtaine 2004. (Bain roinnt
eisceachtaí áirithe leis seo; ní raibh feidhm ag aon cheann acu in Éirinn).
Tá tuilleadh faisnéise faoi <a shape="rect" href="../working_abroad/working_in_the_eu.html">obair i dtír AE eile le fáil
anseo</a>. </p>

<p>Tá an ceart chun saorghluaiseachta faoi réir roinnt srianta ginearálta,
agus baineann siad seo le saoránaigh na mballstát nua ar an gcaoi chéanna
agus a bhaineann siad leis na ballstáit a bhí ann cheana.</p>

<p>Tá saoránaigh na mballstát nua i dteideal cónaí in aon cheann de na
ballstáit a bhí ann cheana chun staidéar a dhéanamh nó mar dhaoine ar
scor. Bhí an ceart seo faoi réir roinnt srianta i gcónaí, agus baineann
siad seo le saoránaigh na mballstát nua chomh maith céanna. </p>

<p>Tá saorghluaiseacht iomlán ann ó 2011 i leith do na 10 mballstát a
tháinig isteach i mBealtaine 2004. </p>

<p><a shape="rect" href="../../moving_to_ireland/rights_of_residence_in_ireland/residence_rights_eu_national.html">Tá
tuilleadh faisnéise faoi chearta cónaithe na náisiúnach LEE i mballstáit
AE eile le fáil anseo</a>. </p>

<h3>An Bhulgáir agus an Rómáin </h3>

<p>Tháinig an Bhulgáir agus an Rómáin isteach san AE ar an 1 Eanáir 2007.
Ba iad seo a leanas na socruithe idirthréimhseacha maidir le saorghluaiseacht
oibrithe a bhaineann leo: </p>

<p>D'fhéadfadh na ballstáit a bhí ann cheana (na 10 mballstát a tháinig
isteach in 2004 san áireamh) socrú go gcuirfear srianta ar shaorghluaiseacht.
Níl aon chall dóibh an Coimisiún a chur ar an eolas más mian leo é sin a
dhéanamh. Chinn Éire a leithéid de shrianta a chur i bhfeidhm. Is éard is
brí leis sin ná go raibh saoránaigh na Bulgáire agus na Rómáine faoi
réir na riachtanas maidir le cead oibre a raibh feidhm acu sula ndeachaigh
siad isteach san AE. </p>

<p>Tá saorghluaiseacht iomlán ann ó 2014 i leith don Bhulgáir agus don
Rómáin.</p>

<h3>An Chróit</h3>

<p>Tháinig an Chróit isteach san AE ar an 1 Iúil 2013. Is iad seo a leanas
na socruithe idirthréimhseacha maidir le saorghluaiseacht oibrithe a bhaineann
leis an Chróit:</p>

<p><strong>Ón 1 Iúil 2013 go dtí an 1 Iúil 2015</strong></p>

<p>Ba fhéidir leis na ballstáit AE roghnaigh chun srianta ar cheart
náisiúnaigh an Chróit obair sa tír nó in earnálacha áirithe. Bheartaigh
Éire saorghluaiseacht iomlán a cheadú.</p>

<p><strong>Ón 1 Iúil 2015</strong></p>

<p>Beidh na ballstáit AE ceadaithe srianta ar shaorghluaiseacht oibrithe a
choimeád. I bprionsabal ba chóir go gcríochnóidh an socrú
idirthréimhseach i ndiaidh 5 bhliain ach tá foráil ann, áfach, a
shonraíonn gur féidir le ballstáit bhunaidh iarraidh ar an gCoimisiún
leanúint leis na srianta ar feadh 2 bhliain sa bhreis, i gcás go bhfuil
suaitheadh mór sa mhargadh saothair acu.</p>

<p><strong>Ón 1 Iúil 2020</strong></p>

<p>Tá saorghluaiseacht iomlán ann ó 2020 i leith don Chróit a tháinig
isteach in Iúil 2013.</p>
</div>
</div>
</html>
