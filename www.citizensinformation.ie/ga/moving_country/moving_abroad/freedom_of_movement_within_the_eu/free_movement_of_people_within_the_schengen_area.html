<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Saoirse gluaiseachta daoine laistigh de limistéar Schengen
</title>
    
    <meta name="description" content="Tá cur síos déanta sa cháipéis seo ar Chomhaontú Schengen,     comhaontú idir roinnt de na tíortha san Eoraip a thugann cead do dhaoine     taisteal gan bhac idir na tíortha sin gan aon phas a thaispeáint ag na     teorainneacha inmhéanacha.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Saoirse gluaiseachta daoine laistigh de limistéar Schengen</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is comhaontú é Coinbhinsiún Schengen i measc stáit Eorpacha áirithe, a
cheadaíonn rialuithe teorann córasacha idir thíortha rannpháirteacha a chur
ar ceal. Áirítear ann forálacha ar chomhbheartas maidir le hiontráil
shealadach daoine (lena n-áirítear Víosa Schengen), comhchuibhiú na
rialuithe teorann seachtracha, agus póilíní trasteorann agus comhoibriú
breithiúnach. Tagann ainm an Choinbhinsiúin ón tsráidbhaile
<em>Schengen</em> i Lucsamburg inar síníodh an Comhaontú sa bhliain 1985.
</p>

<p>Tá an comhaontú curtha i bhfeidhm ag 26 stát ag an bpointe seo. Tá
pointí agus seiceálacha teorann bainte amach idir na stáit limistéir
Schengen agus tugann víosa choiteann Schengen (féach thíos) cead rochtana
nó cuairte chuig an limistéar.</p>

<p>Tá an comhaontú curtha i bhfeidhm cheana féin ag na 15 stát seo a
leanas: an Ostair, an Bheilg, an Danmhairg, an Fhionlainn, an Fhrainc, an
Ghearmáin, an Ghréig, An Íoslainn, an Iodáil, Lucsamburg, an Ísitír, an
Iorua, an Phortaingéil, an Spáinn agus an tSualainn. Dhéin Poblacht na
Seice, an Eastóin, an Ungáir, an Laitvia, an Liotuáin, Málta, an Pholainn,
an tSlóvaic agus an tSlóivéin an comhaontú a chur i bhfeidhm ar an 21
Nollaig 2007 do theorainneacha talún agus farraige, agus do theorainneacha
aeir i Márta 2008. Dhein an Eilvéis an comhaontú a chur i bhfeidhm ar an 12
Nollaig 2008 do theorainneacha talún agus do theorainneacha aeir i Márta
2009. Dhein Lichtinstein an comhaontú a chur i bhfeidhm ar an 19 Nollaig 2011.
Tá sé mar aidhm ag an mBulgáir agus ag an Rómáin í a chur i bhfeidhm. </p>

<p>Tá iarratas déanta ag Éirinn agus an Ríocht Aontaithe le bheith
páirteach sna bearta comhoibrithe póilíneachta agus breithiúnacha amháin.
Ní mian leo bheith bainteach leis an gcomhrialú teorann agus leis na
forálacha víosa. </p>

<p>Déileálann socruithe Schengen le taisteal idir na stáit rannpháirteacha.
Níl tionchar acu ar chearta daoine ó thaobh cónaithe agus oibre i dtíortha
eile. Tá sé seo clúdaithe ag treoracha agus rialacháin an AE ar <a shape="rect" href="freedom_of_movement_in_the_eu.html">saoirse aistrithe
daoine</a>.<br></p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Tá na socruithe a leanas curtha i bhfeidhm ag tíortha Schengen:</p>
<ul><li>Tá rialacha comónta acu faoi víosaí iontrála agus gearrchónaithe
  </li>
  <li>Tá seiceálacha bainte amach acu ag comhtheorainneacha agus is ag
    teorainneacha seachtracha amháin a tharlaíonn seiceálacha; tá socruithe
    ar leith ag aerfoirt do dhaoine atá ag taisteal laistigh de limistéar
    Schengen. </li>
  <li>Tá socruithe comhordaithe i bhfeidhm idir na póilíní, lucht custaim
    agus na breithiúna sna stáit i limistéar Schengen, agus chun bearta a
    thógáil do chomhrac na sceimhlitheoireachta agus na coiriúlachta
    eagraithe; d'fhéadfadh cearta maidir le tóraíocht thréan a bheith san
    áireamh </li>
</ul><h3>Saoirse aistrithe daoine</h3>

<p>Ceadaíonn Coinbhinsiún Schengen do dhaoine atá i gceann de na tíortha
rannpháirteacha go dlíthiúil taisteal chuig ceann ar bith de na tíortha
rannpháirteacha eile; ní dhéanfar aon seiceálacha teorann orthu nuair atá
teorainneacha inmheánacha á dtrasnú acu. </p>

<p>Déantar teorainneacha inmheánacha a shainiú mar theorainneacha
náisiúnta idir thíortha atá rannpháirteach i gCoinbhinsiún Schengen,
chomh maith le haerfoirt agus calafoirt i gcás tráchta go dtí tír Schengen
agus ar ais as. Is féidir le taistealaithe na teorainneacha inmheánacha a
thrasnú in áit ar bith agus ag am ar bith - ní bheidh gá seiceálacha
pearsanta a dhéanamh orthu. Mar sin féin, tá duine ar bith a iontrálann nó
a fhágann crios Schengen faoi réir na seiceálacha mar is gnáth. </p>

<p>Ní chiallaíonn sé seo gur féidir leat taisteal gan doiciméid
aitheantais. Bíonn foirm aitheantais áirithe de dhíth ag tromlach na
dtíortha atá i gceist maidir lena gcuid saoránaigh féin agus daoine eile.
D'fhéadfadh pas nó foirm aitheantais eile a bheith de dhíth ort chun do
theidlíocht do shaoirse taistil a bhunú. </p>

<p>Má tá tú i dtír rannpháirteach amháin go dlíthiúil agus go
dtaistealaíonn tú chuig tír eile, is féidir leat gluaiseacht thart ar feadh
3 mhí gan seiceálacha ar bith. Ina dhiaidh sin, tá do cheart fanacht i dtír
eile faoi réir na rialacha cónaitheachta i dtír eile. </p>

<p>Níl saorchead ag lucht iarrtha tearmainn i dtír rannpháirteach amháin
taisteal go tír eile. Tá siad faoi réir na rialacha atá leagtha síos i <a shape="rect" href="../../asylum_seekers_and_refugees/the_asylum_process_in_ireland/dublin_convention.html">Rialachán
Coinbhinsiún Bhaile Átha Cliath III</a> maidir leis an tír lena bhfuil a
n-iarratas ar thearmann déanta.</p>

<p><strong>Cód Teorainneacha Schengen:</strong> Bhunaigh <a href="http://eur-lex.europa.eu/LexUriServ/LexUriServ.do?uri=OJ:L:2006:105:0001:0032:EN:PDF">Rialachán
(CE) Uimhir 562/2006</a> de Pharlaimint na hEorpa agus den Chomhairle Eorpach
Cód Pobail ar an 15 Márta 2006, maidir leis na rialacha a rialaíonn
gluaiseacht daoine trasna teorainneacha.</p>

<h3>Víosaí Schengen</h3>

<p>Is víosa í <em>Víosa Schengen</em> atá eisithe ag ceann de na tíortha
rannpháirteacha chuig náisiúnaigh as tríú tíortha. Má tá víosa agat
chun taisteal go tír Schengen amháin, ní gá duit víosa bhreise a bheith
agat chun taisteal chuig cinn eile. Má tá ceadúnas cónaithe bailí agat i
dtír Schengen amháin, is féidir leat taisteal chuig na tíortha eile gan
víosa (tá ceadúnas cónaithe ó thír Schengen cosúil le víosa Schengen go
bunúsach). </p>

<h3>Córas Faisnéise Schengen</h3>

<p>Is bunachar sonraí é Córas Faisnéise Schengen (CFS) atá bunaithe chun
aistriú sonraí a éascú maidir le céannachtaí daoine agus cur síos ar
rudaí atá goidte nó caillte. Tá an córas ar fáil do na húdaráis sna
tíortha rannpháirteacha. Tá sé inrochtana acu amháin sa mhéid is go
bhfuil siad rannpháirteach i socruithe Schengen. </p>

<p>Tá córas nua <a href="http://www.justice.ie/en/JELR/Pages/PR13000125">CFS-II</a> forbartha agus
cuireadh i bhfeidhm an 10 Aibreán 2013. Roghnaigh Éire a bheith páirteach i
gcóras CFS II. </p>

<h3>Frontex</h3>

<p>Is Gníomhaireacht AE chun Comhar Oibríochtúil a Bhainistiú ag
Teorainneacha Seachtracha na mBallstát í Frontex. Tá sí lonnaithe i Vársá
agus bunaithe le gníomhaíochtaí na mballstát a chomhordú i réimse na
slándála teorann. Luíonn an fhreagracht ar na ballstáit maidir le rialú
agus faireachas na dteorainneacha seachtracha. Bhunaigh Rialachán (CE)
2007/2004 <a shape="rect" href="http://www.frontex.europa.eu/">Frontex</a>.
Níl baint ag Éirinn ná an Ríocht Aontaithe leis na cúrsaí seo.</p>

<h3>Stádas dlíthiúil Schengen </h3>

<p>Is comhaontú idirnáisiúnta a bhí sa Choinbhinsiún Schengen bunaidh (a
aontaíodh in 1985) idir thíortha a d'aontaigh a bheith faoi cheangal aige.
Aontaíodh coinbhinsiún breise in 1990. Tháinig an Coinbhinsiún i bhfeidhm
in 1995. Rinneadh na coinbhinsiúin a áireamh mar chuid de dhlí an AE in 1998
nuair a tháinig Conradh Amstardam i bhfeidhm. </p>

<h3>Éire agus Schengen</h3>

<p>Níl socruithe Schengen ar thaisteal agus víosaí curtha i bhfeidhm in
Éirinn. Tá oscailt ann d'Éirinn a bheith páirteach sna socruithe seo, má
dhéanann gach ball Schengen agus ionadaí Rialtais na hÉireann vótáil
d'aonghuth i bhfabhar laistigh de <a shape="rect" href="/ga/government_in_ireland/european_government/eu_institutions/council_of_the_european_union.html">Chomhairle
an AE</a>. Ciallaíonn sé seo go bhfuil muintir na hÉireann faoi réir
sheiceálacha pas ag teorainneacha na mballstát AE eile.</p>

<h3>Ciste na dTeorainneacha Seachtracha</h3>

<p>Tá Ciste na dTeorainneacha Seachtracha dírithe ar chúnamh a thabhairt
maidir le leibhéal rialaithe a chruthú ag teorainneacha seachtracha atá
éifeachtach, ar ardchaighdeán agus aonfhoirmeach. Níl baint ag Éirinn leis
na cúrsaí seo.</p>

<h3>Conradh Prüm</h3>

<p>Déantar tagairt uaireanta do Chonradh Prüm mar <em>Schengen Plus</em>.
Shínigh 7 dtír é ar an 27 Bealtaine 2005 - an Fhrainc, an Ghearmáin, an
Spáinn, an Ostair, an Bheilg, an Ísiltír, Lucsamburg. D'aontaigh siad
comhoibriú a mhéadú chun troid in aghaidh na sceimhlitheoireachta, na
coiriúlachta trasteorann agus na himirce neamhdhleathaigh. Ceadaíonn an
comhaontú do mhalartú sonraí maidir le méarloirg agus faisnéis
ghéiniteach. Tá oscailt sa chomhaontú do bhallstáit Schengen eile. Is
comhaontú idirnáisiúnta é seo idir na tíortha atá bainteach. Níl aon
cheangal aige le dlí an AE i láthair na huaire.</p>
</div>
</div>
</html>
