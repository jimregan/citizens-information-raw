<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ag obair san AE
</title>
    
    <meta name="description" content="Breathnú ar chearta agus teidlíochtaí maidir le bogadh san AE chun oibriú. Go háirithe scrúdú treoracha de chuid an AE maidir le saorghluaiseacht lena n-áirítear rochtain ar fhostaíocht, aitheantas ar cháilíochtaí, lorg ar phost, cearta fostaíochta agus árachais sóisialach.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ag obair san AE</h1>
	
<ul class="anchorlinks"><li><a href="#l0b3fe">Eolas</a></li><li><a href="#l003ad">Treoracha de chuid an AE maidir le
saorghluaiseacht oibrithe </a></li><li><a href="#l441fc">Teacht ar fhostaíocht</a></li><li><a href="#la0786">Comaitéirí trasteorann</a></li><li><a href="#lf3c9d">Tuilleadh eolais</a></li><li><a href="#lf9743">Oibrithe sannta</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Mar shaoránach den Aontais Eorpaigh (AE), tá sé de cheart agat
maireachtáil agus oibriú in aon cheann de thíortha an AE. Más saoránach
den AE thú nó cleithiúnach saoránaigh agus má shásaíonn tú riachtanais
Treoracha an AE maidir le saorthaisteal oibrithe, ní féidir, go ginearálta,
diúltú duit dul i dtír in aon tír eile den AE. Beidh cárta aitheantais
bhailí nó pas ag teastáil uait.</p>

<p>Féadfar a dhiúltú duit dul isteach i mballstát eile nó féadfar do
cheart cónaithe i mballstát eile a dhiúltú duit ar fhorais beartais
phoiblí, slándáil an phobail nó sláinte an phobail. </p>

<p>Tá na cearta a dtugtar sracléiriú orthu sa roinn seo infheidhme go
ginearálta maidir leis na Ballstáit neamh-AE de chuid an Limistéir Eorpaigh
Eacnamaíoch, is é sin, an Iorua, an Íoslann agus Lichtinstéin, chomh maith
leis an Eilvéis. </p>
</div>
<div class="topic base_rules">
<h2 class="topic base_rules_title" id="l003ad">Treoracha de chuid an AE maidir le
saorghluaiseacht oibrithe </h2>

<p>Más náisiúnach de chuid an AE tú atá ag aistriú go dtí tír eile de
chuid an AE chun dul i mbun fostaíochta nó féinfhostaíochta nó chun
seirbhís a sholáthar, tagann tú faoi chumhdach na dTreoracha. Tá an ceart
ag daoine de do theaghlach, cibé náisiúntacht atá acu, dul in éineacht
leat nó dul amach chugat i dtír d’fhostaíochta. Is é an míniú a thugtar
ar do theaghlach ná do chéile agus do leanaí atá faoi bhun 21 bliain
d’aois (nó níos sine más cleithiúnaithe de do chuidse iad) agus a
gcéilí, mar aon le do thuismitheoirí agus tuismitheoirí do chéile, más
cleithiúnaithe de do chuidse iad. Tá do pháirtí cláraithe (agus gaolta
cleithiúnacha) i dteideal freisin aistriú in éineacht leat má dhéileálann
an ballstát is óstach le comhpháirtíochtaí cláraithe mar
chomhpháirtíocht atá coibhéiseach leis an bpósadh. </p>

<p>Ní mór don bhallstát is óstach teacht isteach agus cónaí daoine eile
den teaghlach, nach bhfuil láncheart acu aistriú ach atá ina
gcleithiúnaithe de do chuidse nó go dteastaíonn do chúram uathu mar gheall
ar a sláinte, a éascú. Ní mór do bhallstáit dul isteach agus cónaí
páirtí lena bhfuil caidreamh buanseasmhach agat a éascú freisin. </p>

<p>Ní cheanglaítear ar shaoránaigh de chuid an AE a fheidhmíonn an ceart
atá acu chun saorghluaiseachta cárta cónaithe a bheith acu ach féadfar a
cheangal ar dhaoine dá dteaghlaigh nach saoránaigh de chuid an AE iad féin
cárta den sórt sin a bheith acu. </p>

<p>Más mian leo é, tá an ceart ag do chéile, do pháirtnéir sibhialta agus
do leanaí dul i mbun oibre gan srianadh i dtír d’fhostaíochta. Tá an
ceart agat agus ag na daoine de do theaghlach chun na sochar sóisialach
céanna atá ag náisiúnaigh de chuid an bhallstáit is óstach. Folaíonn sin
an ceart chun rochtain ar oideachas agus chun sochar. </p>

<p>Féadfaidh tír na fostaíochta víosa iontrála a iarraidh ar dhaoine de do
theaghlach as tír neamh-AE. Deonaítear an víosa sin go héasca agus ba
chóir go mbeidh sé saor in aisce. </p>
</div>
<div class="topic base_rates">
<h2 class="topic base_rates_title" id="l441fc">Teacht ar fhostaíocht</h2>

<p>Tá sé de cheart agat post a fháil faoi na coinníollacha céanna a
bhaineann le saoránaigh den tír ina bhfuil tú ag lorg oibre inti agus ní
féidir le fostóir aon riachtanais bhreise a éileamh ort. Mar sin is féidir
leat iarratas a dhéanamh ar aon phost fógraithe in aon tír san AE, postanna
sa rannóg phoiblí san áireamh. Ach, d'fhéadfadh sé go mbeadh postanna faoi
leith sa tseirbhís phoiblí teoranta chuig saoránaigh den tír ina
bhfuileadar má tá cúram ord poiblí nó spéiseanna eile den stát, mar
shampla, na forsaí cosanta agus na poilíní i gceist.</p>

<h3>Aitheantas ar do chailíochtaí san AE.</h3>

<p>Bíonn cuid de na tíortha san AE ag iarraidh go mbeadh dioplómaí, teidil,
teastais nó cáilíochtaí eile speisialta ag daoine mar riachtanas iontrála
chuig slithe beatha tuarastail nó féin-fhostaithe faoi leith. Is minic go
mbíonn deacrachtaí ann aitheantas iomlán a fháil ar an oiliúint agus ar na
scileanna atá agat. </p>

<p>Tá córas curtha i bhfeidhm mar sin ag an AE le <a href="http://europa.eu/youreurope/citizens/work/professional-qualifications/index_en.htm">haitheantas
a thabhairt do dioplómaí agus d'oiliúint</a> a chuireann ar do chumas
úsáid iomlán a bhaint as an oiliúint atá ort agus as do scileanna i dtír
eile de chuid an AE. Mar bhunphrionsabal má tá cáilíocht ort i slí bheatha
i do thír féin tabharfar aitheantas duit an tslí bheatha sin a leanúint in
aon tír eile de chuid an AE. </p>

<p>Tá córas ginearálta maidir le aitheantas a thabhairt do cháilíochtaí
proifisiúnta curtha i bhfeidhm ar fud an AE. Mar sin más mian leat dul ag
obair i ngairm faoi leith (múinteoir, innealtóir, síceolaí, mar shampla) a
bhfuil rialacha ag baint leis sa tír ina bhfuil tú le bheith fostaithe inti
ní mór duit iarratas a dhéanamh ar aitheantas a fháil sa tír sin ar na
cáilíochtaí atá agat. Ní mór do na húdaráis scéal a chur chugat maidir
le d'iarratas taobh istigh de cheithre mhí. Má cheapann siad go bhfuil
difríocht mhór idir an oiliúint a cuireadh ortsa i dtaobh fad agus ábhair
ón oiliúint a cuirtear ar fáil sa tír sin, d'fhéadfadh sé go mbeadh ort
taithí phroifisiúnta bhreise a fháil le cur leis an oiliúint, nó cúrsa
traenála a dhéanamh nó fiú scrúdú mianaigh a dhéanamh. </p>

<p>Más dochtúir, banaltra ghinearálta, fiaclóir, bean chabhartha,
tréidlia, poitigéir nó ailtire thú is iondúil go dtugtar aitheantas ar an
bpointe do do chuid cáilíochtaí. </p>

<p>Muna bhfuil rialacha faoi leith ag baint le do shlí bheatha sa tír ina
bhfuil spéis agat oibriú inti, ní gá aitheantas ar do chuid cáilíochtaí
a lorg.</p>

<h3>Ag lorg fostaíochta san AE</h3>

<p>Bhunaigh Coimsiún na hEorpa an gréasán EURES le cabhrú le saoránaigh
Eorpacha atá ar lorg oibre i dtír eile san AE/LEE. Tá gréasán de
chomhairleoirí an EURES, ar a dtugtar comhairleoirí EURES, ar féidir leo
eolas praicticiúil a thabhairt duit ar reachtaíocht, leas sóisialta, dálaí
maireachtála, seoltaí úsáideacha, eolas ar leibhéil íocaíochta,
chánacha, chonarthaí, nósanna earcaíochta, srl. Tá rochtain acu fosta
chuig bunachar sonraí folúntais oibre EURES le folúntais san AE /LEE. Más
suim leat a bheith ag obair nó a bheith ar lorg oibre san AE/LEE, déan coinne
le do chomhairleoir EURES is cóngaraí. Déan teagmháil le <a href="http://www.welfare.ie/en/Pages/Employment-Services-Offices.aspx">d' oifig
seirbhísí fostaíochta</a> nó <a href="http://www.welfare.ie/en/Pages/Intreo---Contact-Information.aspx">ionad
Intreo</a> is congaraí chun tuilleadh eolais a fháil. </p>

<p>Is féidir leat dul isteach ar <a shape="rect" href="http://ec.europa.eu/eures/home.jsp?lang=ga">bhunachar sonraí folúntais
oibre EURES</a> tú féin ón láithreán EURES. Bíonn sonraí teagmhála ann
le gach folúntas sa bhunachar sonraí ar bhun an leathanaigh. </p>

<p>Más duine dífhostaithe thú tá sé de cheart agat maireachtáil ar feadh
"tréimhse réasúnta" i dtír eile den AE le deis a thabhairt duit post a
fháil. Muna bhfuil aon tréimhse faoi leith leagtha síos ag tír mar
"thréimhse réasúnta" is iondúil gur tréimhse de shé mhí a chuireann
tíortha den AE i bhfeidhm, cé go bhfuil cuid acu fós ag cur tréimhse de 3
mhí i bhfeidhm. Is fearr an scéal a fhiosrú leis na húdaráis chuí sa tír
ina bhfuil tú ag dul ag lorg oibre inti. Ach, is cuma cén fhad a thugtar duit
post a lorg ní féidir iarraidh ort an tír a fhágáil más féidir leat a
chruthú go bhfuil tú i ndáiríre ag lorg fostaíochta agus go bhfuil seans
mhaith ann go dtiocfaidh tú ar an bpost sin. Mar shampla, d'fhéadfadh sé go
mbeadh agallaimh nó scrúduithe socraithe agat le freastal orthu. </p>

<p>Is féidir leat clárú le heagraíochtaí agus le hionaid fhostaíochta i
dtír fiú muna bhfuil cónaí agat inti más mian leat dul ag obair sa tír
sin agus cuirfear an cúnamh céanna ar fáil duit agus a fhaigheann
saoránaigh na tíre sin. </p>

<p><strong>Ag aistriú sochair dífhostaíochta</strong></p>

<p>Má tá sochar dífhostaíochta dhá íoc leat i mballstát amháin, is
féidir leanúint ort leis an sochar sin a fháil ón tír chéanna ar feadh 13
sheachtain tar éis duit imeacht chuig ballstát eile. Íocfar an sochar ar an
gcoinníoll go raibh tú ar fáil do na seirbhísí fostaíochta sa tír ina
raibh tú ag fáil an tsochair ar feadh, ar a laghad, 4 sheachtain. </p>

<p>Má <a href="http://europa.eu/youreurope/citizens/work/finding-job-abroad/transferring-unemployment-benefits/index_en.htm">iarrann
tú do shochar a aistriú</a> thar lear íocfar é leat go díreach. Ní mór
duit clárú leis na seirbhísí fostaíochta sa tír ina bhfuil tú ar lorg
oibre laistigh seachtain amháin. Is féidir leat do shochar a aistriú níos
mó ná uair amháin agus atá tú dífhostaithe freisin ar choinníoll nach
dtéann tú thar an uasteorainn 13 seachtaine. Mura n-éiríonn leat obair a
fháil, ní mór duit taobh istigh de 3 mhí, filleadh ar an gcéad tír nó
caillfidh tú an cead sochar dífhostaíochta a fháil. </p>

<p><strong>Má tá tú ag fágáil Éireann</strong> chun bogadh go Tuaisceart
Éireann nó an Bhreatain, eiseoidh d'Oifig Áitiúil Leasa Shóisialaigh Foirm
U2 (Foirm E303 roimhe seo) duit chun é a thógáil go dtí na seirbhísí
sóisialta RA. Má bhogann tú go tír eile san AE, seolfaidh an Roinn Coimirce
Sóisialaí foirm U2 chuig do sheoladh nua sa tír AE.</p>

<h3>Cearta fostaíochta</h3>

<p>Mar shaoránach de thír amháin den AE atá ag obair i dtír eile den AE
tá sé de cheart agat maireachtáil sa tír sin. Níl ort ceadúnas cónaithe
a fáil. Baineann na coinníollacha oibre céanna leat agus a bhaineann le
saoránaigh na tíre eile, maidir le, mar shampla, pá, briseadh ón bpost,
uaireanta oibre, saoire mháthaireachais, sláinte/sábháilteachas sa láthair
oibre. Baineann na rialacha céanna leat freisin agus a bhaineann le
saoránaigh na tíre maidir le cothromaíocht idir fir agus mná.</p>

<h3>Árachas sóisialach</h3>

<p>Tá sé mar bhunaidhm ag polasaí an AE cinntiú go bhfuil tú clúdaithe ag
córas sóisialach agus nach gcailleann tú do chearta, is cuma cén ballstát
a roghnaíonn tú le dul ag obair ann. </p>

<p>Go bunúsach bíonn árachas sóisialta agat i bpé tír ina bhfuil tú ag
obair inti. Bíonn tú agus, i gcásanna áirid, do theaghlach, i dteideal na
sochar céanna faoin gcóras árachais shóisialta agus atá saoránaigh na
tíre ina bhfuil tú ag obair inti. Baineann na cearta seo le híocaíochtaí i
gcás tinnis, máthaireachais, míchumais, seanaoise agus do mharthanóirí,
sochair a íoctar tar éis timpiste ag an obair, tinneas ceirde, sochair bháis
agus dífhostaíochta, chomh maith le liúntais teaghlaigh. Tá ort na
ranníocaíochtaí céanna a íoc agus a íocann saoránaigh de chuid na tíre.
Ní féidir ar chúinsí náisiúntachta, ar chúiseanna a bhaineann le áit
chónaithe, ná ar aon chúis leatroime eile diúltú sochair a íoc leat.</p>

<p>Tá tuilleadh eolais ar fáil inár ndoiciméad, <a shape="rect" href="../leaving_ireland/leaving_ireland_and_your_social_security_entitlements.html">Do
chearta leasa shóisialta agus tú ag fágáil Éireann</a>.</p>

<h3>Cáin</h3>

<p>Trí bheith ag obair i mballstát eile agus trí aistriú ansin mar áit
chónaithe, is dóigh go dtiocfaidh tú chun “cónaí chun críocha
cánach” ann. Athraíonn an míniú ar chónaí fioscach ó bhallstát
amháin go ballstát eile. Ní mór duit dlíthe na tíre inar bhunaigh tú
d’áit chónaithe a chomhlíonadh. Athraíonn na dlíthe maidir le cánachas
pearsanta go mór ó bhallstát amháin go ballstát eile agus féadfaidh tú a
bheith faoi dhliteanas cánach i níos mó ná tír amháin. Go ginearálta,
tá tú faoi réir cánach sa tír ina bhfuil tú i do chónaí ach
b’fhéidir nach amhlaidh a bheidh an cas más “oibrí atá curtha go dtí
Ballstát eile” tú – féach thíos. Go ginearálta, gearrtar cáin ar
mhaoin sa tír ina bhfuil sí suite ach, arís, tá éagsúlachtaí ann.</p>

<p>Tá comhaontaithe cánacha ann idir an cuid is mó den ballstáit an AE ar
mhaithe le dliteanas cánach dúbailte a sheachaint, má bhíonn ioncam agat ó
thíortha eagsúla. </p>

<p>Go ginearálta, ní mór do na rialacha fioscacha náisiúnta aitheantas a
thabhairt don bhunphrionsabal i gcoinne leatroime ar shaoránaigh de thír eile
den AE.</p>

<h3>Oibrithe a sannadh chuig tír eile den AE</h3>

<p>Tá cearta faoi leith agat má <a href="http://europa.eu/youreurope/citizens/work/work-abroad/posted-workers/index_en.htm">sanntar</a>
chuig tír eile thú ag obair, sin le rá go n-oibríonn tú ar feadh tréimhse
teoranta i mballstát eile seachas an ceann ina mbíonn tú ag obair ann de
ghnáth. Más tréimhse de níos faide ná mí atá i gceist ní mór don
fhostóir a chur in iúl duit i scríbhinn, roimh imeacht duit, cén pá agus
coinníollacha oibre a bheidh agat an fhad agus a bhíonn tú ag obair thar
lear. </p>

<p>De ghnáth leanfaidh tú de bheith cleamhnaithe le córas slándála
sóisialaí do thíre tionscnaimh. Ní mór duit cáin ioncaim a íoc sa tír
sin chomh maith ach athraíonn cúrsaí idir na ballstáit. Tá sonraí ar
fáil faoi theidlíochtaí sláinte agus leasa shóisialta sa Tuilleadh eolais'
thíos.</p>

<h3>Saor le seirbhísí a chur ar fáil</h3>

<p>D'fhéadfadh sé go mbeadh tú ag iarraidh do chuid seirbhísí a chur ar
fáil i dtír eile den AE ach nach mbeadh gnáthchónaí buan ort sa tír sin.
Má shásaíonn tú na rialacha a bhaineann leis an ngairm nó ceird atá
leagtha síos i do thír féin, is féidir leat, i bprionsabal, na seirbhísí
sin a chur ar fáil in aon áit eile san AE. Is féidir leat taisteal le
cúnamh a thabhairt do chustaiméirí atá lonnaithe i dtír eile den AE nó is
féidir leat seirbhísí a chur ar fáil ar íocaíocht ó do thír chónaithe
féin gan taisteal ar chor ar bith chuig an tír eile. </p>
</div>
<div class="topic base_howtoapply">
<h2 class="topic base_howtoapply_title" id="la0786">Comaitéirí trasteorann</h2>

<p>Is <a href="http://europa.eu/youreurope/citizens/work/work-abroad/cross-border-commuters/index_en.htm">comaitéir
trasteorainn thú</a> má chónaíonn tú i dtír amháin den AE agus má
oibríonn tú i gceann eile ach má fhilleann tú ar an mbaile ar a laghad uair
sa tseachtain. Mar oibrí trasteorainn ní mór caitheamh leat ar an mbealach
céanna le fostaí gur saoránach den tír ina bhfuil sé/sí fostaithe maidir
le cearta iarratais a dhéanamh ar phostanna, coinníollacha oibre agus sochair
shóisialta. </p>

<p>Mar sin, go ginearálta íocann tú ranníocaíochtaí árachais
shóisialaigh leis an mballstát ina bhfuil tú fostaithe agus baineann an
reachtaíocht sa stát sin leat fiú má chónaíonn tú i mballstát eile. </p>

<p>Maidir le sochair, go ginearálta faigheann tú sochair ghearr-théarmacha
ón Stát inár íoc tú árachas go deireanach agus sochair fhad-théarmacha i
gcomhréir ó na tíortha uilig ina raibh tú ag íoc árachais iontu. </p>

<p>Seo a leanas na rialacha a bhaineann le sochair dífhostaíochta do
chomaitéirí trasteorainn:</p>
<ul><li>Más tréimhse dífhostaíochta páirt-aimseartha nó sealadach atá i
    gceist íocann an tír ina bhfuil tú ag obair inti sochar dífhostaíochta
    leat. </li>
  <li>Más tréimhse dífhostaithe fadthéarmach atá i gceist íocann an tír
    ina chónaíonn tú sochar dífhostaíochta leat. </li>
</ul><p>Mar shampla, má tá tú i do chónaí sa Stát, ag obair i dTuaisceart na
hÉireann agus má chailleann tú do phost, is féidir iarratas ar Shochar
Cuardaitheora Poist do d’oifig leasa shóisialaigh áitiúil nó d’ionad
Intreo a dhéanamh. Má tá tú fostaithe nó féin-fhostaithe i 2 bhallstáit,
is féidir leat ranníocaíochtaí árachais shóisialaigh a íoc sa tír ina
bhfuil cónaí ort inti.</p>

<h3>Faisnéis trasteorann</h3>

<p>Is an suíomh gréasáin <a shape="rect" href="http://borderpeople.info/">Border People</a> é foinse faisnéise do
dhaoine atá ina gcónaí sna contaetha trasteorann na hÉireann agus in áit
eile san oileán Éireann. Soláthraíonn sé faisnéis soghluaisteachta
trasteorann maidir le cáin, slándáil shóisialach agus lorg oibre, sláinte
agus oideachas, chomh maith le baincéireacht, tithíocht agus
teileachumarsáide. Tá an fhaisnéis le haghaidh cearta agus teidlíochtaí i
dTuaisceart Éireann agus in Éirinn agus tá rannáin maidir le <a href="http://borderpeople.info/crossing-the-border-to-live">cónaí,</a> <a href="http://borderpeople.info/crossing-the-border-to-work">obair</a> agus <a href="http://borderpeople.info/crossing-the-border-to-study">staidéir </a>sa
tuaisceart agus sa deisceart an teorainn. Tá <a href="http://borderpeople.info/faqs-frequently-asked-questions">liosta
ceisteanna coitianta</a> freisin faoi ábhair, mar shampla, gluaisteánaíocht,
fostaíocht, cáin, cúram sláinte, tomhaltóirí agus leas sóisialach.</p>
</div>
<div class="topic base_wheretoapply">
<h2 class="topic base_wheretoapply_title" id="lf3c9d">Tuilleadh eolais</h2>

<p>Chun faisnéis faoi do chearta san AE a fháil, is féidir dul i dteagmháil
le:</p>

<p>
</p><div class="inlinesio">
<p>
</p><div>
<h3>Oifig an Choimisiúin Eorpaigh in Éirinn</h3>
<p>
  

  
  Teach An Eoraip <br>12-14 Sráid an Mhóta Íochtarach<br>Baile Átha Cliath 2<br>Éire
  <br>
  
</p>
<p>
  

  
  <strong>Teil:</strong>+353 1 634 1111
  <br>
  

  

  
  <strong>Facs:</strong>+353 1 634 1112
  <br> 
  

  
  <strong>Láithreán Gréasáin:</strong> <a href="http://ec.europa.eu/ireland/home_en">http://ec.europa.eu/ireland/home_en</a>
  <br>
  

  

  

  
  <strong>R-phost:</strong> <a href="mailto:eu-ie-info-request@ec.europa.eu">eu-ie-info-request@ec.europa.eu</a>
  <br>
  
</p>
</div></div>

</div>
<div class="topic further_info">
<h2 class="further_info" id="lf9743">Oibrithe sannta</h2>

<p>Má chuireann d’fhostóir in Éirinn thú ag obair go sealadach i dtír
eile den LEE, tugtar oibrí sannta ort. Tá an tréimhse sannta suas le 24 mhí
(12 mhí roimhe seo). Má shanntar chuig tír eile den LEE nó Eilvéis tá
teidlíochtaí áirithe agat mar a leanas: </p>

<h3>Árachas sóisialach</h3>

<p>Má oibrí sannta thú, de ghnáth leanfaidh tú do chuid ranníocaíochtaí
slándála sóisialaí in Éirinn a íoc. Ba chóir duit iarratas a dhéanamh
ar theastas A1 (E101 roimhe seo) a sonraíonn go bhfuil tú clúdaithe faoi
árachas sóisialach in Éirinn. Beidh tú agus d’fhostóír díolmhaithe ó
árachas sóisialach a íoc sa tír in atá tú sannta. Caithfidh tú ó
d’fhostóir iarratas a dhéanamh ar theastas A1 4 seachtain roimh d’imeacht
ar a laghad. Tá <a href="http://www.welfare.ie/en/downloads/employed_posted%20to_member_state.pdf">an
fhoirm iarratais ar fáil anseo (pdf)</a> agus ón <a href="http://www.welfare.ie/ga/Pages/Special-Collection-System.aspx">Rannóg
Bailithe Speisialta ÁSPC den Roinn Coimirce Sóisialaí (RCS)</a>. Nuair a
fhaigheann tú an teastas A1, leanfaidh tú do ranníocaíochtaí ÁSPC in
Éirinn a íoc. Tá <a href="http://www.welfare.ie/en/Pages/Social-Insurance-PRSI-for-Persons-while-Working-Abroad.aspx">níos
mó sonraí faoi oibrithe sannta agus ÁSPC</a> ar an suíomh gréasáin
RCS.</p>

<h3>Teidlíochtaí sláinte</h3>

<p>Tháinig <a shape="rect" href="/ga/travel_and_recreation/travel_abroad/e111.html">Cárta Eorpach Árachas
Sláinte (CEAS)</a> in ionad an E111 agus an E128 agus cóir leighis le fáil
thapa na córa leighis a éascú duit. B’fhianaise í gur bhall de scéim
árachais sláinte tú atá á riar ag stát éigin eile sa LEE nó
Eilvéis.</p>

<p>Áiritheoidh an <a href="http://europa.eu/youreurope/citizens/work/social-security-forms/index_en.htm">S1
doiciméad iniompartha (E106 roimhe seo)</a> go mbeidh na teidlíochtaí
céanna agat sa stát ina seoltar thú, mar atá ar fáil do náisiúnach den
stát sin. Sula dtéann tú go stát AE eile, ba chóir duit dul i dteagmháil
le d'<a href="http://www.hse.ie/eng/services/list/1/LHO/">Oifig Áitiúil
Sláinte</a> chun S1 a fháil.<br></p>
</div>
</div>
</html>
