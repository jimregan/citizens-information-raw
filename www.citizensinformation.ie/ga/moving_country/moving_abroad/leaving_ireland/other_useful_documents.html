<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cáipéisí úsáideacha le tabhairt leat agus tú ag taisteal thar
  lear
</title>
    
    <meta name="description" content="De bhreis ar do phas, faigh amach na cáipéisí eile úsáideacha ag teastáil uait agus tú ag taisteal thar lear.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cáipéisí úsáideacha le tabhairt leat agus tú ag taisteal thar
  lear</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l4fc13">Doiciméid a thabhairt leat</a></li><li><a href="#l05793">Fíordheimhniú</a></li><li><a href="#l43a8b">Sonraí teagmhála i gcás
éigeandála</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Má tá Éire á fágáil agat, d’fhéadfá a bheith ag taisteal ar
chúiseanna oibre, staidéir, saoire nó scoir thar lear. Cibé rud atá
beartaithe agat a dhéanamh, beidh cáipéisíocht áirithe le tabhairt leat
(mar shampla, cruthúnas saoránachta, céannachta, agus do sheoladh in
Éirinn). Bíonn sé níos éasca teacht ar na doiciméid seo i gcónaí nuair
atá tú fós in Éirinn seachas iarracht a dhéanamh iad a fháil nuair a
bhogtar thar lear. </p>
</div>
<div class="topic base_rules">
<h2 class="topic base_rules_title" id="l4fc13">Doiciméid a thabhairt leat</h2>

<p>Moltar go láidir do phas a thabhairt leat i gcónaí, fiú más ag taisteal
<a href="../freedom_of_movement_within_the_eu/common_travel_area_between_ireland_and_the_uk.html">chuig
an RA</a> atá tú agus nach bhfuil do phas mar riachtanas taistil. I
bhfírinne, toisc nach bhfuil Éire mar bhall de <a href="../freedom_of_movement_within_the_eu/free_movement_of_people_within_the_schengen_area.html">Chomhaontú
Schengen</a>, aimseoidh tú go bhfuil sé riachtanach do phas a iompar nuair
atá taisteal á dhéanamh go mórchuid thíortha eile. Má tá eolas ag
teastáil uait faoi <a shape="rect" href="../../../../travel_and_recreation/travel_abroad/passports/applying_for_or_renewing_an_irish_passport.html">iarratas
a dhéanamh ar phas Éireannach</a>, tá an t-eolas seo ar fáil in áit eile
ar an láithreán gréasáin. </p>

<p>De bharríocht do phas, ar cháipéisí úsáideacha eile tá:</p>
<ul><li>Do theastas breithe </li>
  <li>Do <a shape="rect" href="/ga/travel_and_recreation/motoring_1/driver_licensing/full_driving_licence.html">cheadúnas
    tiomána</a> agus/nó <a shape="rect" href="/ga/travel_and_recreation/motoring_1/driver_licensing/international_driving_permit.html">cheadúnas
    tiomána idirnáisiúnta</a> </li>
  <li>Do chárta scoláire </li>
  <li>Aon víosa nó ceadúnas oibre a d'fhéadfadh a bheith ag teastáil uait.
  </li>
  <li>An <a shape="rect" href="/ga/travel_and_recreation/travel_abroad/e111.html">Cárta Eorpach
    Árachas Sláinte</a> nó aon cháipéisí eile a bhaineann le árachas
    slainte. </li>
  <li>Do Curriculum Vitae </li>
  <li>Aon teastaisí oideachais nó ó chúrsaí traenála atá bainte amach
    agat. </li>
  <li>Tuairiscí cáilíochta i gcomhair obair </li>
  <li>Uimhreacha teagmhála i gcás éigeandála</li>
  <li>Ainmneacha agus uimhreacha teangmhála do chlann agus/nó do cháirde in
    Éirinn. </li>
</ul></div>

<p>Má tá tú ag taisteal go ceantair iargúlta atá i bhfad ó ambasáid
Éireannach, fág dhá ghrianghraf pas agus dhá shíniú, ar fhoirm iarratais
ar phas is fearr, le cairde in Éirinn nó ata in aice le hambasáid
Éireannach. Má chailltear nó má ghoidtear do phas, ba chóir go gcuirfeadh
sé seo luas faoin bpróiseas athsholáthraithe. </p>

<p>Bíonn sé úsaideach fótachóipeanna a dhéanamh de na cáipéisí is
tábhachtaí. <strong>Coinnigh na cóipeanna scartha</strong> ionas go mbeidh
<strong>cinéal éigin cáipéis aitheantas</strong> agat sa gcás is go
ndéantar tú a robáil.</p>

<p>Ma tá tú ag taisteal i dtír ina bhfuil go leor srianta, d'fhéadfadh sé
a bheith úsáideach roinnt griangrafanna pas a thabairt leat, chun úsáid i
gcomhair aon víosa nó ceadúnas de bhreis a d'fhéadfadh a bheith ag
teastáil uait. <br></p>

<div class="topic base_rates">
<h2 class="topic base_rates_title" id="l05793">Fíordheimhniú</h2>

<h3>Cáipéisí</h3>

<p>Nuair a bhíonn tú thar lear, b’fhéidir gur gá duit cáipéisí
Éireannacha a úsáid, mar shampla, teastas breithe, cibé acu ar chúiseanna
pearsanta nó gnó. Féadtar iarraidh ort iad a fhíordheimhniú ag an Roinn
Gnóthaí Eachtracha agus Trádála. Is éard atá i gceist le cáipéis a
fhíordheimhniú ná a fhíorú go bhfuil síniú, séala nó stampa ar
cháipéis fíor. Saghas eile d’fhíordheimhniú is ea <a href="http://www.notarypublic.ie/apostille-and-legalisation/">stampa
apastaile</a> ar deimhniúchán idirnáisiúnta é. Déanann sé cáipéis a
fhíordheimhniú nó a dheimhniú go dlíthiúil agus féadfaidh tíortha a
d’aontaigh ar <a href="http://www.hcch.net/index_en.php">Choinbhinsiún na
Háige</a> é a iarraidh. Is féidir leat teacht ar thuilleadh faisnéise faoi
<a href="https://www.dfa.ie/travel/our-services/authenticating-documents/">cháipéisí
a fhíordheimhniú</a> ar dfa.ie.</p>

<h3>Méarloirg</h3>

<p>Má tá sé ar intinn agat taisteal go tír óna dteastaíonn víosa uait,
féadtar iarraidh ort méarloirg a sholáthar mar chuid de d’iarratas ar
víosa. Chun deimhniú do mhéarlorg a fháil, ba cheart duit teagmháil a
dhéanamh le do stáisiún áitiúil Gardaí lena dheimhniú cén stáisiúin a
sholáthraíonn an tseirbhís seo. Is éard atá i gceist leis ná do
mhéarloirg a ghlacadh agus cárta a thabhairt duit ar a bhfuil sraith de do
mhéarloirg atá stampáilte ag an stáisiún Gardaí.</p>
</div>
<div class="topic base_wheretoapply">
<h2 class="topic base_wheretoapply_title" id="l43a8b">Sonraí teagmhála i gcás
éigeandála</h2>

<p>Molann an Roinn Gnóthaí Eachtracha agus Trádála go dtógfá nóta de
shonraí teagmhála na <a href="https://www.dfa.ie/embassies/irish-embassies-abroad/">hambasáide nó
consalachta Éireannaigh is cóngaraí</a> nuair atá tú thar lear, má
tharlaíonn sé go mbeadh ort teagmháil a dhéanamh leo go práinneach. Tugtar
comhairle duit freisin do shonraí teagmhála féin a fhágáil le duine sa
bhail a bheidh ábalta iad a thabhairt do <a shape="rect" href="https://www.dfa.ie/travel/our-services/">Rannóg Consalachta na Roinne
Gnóthaí Eachtracha agus Trádála</a> i gcás éigeandála. Is féidir leat
freisin <a shape="rect" href="http://www.dfa.ie/home/index.aspx?id=40332">do
shonraí teagmhála féin a chlárú sa Roinn Gnóthaí Eachtracha agus
Trádála</a>.</p>
</div>
</div>
</html>
