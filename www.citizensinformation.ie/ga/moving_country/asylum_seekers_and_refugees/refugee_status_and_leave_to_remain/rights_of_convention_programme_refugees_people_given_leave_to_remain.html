<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cearta a bhronntar ar dhaoine stádas dídeanaí nó cosaint
  choimhdeach agus daoine a dtugtar cead fanacht dóibh
</title>
    
    <meta name="description" content="Tugann an doiciméad seo achoimre ar na cearta a bhronntar dhaoine le dearbhú dídeanaí nó cosaint choimhdeach agus ar dhaoine a fuair cead fanacht.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cearta a bhronntar ar dhaoine stádas dídeanaí nó cosaint
  choimhdeach agus daoine a dtugtar cead fanacht dóibh</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l26640">Dídeanaithe</a></li><li><a href="#lb0851">Cosaint choimhdeach</a></li><li><a href="#l6aec2">Cead fanacht</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Nuair tugann an tAire Dlí agus Cirt agus Comhionannas <a href="../the_asylum_process_in_ireland/refugees_and_asylum_seekers.html">dearbhú
dídeanaí nó cosaint choimhdeach nó cead fanacht</a> in Éirinn duit, tá
tú i dteideal cearta áirithe. Ní hionann na cearta daoine le stádas
dídeanaí agus daoine le cosaint choimhdeach agus daoine le cead fanacht sa
Stát – féach thíos.</p>

<p>D’fhoilsigh an Roinn Dlí agus Cirt agus Comhionannas <a href="http://www.ria.gov.ie/en/RIA/GuidetoLivingIndependently.pdf/Files/GuidetoLivingIndependently.pdf">treoir
um maireachtáil neamhspleách (pdf)</a> do dhaoine a bhronntar stádas
dídeanaí nó cosaint choimhdeach nó cead fanacht dóibh.</p>
</div>
<div class="topic base_rules">
<h2 class="topic base_rules_title" id="l26640">Dídeanaithe</h2>

<h3>Dídeanaithe Choinbhinsiúin</h3>

<p>Faoi <a href="http://www.irishstatutebook.ie/1996/en/act/pub/0017/sec0003.html#zza17y1996s3">alt
3 d’Acht na nDídeanaithe 1996</a>, arna leasaithe. tá na cearta seo ag
dídeanaithe Choinbhinsiúin:</p>
<ul><li>An ceart chun fostaíocht a lorg agus a iontráil sa stát; </li>
  <li>An ceart chun aon ghnó, trádáil nó gairm a chleachtadh sa Stát; </li>
  <li>An ceart chun rochtain ar oideachas agus oiliúint ar an mbealach céanna
    agus ar a mhéad céanna i ngach gné le saoránach Éireannach; </li>
  <li>An ceart chun an cúram agus na seirbhísí leighis chéanna agus na
    sochair leasa shóisialaigh chéanna, lena n-áirítear tithíocht, le
    saoránach Éireannach; </li>
  <li>An ceart chun cónaí sa Stát; </li>
  <li>Na cearta céanna taistil isteach nó amach ón stát leo siúd a mbíonn
    saoránaigh Éireannacha i dteidil dóibh [tabhair faoi deara: bíonn sé
    seo ar an mbonn go n-eisíonn an tAire Dlí agus Cirt agus Comhionannais
    cáipéis taistil]; </li>
  <li>An tsaoirse chéanna chun a gcreideamh a chleachtadh agus an tsaoirse
    chéanna maidir le hoideachas creidimh a leanaí le saoránach Éireannach;
  </li>
  <li>An ceart don rochtain chéanna ar na cúirteanna le saoránach
    Éireannach; </li>
  <li>An ceart céanna chun cumainn agus ceardchumainn a bhunú agus a bheith
    ina mball díobh le saoránach Éireannach; </li>
  <li>An ceart chun maoin réadach nó phearsanta nó leas sa mhaoin sin a
    shealbhú, a choinneáil, a dhiúscairt nó déileáil ar bhealach éigin
    eile léi sa tslí chéanna agus faoi réir na n-oibleagáidí agus na
    dteorainneacha céanna le saoránach Éireannach. </li>
  <li>An ceart chun cur isteach chuig an Aire Dlí agus Cirt agus Comhionannais
    ar chead <a href="family_reunification_for_refugees_in_ireland.html">do
    bhall dá dteaghlaigh nó páirtnéir sibhialta</a> chun iontráil agus
    cónaí sa Stát. </li>
</ul><h3>Dídeanaithe chláir</h3>

<p>Beidh an teidlíocht chéanna ag dídeanaí cláir, don tréimhse a mbíonn
teidlíocht acu chun fanacht sa stát, ar na cearta agus na pribhléidí a
thugtar do dídeanaithe Choinbhinsiúin.</p>
</div>
<div class="topic base_rates">
<h2 class="topic base_rates_title" id="lb0851">Cosaint choimhdeach</h2>

<p>Faoi <a href="http://www.irishstatutebook.ie/eli/2013/si/426/made/en/print">Rialacháin
an Aontais Eorpaigh (Cosaint Choimhdeach) 2013</a>, tá na cearta seo ag daoine
le stádas cosaint choimhdeach: </p>
<ul><li>An ceart chun fostaíocht a lorg agus a iontráil sa Stát; </li>
  <li>An ceart chun aon ghnó, trádáil nó gairm a chleachtadh sa Stát; </li>
  <li>An ceart chun rochtain ar oideachas agus oiliúint ar an mbealach céanna
    agus ar a mhéad céanna i ngach gné le saoránach Éireannach; </li>
  <li>An ceart chun an cúram agus na seirbhísí leighis chéanna agus na
    sochair leasa shóisialaigh chéanna, lena n-áirítear tithíocht, le
    saoránach Éireannach; </li>
  <li>An ceart chun cónaí sa Stát; </li>
  <li>Na cearta céanna taistil isteach nó amach ón stát leo siúd a mbíonn
    saoránaigh Éireannacha i dteidil dóibh </li>
  <li>An ceart chun cur isteach chuig an Aire Dlí agus Cirt agus Comhionannais
    ar chead <a href="family_reunification_for_refugees_in_ireland.html">do
    bhall dá dteaghlaigh nó páirtnéir sibhialta</a> chun iontráil agus
    cónaí sa Stát. </li>
</ul></div>
<div class="topic base_howtoapply">
<h2 class="topic base_howtoapply_title" id="l6aec2">Cead fanacht</h2>

<p>Cé nach leagtar amach sa reachtaíocht é, is iondúil go mbronntar an cuid
is mó de na cearta agus na pribhléidí céanna ar dhaoine a dtugtar <a shape="rect" href="leave_to_remain.html">cead fanacht</a> dóibh agus
dídeanaithe Choinbhinsiúin, faoi alt 3 d’Acht na nDídeanaithe 1996, arna
leasaithe. Níl an ceart acu chun athaontú teaghlaigh ach féadann aon duine a
bhíonn i dteideal cónaí agus fanacht sa Stát cur isteach chuig an Aire chun
ceadú do bhaill teaghlaigh a bheith leo. Féadann an tAire Dlí agus Cirt agus
Comhionannais cead a bhronnadh nó a dhiúltú ar bhonn discréideach.</p>
</div>
</div>
</html>
