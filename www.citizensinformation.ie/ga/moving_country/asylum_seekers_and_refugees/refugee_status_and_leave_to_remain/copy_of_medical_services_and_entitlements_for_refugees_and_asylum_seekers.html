<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Seirbhísí leighis agus teidlíochtaí leasa shóisialaigh le doinnedo
  dhídeanaithe agus daoine a dtugtar cead chun fanacht doibh
</title>
    
    <meta name="description" content="Seirbhísí míochaine agus teidlíochtaí leasa shóisialaigh a chuirtear ar fáil do dhaoine le stádas dídeanaithe nó cosanta coimhdí nó cead fanachta.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Seirbhísí leighis agus teidlíochtaí leasa shóisialaigh le doinnedo
  dhídeanaithe agus daoine a dtugtar cead chun fanacht doibh</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l5a398">Seirbhísí leighis</a></li><li><a href="#l1397b">Teidlíochtaí leasa shóisialaigh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Má bhronntar cosaint idirnáisiúnta (stádas dídeanaithe nó cosanta
coimhdí) ort, tá tú i dteideal cúram agus seirbhísí leighis agus sochair
leasa shóisialaigh a fháil ar bhonn céanna mar shaoránach Éireannach.</p>

<p>D’fhoilsigh an Roinn Dlí agus Cirt agus Comhionannas <a href="http://www.ria.gov.ie/en/RIA/GuidetoLivingIndependently.pdf/Files/GuidetoLivingIndependently.pdf">treoir
um maireachtáil neamhspleách (pdf)</a> do dhaoine a bhronntar stádas
dídeanaí nó cosaint choimhdeach nó cead fanacht dóibh.</p>
</div>
<div class="topic base_rules">
<h2 class="topic base_rules_title" id="l5a398">Seirbhísí leighis</h2>

<p>Leanfaidh na <a shape="rect" href="../services_for_asylum_seekers_in_ireland/medical_services_and_entitlements_for_asylum_seekers.html">seirbhísí
leighis a fuair tú mar iarrthóir tearmainn</a> ar aghaidh má bhronntar
stádas dídeanai nó cosanta coimhdí nó cead fanachta ort, mar nach bhfuil
difear ar bith sa soláthar d’iarrthóirí tearmainn agus daoine le stádas
dídeanaithe nó cosanta coimhdí dídeanaithe nó cead fanachta. </p>

<p>Tabharfaidh an fáilteoir ag d’ionad sláinte áitiúil (féach 'Cá háit
a ndéanfaidh mé iarratas' thíos) foirm iarratais ar chárta leighis duit. Ba
chóir duit í seo a chomhlíonadh agus a sheoladh ar ais chuig an <a href="http://www.hse.ie/eng/services/list/1/LHO/">Oifig Sláinte Áitiúil</a>
chomh luath agus is féidir. Ligeann cárta leighis duit agus do do theaghlach
rochtain a fháil ar sheirbhísí leighis saor in aisce. Mura gcuireann tú
isteach ar chárta leighis agus mura bhfaigheann tú ceann, iarrfar ort íoc as
seirbhísí áirithe leighis. Nuair a dhéanann tú iarratas ar <a href="../../../health/entitlement_to_health_services/medical_card.html">chárta
leighis</a>, roghnaíonn tú dochtúir a bhfuil páirt á glacadh aige/aici sa
scéim agus iarrann tú ar an dochtúir d’fhoirm iarratais a shíniú chun
glacadh leat mar othar. Déan teagmháil le d’Oifig Sláinte Áitiúil chun
teacht ar shonraí ar LGanna i do cheantar.</p>

<p>Cuireann cárta leighis ar do chumas, arna eisiúint ag Feidhmeannacht na
Seirbhíse Sláinte, seirbhísí liachleachtóra ghinearálta a fháil saor in
aisce; <a shape="rect" href="/ga/health/entitlement_to_health_services/prescribed_drugs_and_medicines.html">drugaí
agus cógais ar oideas</a> (le roinnt eisceachtaí); <a href="../../../health/hospital_services/hospital_services_introduction.html">seirbhísí
mar othar cónaitheach in ospidéal poiblí; seirbhísí othair
sheachtraigh</a>; seirbhísí fiaclóireachta, optúla agus cluaise; gairis
leighis; <a shape="rect" href="/ga/health/women_s_health/maternity_and_infant_welfare_services.html">seirbhísí
chúram máithreachais agus naíonán</a>. Íocfar deontas €10.16 in airgead
tirim ar bhreith gach leanbh. Cuirfear seirbhísí síceolaíochta ar fáil
dóibh siúd ar tharla tráma dóibh de thoradh pianta, éignithe, nó
droch-eispéireas eile ina saol. </p>
<ul><li>D’fhéadfadh liostaí feithimh a bheith ag Oifig Sláinte Áitiúil do
    na seirbhísí seo agus leithdháilfear tús áite ar bhunús riachtanais
    leighis. </li>
  <li>Má tá tú ag iompar clainne nó má tá leanaí óga agat, ba cheart
    duit dul i dteagmháil leis an <a shape="rect" href="/ga/health/care_in_your_community/public_health_nurses.html">Altra
    Sláinte Poiblí</a> (ASP) i d’ionad sláinte áitiúil. Fanfaidh an
    t-altra i dteagmháil leat fad is a bhíonn tú ag iompar agus i ndiaidh
    bhreith do linbh agus tabharfaidh siad cabhair agus comhairle duit. </li>
  <li>Má tá ioncam ró-ard agat le leas a bhaint as carta leighis, tá tú
    fós i dteideal <a shape="rect" href="/ga/health/hospital_services/hospital_services_introduction.html">seirbhísí
    ospidéil</a> ghinearálta a fháil. Beidh ort íoc as seirbhísí eile ar
    nós seirbhísí liachleachtóra ghinearálta. Féadfaidh tú <a shape="rect" href="/ga/health/health_insurance/private_health_insurance.html">árachas
    leighis</a> a fháil le do riachtanas leighis féin agus riachtanas do
    chlainne a chumhdach. </li>
</ul></div>
<div class="topic base_rates">
<h2 class="topic base_rates_title" id="l1397b">Teidlíochtaí leasa shóisialaigh</h2>

<p>Mar tá stádas dídeanaithe nó cosanta coimhdí agat, tá an ceart céanna
agat cur isteach ar íocaíochtaí leasa shóisialaigh is atá ag saoránach
Éireannach ar bith. Tá rialacha agus coinníollacha ag baint le gach
íocaíocht leasa shóisialaigh. Ní gá go gcomhlíonfá an <a shape="rect" href="/ga/social_welfare/irish_social_welfare_system/social_assistance_payments/residency_requirements_for_social_assistance_in_ireland.html">coinníoll
gnáth-chónaithe,</a> ach caithfidh tú coinníollacha eile a chomhlíonadh.
Tá réimse leathan íocaíochtaí leasa shóisialaigh ann, agus gheobhaidh tú
cúnamh i do oifig leasa shóisialaigh áitiúil nó ionad Intreo le cur
isteach ar an íocaíocht chuí a fheileann do chás - féach 'Cá háit a
dhéanfaidh mé iarratas' thíos.</p>

<p>Má tá <a href="leave_to_remain.html">cead fanachta</a> agat, tá an
ceart céanna agat cur isteach ar íocaíochtaí leasa shóisialaigh. Áfach,
má fhaigheann tú íocaíocht leasa shóisialaigh, is féidirgo mbeadh
éifeacht ar athnuacháin do chead chun fanacht nó iarratas ar
shaoránacht.</p>

<p>Seo a leanas roinnt samplaí de íocaíochtaí leasa shóisialaigh: </p>
<ul><li>Tá sé de cheart agat do bheatha a shaothrú. Mar sin má tá tú in ann
    obair a dhéanamh ach go bhfuil tú as obair faoi láthair, féadfaidh tú
    cur isteach ar <a shape="rect" href="/ga/social_welfare/social_welfare_payments/unemployed_people/jobseekers_allowance.html">Liúntas
    Cuardaitheora Poist</a> </li>
  <li>Mura bhfuil tú in ann aon obair a dhéanamh de bharr míchumais nó
    tinnis féadfaidh tú cur isteach ar <a shape="rect" href="/ga/social_welfare/social_welfare_payments/disability_and_illness/disability_allowance.html">Liúntas
    Míchumais</a> </li>
  <li>Mura bhfuil tú in ann aon obair a dhéanamh de bhrí gur tuismitheoir
    aonair tú féadfaidh tú cur isteach ar <a shape="rect" href="/ga/social_welfare/social_welfare_payments/social_welfare_payments_to_families_and_children/one_parent_family_payment.html">Íocaíocht
    Teaghlaigh Aontuismitheora</a> </li>
  <li>Más tuismitheoir nó caomhnóir gasúir tú féadfaidh tú cur isteach
    ar <a shape="rect" href="/ga/social_welfare/social_welfare_payments/social_welfare_payments_to_families_and_children/child_benefit.html">Shochar
    Linbh</a> </li>
</ul><p>Fad is atá tú ag fanacht ar thoradh do iarratais ar íocaíocht leasa
shóisialaigh, féadfaidh tú cur isteach ar <a shape="rect" href="/ga/social_welfare/social_welfare_payments/supplementary_welfare_schemes/supplementary_welfare_allow.html">Liúntas
Leasa Forlíontach</a>. Déan iarratas chuig an t-ionadaí na Roinne Coimirce
Sóisialaí (tugadh Oifigeach Leasa Pobail air roimhe seo).</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>
Déan teagmháil le d'<a href="http://www.hse.ie/eng/services/list/2/healthcentres/">ionad sláinte
áitiúil</a> agus <a href="http://www.welfare.ie/en/Pages/List-of-Social-Welfare-Local-and-Branch-Offices-by-County.aspx">d'oifig
leasa shóisialaigh áitiúil nó ionad Intreo.</a> </div>
</div>
</html>
