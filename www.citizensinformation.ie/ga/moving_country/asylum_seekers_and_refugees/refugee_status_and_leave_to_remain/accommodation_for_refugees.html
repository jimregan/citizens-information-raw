<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cóiríocht do dhaoine ar deonaíodh stádas dídeanaí nó cosanta
  coimhdí dóibh nó ar tugadh cead dóibh chun fanacht
</title>
    
    <meta name="description" content="Cuirtear cóiríocht ar fáil anseo do dhídeanaithe Coinbhinsiúin agus Cláir agus do dhaoine a fhaigheann cead fanacht in Éirinn. Forbhreathnú ar na seirbhísí.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cóiríocht do dhaoine ar deonaíodh stádas dídeanaí nó cosanta
  coimhdí dóibh nó ar tugadh cead dóibh chun fanacht</h1>
	
<ul class="anchorlinks"><li><a href="#ld4609">Dídeanaithe cláir</a></li><li><a href="#l28d4e">Dídeanaithe coinbhinsiún agus daoine ar
tugadh cosaint choimhdeach nó cead dóibh chun fanacht</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="ld4609">Dídeanaithe cláir</h2>

<p>Cuirtear cóiríocht ar fáil do dhídeanaithe Cláir nuair a thagann siad
isteach sa Stát. D’fhéadfadh go mbeadh an chóiríocht seo i bhfoirm ionad
fáiltithe, leaba agus bricfeasta, óstán, brú, teach nó árasán.</p>
</div>
<div class="topic base_rules">
<h2 class="topic base_rules_title" id="l28d4e">Dídeanaithe coinbhinsiún agus daoine ar
tugadh cosaint choimhdeach nó cead dóibh chun fanacht</h2>

<p>Má deonaíodh <a href="../the_asylum_process_in_ireland/refugees_asylum_seekers_introduction.html">cosaint idirnáisiúnta (stádas
dídeanaí nó cosanta coimhdí) nó cead duit chun fanacht</a> agus ma bhí
cónaí ort in ionad cóiríochta soláthair dhírigh, beidh ort an t-ionad sin
a fhágáil agus aistriú isteach i gcóiríocht eile. D’fhéadfadh seo a
bheith i dtithíocht shóisialta (tithíocht phoiblí) nó i dtithíocht
phríobháideach ar cíos. Is féidir leat bogadh anois chun cónaí in aon
chuid den Stát is mian leat. Má bhí cónaí ort cheana féin i gcóiríocht
phríobháideach ar cíos, ní imreoidh d’athrú stádais tionchar ar do
chúinsí láithreacha tithíochta.</p>

<p>Féadfaidh tú níos mó faisnéise a léamh faoi chóiríocht a aimsiú sa
<a href="http://www.ria.gov.ie/en/RIA/GuidetoLivingIndependently.pdf/Files/GuidetoLivingIndependently.pdf">treoir
seo maidir le maireachtáil neamhspleách (pdf)</a> do dhaoine ar deonaíodh
stádas dídeanaí nó cosanta coimhdí dóibh nó ar tugadh cead dóibh chun
fanacht.</p>

<h3>Tithíocht shóisialta</h3>

<p>Is iad na húdaráis áitiúla is mó a chuireann tithíocht shóisialta ar
fáil do dhaoine nach bhfuil sé d’acmhainn acu a dtithe féin a cheannach.
Cuirtear tithíocht údaráis áitiúil ar fáil do dhaoine de réir
incháilitheachta agus riachtanas. Tá cíosanna bunaithe ar chumas an
teaghlaigh chun íoc. Cuireann comhlachais tithíochta agus comharchumainn
tithíochta, chomh maith leis sin, tithíocht shóisialta ar fáil do dhaoine
nach bhfuil in ann a gcuid tithe féin a cheannach.</p>

<p>Ba cheart duit clárú a dhéanamh ag oifig d’údaráis áitiúil go
gcuirfear thú ar <a href="../../../housing/local_authority_and_social_housing/applying_for_local_authority_housing.html">an
liosta feithimh le haghaidh tithíochta</a>. Tá roinnt roghanna tithíochta ag
na húdaráis áitiúla ag brath ar do leibhéal ioncaim agus do riachtanas
tithíochta.</p>

<h3>Tithíocht phríobháideach ar cíos</h3>

<p>Mura gcáilítear thú do thithíocht shóisialta nó má tá liosta fada
feithimh ann do thithíocht shóisialta, ba cheart duit machnamh a dhéanamh ar
chónaí i gcóiríocht phríobháideach ar cíos, a bheidh ort féin a
aimsiú. B’fhéidir go gcáileoidh tú do chúnamh airgeadais maidir leis an
gcíos a íoc faoi cheann de na scéimeanna a leanas:</p>
<ul><li>Tá <a href="../../../housing/renting_a_home/housing_assistance_payment.html">an
    Íocaíocht Cúnaimh Tithíochta (ÍCT)</a> á tabhairt isteach mar fhoirm
    de thacaíocht tithíochta sóisialta do dhaoine a bhfuil riachtanas
    fadtéarmach tithíochta acu. Tá an íocaíocht á riar ag údaráis
    áitiúla – féach ‘Cá ndéanfaidh mé iarratas?’ thíos.</li>
  <li>Má chónaíonn tú i gcontae nach bhfuil an ÍCT ar fáil go fóill ann,
    féadfaidh d’ionadaí áitiúil den Roinn Coimirce Sóisialaí <a href="../../../social_welfare/social_welfare_payments/supplementary_welfare_schemes/rent_supplement.html">Forlíonadh
    Cíosa</a> a íoc leat (tugadh an tOifigeach Leasa Pobail ar an duine seo
    roimhe seo) mura bhfuil an mhaoin agat chun íoc as an gcíos tú féin.
    Nuair a aimsíonn tú teach nó árasán lena fháil ar cíos, ba cheart
    duit iarratas a dhéanamh le hionadaí na Roinne ar Fhorlíonadh Cíosa –
    féach ‘Cá ndéanfaidh mé iarratas?’ thíos.</li>
</ul><p>D’fhoilsigh an Bord um Thionóntachtaí Cónaithe Príobháideacha <a href="http://prtb.ie/docs/default-source/tenant-guides/good-tenant-guide-2015.pdf?sfvrsn=2">treoir
maidir le bheith i do thionónta maith (pdf)</a>.</p>

<h3>Easpa Dídine</h3>

<p>Má bhíonn easpa dídine ort nó má cheapann tú go mb’fhéidir go
gcaillfidh tú do theach, ba cheart duit teagmháil a dhéanamh, go
ginearálta, le d’údarás áitiúil chun rochtain a fháil ar chóiríocht.
I mBaile Átha Cliath agus i gCorcaigh, soláthraíonn na húdaráis áitiúla
agus an Roinn Coimirce Sóisialaí seirbhísí tiomnaithe do dhaoine gan
dídean. Tugtar sonraí inár gcáipéis ar <a href="../../../housing/losing_your_home/agencies_for_homeless_people.html">ghníomhaireachtaí
a sholáthraíonn seirbhísí do dhaoine gan dídean</a> faoin áit ar cheart
iarratas a dhéanamh ar na tacaíochtaí éagsúla.</p>

<h3>Teach a cheannach</h3>

<p>Má tá dóthain airgeadais agus ioncam rialta agat, féadfaidh tú iarratas
a dhéanamh ar mhorgáiste chun <a href="../../../housing/owning_a_home/">teach
a cheannach</a>.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Déan teagmháil le <a href="http://www.environ.ie/en/localgovernment/localgovernmentadministration/localauthorities/">d’údarás
áitiúil</a>.</p>

<p>Déan teagmháil le <a href="http://www.welfare.ie/en/Pages/otheroffice/community-welfare-office-contact.aspx">hionadaí
na Roinne</a>.<br></p>
</div>
</div>
</html>
