<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cead chun fanacht in Éirinn
</title>
    
    <meta name="description" content="Féadfar cead chun fanacht in Éirinn a thabhairt do dhaoine ar diúltaíodh stádas dídeanaithe nó cosanta coimhdí a bhronnadh orthu. Tugadh cead fanachta do roinnt tuismitheoirí de leanaí ar shaoránaigh Éireannacha iad chomh maith.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cead chun fanacht in Éirinn</h1>
	
<ul class="anchorlinks"><li><a href="#lc66f4">Réamhrá</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Caithfidh náisiúnaigh coigríche seachas <a shape="rect" href="../../moving_to_ireland/rights_of_residence_in_ireland/residence_rights_eu_national.html">naisiúnaigh
ón LEE agus ón Eilbhéis</a> cead a fháil chun cónaí in Éirinn. Tá <a href="../../moving_to_ireland/rights_of_residence_in_ireland/types_residence_permission_non_eea_nationals.html">cineálacha
difriúla ceada</a> ann le haghaidh náisiúnach neamh-LEE, cead le haghaidh <a shape="rect" href="../../moving_to_ireland/studying_in_ireland/immigration_nonEEA_students.html">mac
léinn</a> agus cead do dhaoine <a shape="rect" href="../../../employment/migrant_workers/employment_permits/overview_employment_permits.html">a
oibríonn in Éirinn</a> san áireamh. Is daoine ar bronnadh <a shape="rect" href="rights_of_convention_programme_refugees_people_given_leave_to_remain.html">stádas
dídeanaithe</a> orthu na náisiúnaigh neamh-LEE eile a bhfuil cead acu
fanacht in Éirinn. Tugtar <em>cead fanachta</em> ar chineál áirithe amháin
ceada chun cónaí in Éirinn. Is stádas é seo a bhronntar de rogha an Aire
Dlí agus Cirt agus Comhionannais. Féadfar cead fanachta a bhronnadh ar
dhaoine ar <a shape="rect" href="../the_asylum_process_in_ireland/if_your_application_for_refugee_status_is_refused.html">diúltaíodh
iad a dhearbhú mar dhídeanaithe</a> ach nach bhfuil tar éis filleadh abhaile
ar chúis dhaonnúil nó ar chúis an-láidir eile. Féadfar é a bhronnadh ar
náisiúnaigh neamh-AE ar diúltaíodh iad a dhearbhú mar dhídeanaithe,
freisin, agus nach bhfuil i dteideal <a href="http://www.orac.ie/website/orac/oracwebsite.nsf/page/AJNR-9DVGAX1211128-en/%24File/ORAC%20SP%20INFORMATION%20NOTE%2027.11.13.pdf">fochosanta
(pdf).</a> </p>

<h3>Daoine a fhaigheann cead fanachta </h3>

<p>Féadfar cead chun fanacht sa Stát a thabhairt do dhuine ar diúltaíodh
é/í a dhearbhú mar dhídeanaí agus nach bhfuil i dteideal cosanta coimhdí.
Is féidir le duine tarraingt siar ón bpróiseas tearmainn agus cead a lorg
chun fanacht sa Stát. Tugtar cead fanachta de rogha an Aire Dlí agus Cirt
agus Comhionannais, go hiondúil ar chúiseanna daonnúla. </p>

<p>Tá 2 ghrúpa iarrtha tearmainn ar féidir cead a bhronnadh orthu chun
fanacht sa Stát: </p>
<ul><li>Iad siúd a tharraingíonn siar ón bpróiseas tearmainn </li>
  <li>Iad siúd ar dhiúltaigh an Coimisinéir Iarratas do Dhídeanaithe
    dearbhú mar dhídeanaithe a bhronnadh orthu, ar theip orthu athrú a
    dhéanamh ar an gcinneadh seo tríd an mBinse Achomhairc Dídeanaithe agus
    ar diúltaíodh a n-iarratas ar fhochosaint </li>
</ul><p>Is iad seo na daoine a tharraingíonn siar ón bpróiseas tearmainn chun
cead fanachta a lorg de ghnáth: </p>
<ul><li>Daoine a phósann nó a dhéanann <a href="http://www.inis.gov.ie/en/INIS/Pages/Civil%20Partnership">páirtnéireacht
    shibhialta</a> le saoránach Éireannach agus </li>
  <li>Daoine a phósann nó a dhéanann páirtnéireacht shibhialta le
    saoránach AE </li>
</ul><h3>Tuismitheoirí de leanaí ar shaoránaigh Éireannacha iad</h3>

<p>Faoin <a href="http://www.inis.gov.ie/en/INIS/Pages/WP09000196">Scéim um
Leanaí a Rugadh in Éirinn (IBC/05)</a> tugadh cead fanachta tosaigh de 2
bhliain, do roinnt tuismitheoirí neamh-LEE le leanaí a rugadh sa Stát roimh
an 1 Eanáir 2005. I 2007, 2010 agus 2013 síníodh an cead fanachta le
haghaidh mórán díobh faoi réir coinníollacha áirithe. Ó Deireadh
Fómhair 2015, tá <a href="http://www.inis.gov.ie/en/INIS/Pages/WP07000030">nós imeachta nua</a> um
athnuachan a gcead fanachta a dhéanamh - féach 'Conas iarratas a dhéanamh'
thíos.</p>

<p>Ar 8 Márta 2011 rialaigh an Chúirt Cheartais Eorpach (CCE) ar an gcás
Zambrano <a href="http://curia.europa.eu/jurisp/cgi-bin/form.pl?lang=EN&amp;Submit=rechercher&amp;numaff=C-34/09">C
34/09</a>, nach féidir le haon bhallstát Eorpach diúltiú do thuismitheoirí
neamh-AE de leanbh cleithiúnach ar shaoránach é, agus a bhfuil cónaí air,
i mballstát Eorpach ceart cónaithe agus oibre sa bhallstát sin. Má
chomhlíonann siad <a href="http://www.inis.gov.ie/en/INIS/Pages/WP16000113">critéir Zambrano</a>,
d’fhéadfaí go dtabharfaí cead do na tuismitheoirí neamh-LEE cónaí agus
oibriú in Éirinn gan ceanglais cead fostaíochta nó cead gnó. </p>

<p>Ó Deireadh Fómhair 2015, tá <a href="http://www.inis.gov.ie/en/INIS/Pages/WP07000030">nós imeachta
iarratais</a> nua do thuismitheoirí neamh-LEE a dhéanann iarratais ar chead
fanachta bunaithe ar thuismíocht linbh ar shaoránaigh Éireannacha é/í -
féach 'Conas iarratas a dhéanamh' thíos.</p>

<h3>Cearta daoine ar bronnadh cead fanachta orthu </h3>

<p>Tá go leor de na cearta céanna ag daoine a fhaigheann cead fanachta <a shape="rect" href="rights_of_convention_programme_refugees_people_given_leave_to_remain.html">agus
atá ag daoine a bhaineann stádas dídeanaithe nó cosanta coimhdí amach</a>.
Caitfidh siad bheith in a gcónaí in Éirinn ar feadh 5 bliana chun bheith i
dteideal iarratas a dhéanamh ar <a shape="rect" href="../../irish_citizenship/becoming_an_irish_citizen_through_naturalisation.html">shaoránacht.</a>
Níl ceart acu i leith <a shape="rect" href="family_reunification_for_refugees_in_ireland.html">athaontú
teaghlaigh</a> ach féadfaidh aon duine atá i dteideal cónaí agus fanacht sa
Stát iarratas a chur chuig an Aire chun go gceadódh sé do dhaoine
muinteartha teacht isteach sa Stát freisin. Féadfaidh an tAire Dlí agus Cirt
agus Comhionannais cead a bhronnadh nó a dhiúltiú ar bhonn lánroghnach.
Níl na tuismitheoirí náisiúnaigh coigríche a fhaigheann cead fanachta faoi
Scéim Leanaí a Rugadh in Éirinn (IBC/05) cáilithe chun deontais tríu
leibhéal nó táillí a fháil.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p><strong>I gcás iad siúd a tharraingíonn siar ón bpróiseas
tearmainn</strong>, is é seo a leanas an bealach ina lorgaítear cead
fanachta: </p>
<ul><li>Más <a shape="rect" href="http://www.inis.gov.ie/en/INIS/Pages/WP07000024">céile nó
    páirtnéir sibhialta le saoránach Éireannach tu tá sonraí maidir le
    iarratas ar chead fanachta</a> ar fáil ar suíomh na Seirbhíse
    Eadóirseachta agus Inimirce na hÉireann (SEIÉ). Más <a shape="rect" href="http://www.inis.gov.ie/en/INIS/Pages/EU%20Treaty%20Rights">ball
    teaghlaigh le saoránach LEE nó an Eilvéis</a> tú déanann tú iarratas
    i scríbhinn le SEIÉ Rannóg um Chearta Chonradh AE - féach 'Cá háit a
    ndéanfaidh mé iarratas' thíos. </li>
  <li>Caithfidh an doiciméadúchán bunaidh, ar nós do dheimhniú phósta nó
    pháirtnéireachta shibhialta, a bheith iniata le do litir iarratais. </li>
  <li>Measfaidh an SEIÉ d'iarratas ansin agus cuirfidh sí comhairle ar an
    Aire Dlí agus Cirt agus Comhionannais a dhéanfaidh cinneadh i dtaobh
    d'iarratais. </li>
  <li>Cuirfear fógra scríofa chugat i dtaobh thoradh d'iarratais. </li>
</ul><p><strong>Má dhéanann tú iarratas ar chead fanachta mar thuismitheoir linbh
ar shaoránach Éireannach é/í,</strong> ó 1 Deireadh Fómhair 2015,
caithfidh tú iarratas a dhéanamh tríd an fhoirm iarratais linbh ar
shaoránach Éireannach é/í (pdf) a úsáid. Tá treoirlínte maidir leis an
fhoirm a chomhlánú ar fáil ar shuíomh SEIÉ. Ba chóir duit an fhoirm
comhlánaithe chuig Rannán Cónaithe SEIÉ Aonad 4 a sheoladh – féach
‘Cá háit a ndéanfaidh mé iarratas’ thíos.</p>

<p>Má tá cead fanachta bronnta ort, caithfidh tú clárú le d’oifig
chlárúcháin inimirce áitiúil. Is d’oifig chlárúcháin inimirce
áitiúil é sin <a shape="rect" href="http://www.garda.ie/Controller.aspx?Page=31">Biúró Náisiúnta an
Gharda Síochána um Inimirce (BNGSI)</a> má tá cónaí ort i mBaile Átha
Cliath agus do <a shape="rect" href="http://findaddress.citizensinformation.ie/service_finder/">Cheanncheathrú
Ceantair an Gharda Síochána</a> má tá cónaí ort taobh amuigh de Bhaile
Átha Cliath. </p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Oifig um Chosaint Idirnáisiúnta</h3>
<p>
  
  <span class="field_dept address_field">Seirbhís Eadóirseachta agus Inimirce na hÉireann<br></span>
  

  
  79-83 Sráid an Mhóta Íochtarach<br>Baile Átha Cliath <br>D02 ND99<br>Éire
  <br>
  
</p>
<p>
  
  <strong>Uaireanta Oscailte:</strong>Lu-hAo 9.30rn-1in, 2-4.30in
  <br>
  

  
  <strong>Teil:</strong>+353 1 602 8000
  <br>
  

  

  
  <strong>Facs:</strong>+353 1 602 8122
  <br> 
  

  
  <strong>Láithreán Gréasáin:</strong> <a href="http://www.ipo.gov.ie/en/ipo/pages/home">http://www.ipo.gov.ie/en/ipo/pages/home</a>
  <br>
  

  

  

  
  <strong>R-phost:</strong> <a href="mailto:info@ipo.gov.ie">info@ipo.gov.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>An Rannóg um Chearta Chonradh AE</h3>
<p>
  
  <span class="field_dept address_field">An Roinn Dlí agus Cirt agus Comhionannais<br></span>
  

  
  Seirbhís Eadóirseachta agus Inimirce na hÉireann<br>13/14 Cé an Bhúrcaigh<br>Baile Átha Cliath 2<br>D02 XK70<br>Éire
  <br>
  
</p>
<p>
  

  

  

  

  

  

  

  
  <strong>R-phost:</strong> <a href="mailto:eutreatyrights@justice.ie">eutreatyrights@justice.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Rannóg Cónaithe Aonad 4</h3>
<p>
  
  <span class="field_dept address_field">An Roinn Dlí agus Cirt agus Comhionannais<br></span>
  

  
  Seirbhís Eadóirseachta agus Inimirce na hÉireann <br>Bosca BP 10003 <br>Baile Átha Cliath 2 <br>D02 XK70<br>ÉIRE 
  <br>
  
</p>
<p>
  

  

  

  

  
  <strong>Láithreán Gréasáin:</strong> <a href="http://www.inis.gov.ie/">http://www.inis.gov.ie/</a>
  <br>
  

  

  

  
</p>
</div></div>

</div>
</div>
</html>
