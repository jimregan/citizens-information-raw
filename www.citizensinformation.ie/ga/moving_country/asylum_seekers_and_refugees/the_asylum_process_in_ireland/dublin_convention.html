<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Rialachán Bhaile Átha Cliath III
</title>
    
    <meta name="description" content="Tugann an doiciméad seo achoimre ar Rialacháin Bhaile Átha Cliath, a sholáthraíonn meicníocht chun socrú na tíre atá freagrach as iarratas ar chosaint idirnáisiúnta a scrúdú.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Rialachán Bhaile Átha Cliath III</h1>
	
<ul class="anchorlinks"><li><a href="#lc66f4">Réamhrá</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Soláthraíonn <a href="http://www.orac.ie/website/orac/oracwebsite.nsf/page/eudublinIIIregulation-main-en">Rialachán
Bhaile Átha Cliath III</a> an bunús dlíthiúil chun na critéir agus an
mheicníocht a bhunú chun an ballstát a dheimhniú atá freagrach as scrúdú
a dhéanamh ar iarratas ar chosaint idirnáisiúntaa rinne náisiúnach tríú
tíre nó duine gan stát i gceann amháin de na ballstáit. Tugtar nós
<em>imeachta Bhaile Átha Cliath</em> ar an meicníocht seo. Baineann
Rialachán Bhaile Átha Cliath III le 32 tír lena n-áirítear ballstáit an
AE, an Íoslainn, an Iorua, Lichtinstéin agus an Eilvéis. Sa cháipéis seo,
tagraítear dóibh mar <em>thíortha Bhaile Átha Cliath</em>.</p>

<p>Nuair a dhéanann tú d’<a href="applying_for_refugee_status_in_ireland.html">iarratas ar chosaint
idirnáisiúnta</a>, féadtar do chás a scrúdú faoi Rialachán Bhaile Átha
Cliath III. Is fútsa atá sé chun ionadaíocht <strong>scríofa</strong> a
dhéanamh, ina leith seo, leis an gCoimisinéir um Iarratais ó Dhídeanaithe,
Aonad Rialachán Bhaile Átha Cliath – féach ‘Cá ndéanfaidh mé
iarratas?’ thíos. Cuirfidh an Coimisinéir san áireamh gach ceist ábhartha
arb eol dó/di, lena n-áirítear aon ionadaíocht a rinne tú féin nó a
rinneadh thar do cheann nuair a bhíonn cinneadh á dhéanamh ar cibé acu an
aistreofar nó nach n-aistreofar d’iarratas.</p>

<h3>Breithniú ar d’iarratas faoi Rialachán Bhaile Átha Cliath III</h3>

<p>I roinnt cásanna, ceanglófar ar iarratasóirí páirt a ghlacadh in
agallamh ar leith a bhaineann le hiarratas faoi Rialachán Bhaile Átha Cliath
III. Is gnáiche, áfach, go mbaileofar an fhaisnéis sin i gcaitheamh an
agallaimh thosaigh nó mar thoradh ar fhianaise i leith méarloirg.</p>

<p>Más dealraitheach, ag aon tráth i rith an imscrúdaithe ar d’iarratas,
gur cheart déileáil le d’iarratas i dtír eile de chuid Bhaile Átha
Cliath, féadtar déileáil le d’iarratas i gcomhréir leis an Rialachán.</p>

<p>D’fhéadfadh go mbeadh do chás ina chás ina n-iarrann Éire <em>go
nglacann</em> tír Bhaile Átha Cliath eile <em>freagracht</em> as
d’iarratas. Mar shampla, tharlódh seo nuair a d’eisigh tír eile víosa
nó cead oibre duit nó sa chás gur thrasnaigh tú teorainn tír eile Bhaile
Átha Cliath go neamhrialta sula ndearna tú iarratas ar chosaint
idirnáisiúnta in Éirinn.</p>

<p>Mar mhalairt air sin, féadfaidh Éire a iarraidh go <em>nglacann</em> tír
eile Bhaile Átha Cliath d’iarratas <em>ar ais</em> mar gheall, mar shampla,
go ndearna tú éileamh ar chosaint idirnáisiúnta i dtír eile Bhaile Átha
Cliath agus nár tugadh an t-éileamh chun críche go fóill, nó go
n-aistarraingíonn tú d’éileamh ar chosaint idirnáisiúnta sa tír sin nó
gur diúltaíodh d’iarratas ar chosaint idirnáisiúnta agus go bhfuil tú in
Éirinn gan chead.</p>

<p>Leagtar amach thíos achoimre ar na teorainneacha éagsúla ama chun
<em>freagracht a ghlacadh as</em> cásanna agus cásanna <em>a ghlacadh ar
ais</em>:</p>

<h3>Freagracht a ghlacadh</h3>

<p>Ní mór iarratas ar thír Bhaile Átha Cliath eile chun freagracht a
ghlacadh as d’iarratas, is é sin, chun freagracht a ghlacadh as, a dhéanamh
laistigh de 3 mhí ó dháta d’iarratais. Ní mór don tír ar a ndearnadh
iarratas cinneadh a dhéanamh tráth nach déanaí ná 2 mhí ón dáta a
fuarthas an t-iarratas.</p>

<p>Sa chás nach ndéanann Éire an t-iarratas chun freagracht a ghlacadh as
iarratas ar chosaint idirnáisiúnta chuig an tír eile laistigh de thréimhse
3 mhí, tá an fhreagracht ar Éirinn.</p>

<p>Féadfaidh Éire iarraidh ar fhreagairt phráinneach ón tír ar a ndearnadh
iarratas i gcásanna inar diúltaíodh cead a thabhairt duit Éire a iontráil
nó fanacht in Éirinn. Chomh maith leis sin, féadfaidh Éire iarratas
práinneach a dhéanamh má gabhadh thú mar gheall ar fhanacht mhídhleathach
nó i ndiaidh go seirbheáiltear nó go ndéantar ordú aistrithe agus/nó sa
chás go bhfuil tú á choimeád faoi choinneáil. Luafaidh an t-iarratas na
cúiseanna atá leis an bhfreagairt phráinneach agus an tréimhse a bhfuiltear
ag súil le freagairt laistigh di. Beidh seachtain amháin, ar a laghad, i
gceist leis an tréimhse seo.</p>

<p>Má theipeann ar an tír a ndearnadh iarratas orthu gníomhú laistigh den
tréimhse 2 mhí nó den tréimhse mhí amháin dá dtagraítear thuas, is
ionann seo agus go nglacann an tír ar a ndearnadh iarratas le hiarratas na
hÉireann chun freagracht a ghlacadh as d’iarratas.</p>

<h3>Glacadh ar ais</h3>

<p>Ní mór iarratas ar thír Bhaile Átha Cliath eile chun iarratas <em>a
ghlacadh ar ais</em> a dhéanamh laistigh de 2 mhí ón dáta a fhaightear amas
<a href="eurodac_system.html">Eurodac</a>. Má tá an t-iarratas ar ghlacadh
ar ais bunaithe ar fhianaise eile, seolfar é chuig an tír eile Bhaile Átha
Cliath laistigh de 3 mhí tar éis an dáta a bhíonn Éire feasach go
bhféadfadh go bhfuil tír eile Bhaile Átha Cliath freagrach as
d’iarratas.</p>

<p>Sa chás go n-iarrann Éire ar thír eile Bhaile Átha Cliath chun
d’iarratas ar thearmann a ghlacadh ar ais, beidh dualgas ar thír Bhaile
Átha Cliath ar iarraidh uirthi an t-iarratas a ghlacadh ar ais, na
seiceálacha riachtanacha a dhéanamh. Ceanglaítear ar thír Bhaile Átha
Cliath, chomh maith, chun freagairt a thabhairt ar an iarratas a rinne Éire a
thapúla is féidir agus níl freagairt le tabhairt breis agus mí amháin tar
éis dháta an iarratais faoi chúinsí ar bith.</p>

<p>Sa chás go bhfuil iarratas na hÉireann bunaithe ar shonraí a fuarthas ó
chóras Eurodac, laghdaítear an teorainn ama mhí amháin dá dtagraítear
thuas anuas go dtí 2 sheachtain.</p>

<p>Sa chás nach bhfreagraíonn an tír ar a ndearnadh iarratas d’iarratas na
hÉireann chun an t-iarratas a ghlacadh ar ais laistigh de thréimhse mhí
amháin nó an tréimhse 2 sheachtain dá dtagraítear thuas, measfar gur
chomhaontaigh an tír ar a ndearnadh iarratas chun d’iarratas ar chosaint
idirnáisiúnta a ghlacadh ar ais.</p>

<p>Má dheimhnítear go bhfuil tír eile Bhaile Átha Cliath freagrach as
scrúdú a dhéanamh ar d’iarratas agus má chomhaontaíonn siad chun
freagracht a ghlacadh as aistriú d’iarratais, cuirfear ar an eolas thú (i
scríbhinn) go mbeartaítear thú a aistriú chuig an tír sin go ndéanfar
breithniú ar d’iarratas.</p>

<h3>Aontacht teaghlaigh</h3>

<p>Tabhair faoi deara go bhféadfadh Éire iarraidh ar thír eile Bhaile Átha
Cliath nó comhaontú a dhéanamh le tír eile Bhaile Átha Cliath chun
freagracht a ghlacadh as do chéile agus/nó do leanaí cleithiúnacha
mionaoiseacha, anuas ar d’iarratas, fiú mura ndearna do chéile nó do
leanaí cleithiúnacha mionaoiseacha iarratas ar chosaint idirnáisiúnta sa
tír de chuid Bhaile Átha Cliath a bhí freagrach as d’iarratas ar chosaint
idirnáisiúnta.</p>

<h3>Aistriú chuig tír eile Bhaile Átha Cliath</h3>

<p>Socróidh an Roinn Dlí agus Cirt agus Comhionannais go n-aistreofar
d’éileamh ar chosaint idirnáisiúnta. Déanfar an t-aistriú a luaithe is
indéanta is féidir agus tráth nach déanaí ná 6 mhí i ndiaidh an dáta a
ghlacann tír eile Bhaile Átha Cliath leis an iarratas. Cuirfear an tAire Dlí
agus Cirt agus Comhionnanas ar an eolas ar an gcinntiúchán d’fhonn
socruithe a dhéanamh do d’aistriú chuig an tír de chuid Bhaile Átha
Cliath atá i gceist.</p>

<h3>Achomharc Rialachán Bhaile Átha Cliath III</h3>

<p>Beidh 10 lá oibre agat ó dháta chinneadh an Choimisinéara um Iarratais
ó Dhídeanaithe chun achomharc a dhéanamh leis an mBinse Achomhairc do
Dhídeanaithe. Soláthrófar bileog faisnéise duit mar aon le fógra
achomhairc chun achomharc a dhéanamh. Cuirfidh aon achomharc a sheolann tú
aistriú d’iarratais ar fionraí ar feitheamh thoradh d’achomhairc.</p>

<p>Má dhéanann an Binse Achomhairc do Dhídeanaithe cinneadh an
Choimisinéara um Iarratais ó Dhídeanaithe a chur ar ceal, seolfaidh an Binse
Achomhairc do Dhídeanaithe d’iarratas chuig an gCoimisinéir um Iarratais ó
Dhídeanaithe lena scrúdú. Gheobhaidh tú fógra scríofa a chuirfidh tú ar
an eolas air seo.</p>

<h3>Tuilleadh faisnéise</h3>

<p>D’fhoilsigh Oifig an Choimisinéara um Iarratais ó Dhídeanaithe (an
ORAC) sraith bileog faoi Rialachán Bhaile Átha Cliath III. Tá <a href="http://www.orac.ie/website/orac/oracwebsite.nsf/page/AJNR-9RDERM105281-en/%24File/EU%20Dublin%20III%20Regulation%20leaflet%20for%20all%20asylum%20applicants.pdf">bileog
faisnéise ann do gach iarratasóir ar thearmann (pdf)</a>, bileog d’<a href="http://www.orac.ie/website/orac/oracwebsite.nsf/page/AJNR-9RDEU4105681-en/%24File/EU%20Dublin%20III%20Regulation%20leaflet%20for%20applicants%20in%20the%20Dublin%20procedure.pdf">iarratasóirí
atá i nós imeachta Bhaile Átha Cliath (pdf)</a> agus bileog do <a href="http://www.orac.ie/website/orac/oracwebsite.nsf/page/AJNR-9RDEUW1057251-en/%24File/EU%20Dublin%20III%20Regulation%20leaflet%20for%20children%20seeking%20international%20protection.pdf">leanaí
a bhfuil cosaint idirnáisiúnta á lorg acu (pdf)</a>.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<div class="inlinesio">
<p>
</p><div>
<h3>Oifig um Chosaint Idirnáisiúnta</h3>
<p>
  
  <span class="field_dept address_field">Seirbhís Eadóirseachta agus Inimirce na hÉireann<br></span>
  

  
  79-83 Sráid an Mhóta Íochtarach<br>Baile Átha Cliath <br>D02 ND99<br>Éire
  <br>
  
</p>
<p>
  
  <strong>Uaireanta Oscailte:</strong>Lu-hAo 9.30rn-1in, 2-4.30in
  <br>
  

  
  <strong>Teil:</strong>+353 1 602 8000
  <br>
  

  

  
  <strong>Facs:</strong>+353 1 602 8122
  <br> 
  

  
  <strong>Láithreán Gréasáin:</strong> <a href="http://www.ipo.gov.ie/en/ipo/pages/home">http://www.ipo.gov.ie/en/ipo/pages/home</a>
  <br>
  

  

  

  
  <strong>R-phost:</strong> <a href="mailto:info@ipo.gov.ie">info@ipo.gov.ie</a>
  <br>
  
</p>
</div></div>
</div>
</div>
</html>
