<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Córas Eurodac
</title>
    
    <meta name="description" content="Bhunaigh an tAontas Eorpach an córas Eurodac chun méarloirg na n-iarrthóirí tearmainn a chur i gcomparáid le méarloirg na n-inimirceach neamhdhleathach.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Córas Eurodac</h1>
	
<ul class="anchorlinks"></ul>
<div>

<div class="topic base_introduction">
<h2>Réamhrá</h2>

<p>Bhunaigh an tAontas Eorpach córas Eurodac chun méarloirg na n-iarrthóirí
tearmainn agus na n-inimirceach mídhleathach a chur i gcomparáid. Is éard is
cuspóir leis sa phróiseas tearmainn ná feidhmiú Rialachán Bhaile Átha
Cliath III a éascú, a chumasíonn cinneadh an Stáit a bhíonn freagrach as
imscrúdú iarratas cosanta idirnáisiúnta.</p>

<p>Cuireann <a href="http://www.citizensinformation.ie/categories-ga/ag-bogadh-tire/dideanaithe-agus-lucht-iarrtha-tearmainn/an-proiseas-tearmainn-in-eirinn/dublin_convention">Rialachán
Bhaile Átha Cliath III</a> meicníocht ar fáil chun socrú cén stát atá
freagrach as hiarratais ar chosaint idirnáisiúnta a dhéantar i gceann de
bhallstáit an Aontais Eorpaigh (AE) a scrúdú. D’aontaigh na hAirí
freagracha sa bhliain 1991, agus na ballstáit ag dúil le haithint na
n-eachtrannach a thaisc iarratas cosanta idirnáisiúnta cheana féin i
mballstát éigin eile, córas a bhunú ar fud an Chomhphobail le méarloirg na
n-iarrthóirí cosanta idirnáisiúnta a chur i gcomparáid.</p>

<p>Cuireann córas Eurodac ar chumas na mballstát iarrthóirí tearmainn agus
daoine a aithint a thrasnaigh críoch sheachtrach den AE ar bhealach
mí-rialta. Is féidir leis na ballstáit - trí chomparáid na méarlorg - a
chinneadh ar éiligh iarrthóir tearmainn nó náisiúnach eachtrannach a
aimsítear le bheith i láthair go mídhleathach laistigh de bhallstát cosaint
idirnáisiúnta i mballstát éigin eile. </p>

<p>Is éard is Eurodac ann ná Láraonad laistigh de <a href="../../../government_in_ireland/european_government/eu_institutions/european_commission.html">Choimisiún
an AE</a> a bhfuil bunachar sonraí ar ríomhaire aige le méarloirg na
n-iarrthóirí tearmainn a chur i gcomparáid agus córas chun sonraí
leictreonacha a tharchur idir ballstáit agus an bunachar sonraí. </p>

<p>I dteannta leis na méarloirg, áireofar go sonrach leis na sonraí a
sheolann ballstáit an ballstát bunaidh, áit agus dáta an iarratais chosaint
idirnáisiúnta más infheidhmithe, gnéas agus uimhir thagartha.
Tiomsaítear/Bailítear sonraí do dhuine ar bith os cionn 14 bliana d’aois
agus códaítear go díreach sa bhunachar sonraí iad ag an Lár-Aonad agus an
ballstát bunaidh. </p>

<p>I gcás na n-iarrthóirí tearmainn, coinnítear na sonraí ar feadh 10
mbliana mura bhfaigheann an duine aonair saoránacht cheann na mballstát,
nuair a léirscriostar a sonraí go láithreach. Coinnítear sonraí na
náisiúnach eachtrannach a ghabhtar agus iad ag iarraidh teorainn sheachtracha
a thrasnú go mí-rialta ar feadh dhá bhliain ón dáta ónar tugadh na
méarloirg. Léirscriostar na sonraí go láithreach ag deireadh an 2 bhliain
má:</p>
<ul><li>Má fhaigheann an náisiúnach eachtrannach cead cónaithe, nó </li>
  <li>Má tá críocha na mBallstát fágtha ina ndiaidh acu. </li>
</ul><p>I gcás na náisiúnach eachtrannach a fhaightear go mídhleathach laistigh
de bhallstát, ligeann Eurodac comparáid a dhéanamh idir a méarloirg agus na
cinn atá sa bhunachar sonraí lárnach chun a chinntiú an ndearna an duine
sin iarratas ar chosaint idirnáisiúnta i mballstát eile cheana féin. Tar
éis na méarloirg a bheith tarchurtha chun críoch na comparáide, ní
stórálann Eurodac a thuilleadh iad. </p>

<p>Maidir le cosaint sonraí pearsanta, ní mór do na ballstáit bhunaidh chun
a chinntiú go dtógtar na méarloirg go dlíthiúil chomh maith le
hoibríochtaí lena mbaineann úsáid, traschur, caomhnú nó léirscriosadh na
sonraí iad féin. </p>

<h3>Feidhmiú Eurodac in Éirinn</h3>

<p>Beidh ort agus do mhionúir chleithiúnacha bhur ngrianghraf a thógáil mar
chuid den phróiseas iarratais ar chosaint idirnáisiúnta. Beidh ort freisin
do mhéarlorg a thabhairt. Féadfar méarlorg do mhionúr cleithiúnach a
thabhairt freisin. Féadfar bhur méarlorg a nochtadh faoi rún chuig na
húdaráis Éireannacha ábhartha agus chuig údaráis tíortha eile, ag a
bhféadfadh freagracht a bheith as d’iarratas a bhreithniú faoi Rialachán
Bhaile Átha Cliath III (éascaíonn córas leictreonach - Eurodac - aistriú
na faisnéise méarloirg idir tíortha Rialachán Bhaile Átha Cliath III). </p>

<p>Má dhiúltaíonn tú do thabhairt do mhéarloirg, measfar nach ndearna tú
iarracht réasúnta chun d’fhíor-aitheantas a bhunú agus gur theip tú i do
dhualgas chun comhoibriú i bhfiosrúchán d’iarratais. D’fhéadfadh sé
seo cur isteach ar inchreidteacht d’iarratais agus d'iarratas a stiúradh i
dtreo a aistarraingthe, diúltóidh an tAire sa chás sin do dhearbhú a
thabhairt duit. Ba chóir duit a thabhairt faoi deara freisin go bhféadfadh
ball den Gharda Síochána, de réir <a href="http://www.irishstatutebook.ie/eli/2015/act/66/section/20/enacted/en/html#sec20">alt
20</a> na hAchta um Chosaint Idirnáisiúnta 2015, mar a mbíonn siad
amhrasach, le cúis réasúnta, faoi iarratasóir nach ndearna sé nó sí
iarracht réasúnta a (h)aitheantas a bhunú, go bhféadfaidís an duine i
gceist a choinneáil. </p>
</div>
</html>
