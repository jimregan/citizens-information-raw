<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Má dhiúltaítear do d&#39;iarratas ar stádas dídeanaí
</title>
    
    <meta name="description" content="Tugann an doiciméad seo cur síos ar an bpróiseas achomhairc sa chás go ndiúltófar do d’iarratas ar stádas dídeanaí.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Má dhiúltaítear do d&#39;iarratas ar stádas dídeanaí</h1>
	
<ul class="anchorlinks"><li><a href="#l0b3fe">Eolas</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Féadann roinnt cineálacha de mholadh diúltach a bheith i bhfeidhm ag
brath ar chúlra do chás mar seo a leanas:</p>
<ul><li>Sa chás ina ndéanann an Coimisinéir Iarratais do Dhídeanaithe moladh
    nár cheart tú a dhearbhú mar theifeach toisc gur atarraingíodh
    d’iarratas, nó ina meastar d’iarratas a bheith aistarraingthe,
    tabharfar comhairle don Aire Dlí agus Cirt agus Comhionannais faoin moladh
    sin agus fógrófar an méid sin duit tríd an bpost cláraithe. Ní
    bhíonn aon achomharc ann i gcoinne aon mholadh den chineál sin. </li>
  <li>Sa chás ina ndéanann an Coimisinéir Iarratais do Dhídeanaithe moladh
    nár cheart tú a dhearbhú mar theifeach, is iondúil go bhféadfá
    achomharc a thógáil chuig an mBinse Achomhairc do Dhídeanaithe i gcoinne
    an mholta laistigh de 15 lá oibre ó sheoladh an fhógra. Seolfar an
    fógra chugat tríd an bpost cláraithe, agus chuig do aturnae (más
    aithnid). Tabharfar fáthanna an mholta duit freisin lena n-áireofar an
    t-ábhar ar a mbraitheadh i gcinneadh an mholta féin. Bíonn tú i
    dteideal éisteacht bhéil a iarraidh don achomharc seo. Má thógann tú
    achomharc ach nach n-iarrann tú éisteacht bhéil, pléifidh an Binse le
    d’achomharc gan aon éisteacht bhéil. </li>
  <li>Sa chás ina n-áiríonn moladh diúltach an Choimisinéir Iarratais do
    Dhídeanaithe i measc a chinntí aon cheann de na cinntí breise (ar a
    dtugtar ‘Cinntí Alt 13(6)’) a liostaítear thíos, féadann tú
    achomharc a thógail chuig an mBínse Achomhairc do Dhídeanaithe i gcoinne
    an mholta laistigh de 10 lá oibre ó sheoladh an fhógra. Seolfar an
    fógra chugat tríd an bpost cláraithe, agus chuig do dhlíodóir (más
    aithnid). Tabharfar fáthanna an mholta duit freisin lena n-áireofar an
    t-ábhar ar a mbraitheadh i gcinneadh an mholta féin. Pléifear le haon
    achomharc den chineál sin ag an mBínse gan aon éisteacht bhéil. </li>
</ul><p>Cinntí alt 13(6):</p>
<ul><li>nár thaispeáin an t-iarratasóir aon bhunús nó gur thaispeáin siad
    bunús íosta don argóint gur dídeanaí is ea an t-iarratasóir</li>
  <li><p>go ndearna an t-iarratasóir ráitis nó gur sholáthraigh siad
    faisnéis chun tacú leis an iarratas; agus gurbh chomh bréagach,
    frisnéiseach, míthreorach nó neamh-iomlán sin iad is go gcinnfí an
    t-iarratas a bheith gan bunús ar bith</p>
  </li>
  <li>gur mhainnigh an t-iarratasóir, gan cúram réasúnach, chun iarratas a
    dhéanamh chomh luath agus ab infheidhmithe tar éis a dteacht chun an
    Stáit</li>
  <li>gur thaisc an t-iarratasóir iarratas roimhe sin ar thearmann i stát
    éigin eile ar páirteach i gCoinbhinsiún na Ginéive é (is cuma ar nó
    nár cinneadh, bronnadh ná diúltaíodh don iarratas sin); nó </li>
  <li><p>gur náisiúnach an t-iarratasóir de, nó go bhfuil ceart chun
    cónaí acu i dtír bhunaidh shábháilte ar feadh aga mar a ainmníonn an
    t-aire faoi ordú faoi alt 12(4) d’Acht na nDídeanaithe 1996, arna
    leasaithe.</p>
  </li>
</ul><p>Bíonn an chumhacht ag an Aire chun catagóirí áirithe iarratas a threorú
lena bplé de réir na nósanna imeachta a leagtar amach in alt 13(8) d’Acht
na nDídeanaithe. Má eisíonn an tAire treoir mar sin agus go bpléifear le
d’iarratas ar an mbealach sin, fógróidh an Coimisinéir chugat é i
scríbhinn roimhré, mar a fhógrófar chuig do dhlíodóirse (más
aithnid).</p>

<p>Faoi na nósanna imeachta a leagtar amach ag alt 13(8), dá ndéanfadh an
Coimisinéir moladh diúltach agus dá bhfeidhmeodh aon cheann de na cinntí
breise a liostaítear in alt 13(6) den Acht chugat, beidh ceithre lá oibre
agat chun achomharc a thógáil ó sheoladh an fhógra. Seolfar an fógra chuig
do dhlíodóirse (más aithnid). Tabharfar fáthanna an mholta duit freisin
lena n-áireofar an t-ábhar ar a mbraitheadh i gcinneadh an mholta féin.
Pléifear le haon achomharc den chineál sin ag an mBínse gan aon éisteacht
bhéil.</p>

<p>Má chinneann tú achomharc a thógáil, ba chóir go leanfaí an nós
imeachta seo a leanas:</p>

<p>Ní mór an t-achomharc a dhéanamh i bhfoirm scríbhinne ar fhoirm
oifigiúil um Fhógra Achomhairc, foirm a áireofar leis an bhfógra ón
gCoimisinéir Iarratais do Dhídeanaithe. Ní foláir an fhoirm um Fhógra
Achomhairc a chomhlánú agus a chur isteach chuig an mBínse Achomhairc do
Dhídeanaithe, 6-7 Sráid Hannover, Baile Átha Cliath 2, laistigh de na
teorainneacha ama sonraithe a leagtar amach i míreanna ii, iii, agus iv thuas.
Ní mór duit féin nó do dhlíodóirse an Fógra Achomhairc a chomhlánú ina
iomláine lena n-áirítear forais an achomhairc.</p>

<p>Is í d’fhreagracht féin í chun a chruthú gur taisceadh d’achomharc
laistigh den teorainn ama a cheadaítear. Má cuireadh sa phost é, ní mór an
Fógra Achomhairc a sheoladh tríd an bpost cláraithe agus ní foláir duit
féin an deimhniú clárúcháin a choinneáil a fhaigheann tú ag Oifig an
Phoist nuair a phostálann tú an litir. Más mian leat an Fógra a sheachadadh
de láimh, ba chóir duit é a tabhairt ar láimh do bhall foirne ag oifig an
Bhínse Achomhairc do Dhídeanaithe féin. Tabharfar admháil dhátaithe duit
agus ba chóir duit an admháil seo a choinneáil go cúramach. Má sheolann
tú Fógra trí fhacs ní foláir duit an tuairisc um a thraschur rathúil a
choinneáil. </p>

<p>Más mian leat comhairle dhlíthiúil a fháil agus nach ndearna tú
amhlaidh roimhe seo ba cheart duit an méid sin a dhéanamh ar fháil do litir
dhiúltaithe. Féadann tú dul i dteagmháil le Seirbhís Dhlíthiúil do
Dhídeanaithe ina leith seo. Bíonn an rogha agat freisin chun ionadaíocht
phríobháideach a earcú i ndáil le d’achomharc. Ní aisíocfaidh an Bínse
Achomhairc Dídeanaithe aon chostais dlíthiúla, ámh, a dtéitear fúthu i
bhfostú ionadaíochta príobháidí dlíthiúla. Más mian leat dlíodóir a
fhostú, ba cheart a dhéanamh amhlaidh sula gcomhlánaítear an Fógra
Achomhairc, toisc go mbunófar breithniú d'achomhairc ar an bhFógra sin.</p>

<p>Ba cheart duit gach cáipéis a seoladh chugat ón gCoimisinéir Iarratais
do Dhídeanaithe a thabhairt do do dhlíodóirse.</p>

<p>Ní foláir duit gach fianaise agus cáipéisíocht thacaíochta a chur
isteach leis an bhFógra Achomhairc, óir gurb iad seo na cáipéisí ar a
mbreithneofar an t-achomharc féin.</p>

<p>Ní mór duit forais an achomhairc a leagan amach go soiléir freisin.</p>

<p>Ní foláir duit an Bínse a chur ar an eolas freisin i leith aon athrú ón
seoladh a soláthraíodh i d'Fhógra Achomhairc.</p>

<h3>Breithniú achomhairc ag an mBínse Achomhairc do Dhídeanaithe gan
éisteacht bhéil ag eascairt as ailt ii, iii, agus iv thuas</h3>

<p>Breithneoidh an Bínse Achomhairc do Dhídeanaithe d’achomharc gan
éisteacht bhéil (um na páipéir amháin) de réir ii, iii, nó iv thuas
bunaithe ar:</p>

<p>ar "Fógra Achomhairc" a chuir tú féin nó do dhlíodóirse faoina
bhráid,</p>

<p>ar cháipéisí agus tuairiscí a thugtar don Choimisinéir Iarratais do
Dhídeanaithe,</p>

<p>ar aon cháipéis tacaíochta eile ar chuir tú féin agus/nó do
dhlíodóir isteach,</p>

<p>ar fhógra d’fhiosruithe a rinneadh nó tuairimí a thugann Coimisinéirí
Iarratais do Dhídeanaithe faoi ailt 16(6) agus (7) d’Acht na nDídeanaithe
1996, arna leasaithe, más ann dóibh, nó aon tuairimí ag an
Ard-Choimisinéir do Theifigh. </p>

<h3>Breithniú achomhairc ag an mBínse Achomhairc do Dhídeanaithe le
hÉisteacht bhéil</h3>

<p>Seolfaidh an Bínse Achomhairc do Dhídeanaithe fógra chugat chun freastal
ar éisteacht bhéil, má iarrann tú ceann, seacht lá oibre ar a laghad roimh
dháta na héisteachta féin.</p>

<p>Is é Ball den Bhínse Achomhairc do Dhídeanaithe a stiúrfaidh
d’éisteacht bhéil.</p>

<p>Ní mór duitse agus do do dhlíodóir (más ann dóibh) freastal ar an
éisteacht chomh maith le haon fhínné a threoraíonn Bínse Achomhairc
Dídeanaithe chun freastal uirthi. Freastlóidh Coimisinéir Iarratais do
Dhídeanaithe nó oifigeach údaraithe de chuid an Choimisinéara uirthi
freisin. Féadann an UNHCR freastal mar bhreathnóir.</p>

<p>Sa chás ina mbíonn tú i dteidil éisteachta béil, ní foláir duit an
méid seo a thásc ar fhoirm d’Fhógra Achomhraic. Féadann tú a iarraidh i
d’Fhógra Achomhairc freisin go bhfreastlódh fínné nó fínnéithe chun
fianaise a thabhairt chun tacú le d’achomharc. Tabharfaidh an fógra um
dháta d’éisteachta béil tásc ar ar bronnadh d’iarratas ar fhreastal
fínné nó nár bronnadh.</p>

<p>Féadann breathnóirí eile freastal ar éisteachtaí béil i roinnt
cásanna ar dhiscréid an Bhínse Achomhairc do Dhídeanaithe.</p>

<p>Déanfar gach iarracht is indéanta chun teangaire a sholáthar má
theastaíonn ceann uait ag d’éisteacht bhéil. Ba chóir d’Fhógra
Achomhairc an teanga nó an chanúint bheacht a shonrú a mbíonn teangaireacht
de dhíth ort. Is í an t-aon fheidhm amháin a bhíonn ag an teangaire ná
chun na ceisteanna agus d’fhreagraí a theangaireacht go cruinn agus go
litriúil.</p>

<p>Stiúrfar an éisteacht bhéil ar bhonn chomh neamhfhoirmiúil agus is
infheidhmithe agus ar bhealach éigin le go gcinnteofaí cothrom agus
trédhearcacht na n-iomthús.</p>

<p>Féadann tú iarratas ar éisteacht bhéil a aistarraingt trí fhógra
scríofa a thabhairt don Bhínse tráth nach déanaí ná trí lá oibre roimh
an éisteacht. Ní foláir don fhógra scríofa an fáth don aistarraingt a
leagan amach. </p>

<h3>Mainneachtain chun freastal ar éisteacht bhéil</h3>

<p>Sa chás go mainníonn tú, gan cúis réasúnta, chun freastal ar
éisteacht bhéil; mar sin mura dtugann tú don Bhínse, tráth nach déanaí
ná trí lá oibre ón dáta a socraíodh don éisteacht bhéil, míniú i
dtaobh an fáth nár fhreastail tú a measann an Bínse a bheith réasúnta sna
cúinsí áirithe é, measfar d’achomharc a bheith aistarraingthe. Fógrófar
chugatsa agus chuig do dhlíodóir (más aithnid) faoin aistarraingt.
Fógrófar chuig an Aire agus chuig an gCoimisinéir faoin aistarraingt agus
diúltóidh an tAire duit dearbhú a thabhairt duit mar theifeach agus
fógróidh sé nó sí chugat go ndéanfar socrúcháin i gcomhair do
dhíbeartha ón Stát.</p>

<p>Tabhair faoi deara: ní gá go gcuirfidh mainneachtain fínné chun freastal
cosc ar reachtáil na héisteachta. </p>

<h3>Mura dtógann tú achomharc</h3>

<p>Mura dtógann tú achomharc chuig an mBínse Achomhairc do Dhídeanaithe
laistigh den am a cheadaítear ó sheoladh an fhógra, molfaidh Coimisinéir
Iarratais do Dhídeanaithe chuig an Aire Dlí agus Cirt nár chóir dearbhú
mar theifeach a thabhairt duit. Féadann an tAire diúltú do dhearbhú a
thabhairt duit agus socruithe a shocrú i gcomhair do dhíbeartha ón Stát.</p>

<h3>Toradh d’achomhairc</h3>

<p>Fógrófar cinneadh an Bhínse Achomhairc do Dhídeanaithe duit agus do do
dhlíodóir (más aithnid) i bhfoirm scríbhinne. Cuirfear ar aghaidh chuig an
Aire Dlí agus Cirt cóip den chinneadh, agus féadann sé nó sí diúltú, i
gcás molta ar diúltach é, do dhearbhú a thabhairt duit mar theifeach agus
socruithe a shocrú chun do dhíbirt ón Stát. Más dearfach é cinneadh an
Bhínse Achomhairc do Dhídeanaithe, tabharfar dearbhú mar theifeach duit leis
an Aire faoi réim ag breithnithe um shlándáil náisiúnta agus an riail
phoiblí. </p>

<h3>Roghanna ar fáil duit</h3>

<p>Sa chás go molann an tAire ordú díbeartha a bheartú faoina mbeidh ort an
Stát a fhágáil, tabharfar trí rogha duit. Is iad na roghanna sin ná:</p>
<ul><li>Aighneachtaí a dhéanamh don Aire laistigh de 15 lá oibre ag leagan
    amach an fáth ar cheart go ligfí duit chun fanacht sa Stát</li>
  <li><p>An Stát a fhágáil sula gcinneann an tAire faoin ábhar agus an
    tAire a chur ar an eolas i scríbhinn de na socrúcháin a rinne tú chun
    na críche sin</p>
  </li>
  <li>Comhaontú le beartú an ordaithe dhíbeartha laistigh de 15 lá
  oibre</li>
  <li>Iarratas a dhéanamh ar cosaint coimhdeach, faoi na <a href="http://www.irishstatutebook.ie/2013/en/si/0426.html">Rialacháin
    (Cosaint Choimhdeach) na gComhphobal Eorpach 2013</a> a tháinig i bhfeidhm
    an 14 Samhain 2013. Nuair a fhaigheann tú fógra a deir go ndiúltaíodh
    d’iarratas ar stádas dídeanaí, beidh foirm iarratas ar chosaint
    choimhdeach iniata, chomh maith le <a href="http://www.orac.ie/website/orac/oracwebsite.nsf/page/AJNR-9DVGAX1211128-en/%24File/ORAC%20SP%20INFORMATION%20NOTE%2027.11.13.pdf">nóta
    faisnéise mionsonraithe (pdf)</a></li>
</ul><p>.</p>

<p></p>

<p></p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<div class="inlinesio">
<p>
</p><div>
<h3>An Bínse Achomhairc i dtaobh Cosaint Idirnáisiúnta</h3>
<p>
  

  
  6-7 Sráid Hanover Thoir<br>Baile Átha Cliath<br>D02 W320<br>Éire
  <br>
  
</p>
<p>
  

  
  <strong>Teil:</strong>+353 1 474 8400
  <br>
  

  
  <strong>Lóghlao:</strong>1890 201 458
  <br>
  

  
  <strong>Facs:</strong>+353 1 474 8410
  <br> 
  

  

  

  

  
  <strong>R-phost:</strong> <a href="mailto:info@protectionappeals.ie">info@protectionappeals.ie</a>
  <br>
  
</p>
</div></div>
<br></div>
</div>
</html>
