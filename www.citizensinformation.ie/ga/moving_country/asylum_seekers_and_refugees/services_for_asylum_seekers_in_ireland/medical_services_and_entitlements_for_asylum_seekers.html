<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Seirbhísí agus teidlíochtaí leighis d&#39;iarrthóirí tearmann
</title>
    
    <meta name="description" content="Más iarrthóir tearmainn thú tá seirbhísí leighis ag súil leat.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Seirbhísí agus teidlíochtaí leighis d&#39;iarrthóirí tearmann</h1>
	
<ul class="anchorlinks"><li><a href="#l0b3fe">Eolas</a></li><li><a href="#l27ea7">Cá háit a dhéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Freastalóidh an Oifig Sláinte Áitiúil i do cheantarsa ar do riachtanais
leighis.</p>

<p>Cabhróidh an <a shape="rect" href="/ga/health/how_health_is_organised/health_boards_and_community_welfare_officers.html">t-ionadaí
Roinne Coimirce Sóisialaí (a tugadh an tOifigeach Leasa Pobail air roimhe
seo)</a> áitiúil leat liachleachtóir ginearálta a aimsiú agus
soláthróidh ionadaí na Roinne foirm iarratais chárta leighis duit, ar
cheart duit a chomhlíonadh agus a sheoladh ar ais chuig an Oifig Sláinte
Áitiúil chomh luath agus is féidir. Tugann an <a shape="rect" href="/ga/health/entitlement_to_health_services/medical_card.html">cárta
leighis</a> rochtain shaor in aisce duit agus do do theaghlach ar sheirbhísí
leighis. Mura ndéanann tú iarratas ar chárta leighis agus mura bhfaigheann
tú ceann, iarrfar ort íoc as seirbhísí leighis áirithe. Áirítear le
Scéim an Chárta Leighis na seirbhísí saora in aisce seo thíos:</p>
<ul><li>Seirbhísí an liachleachtóra ginearálta (dochtúirí áitiúla) </li>
  <li><a href="../../../health/hospital_services/hospital_services_introduction.html">Seirbhísí
    ospidéil phoiblí d’othair chónaitheacha agus seirbhísí ospidéil
    phoiblí d’othair sheachtracha</a> (mar othar poiblí) </li>
  <li><a shape="rect" href="/ga/health/entitlement_to_health_services/prescribed_drugs_and_medicines.html">Scríbhinní
    dochtúra/cógais leighis</a> (le roinnt eisceachtaí) </li>
  <li><a shape="rect" href="/ga/health/women_s_health/">Sláinte na mban</a> </li>
  <li>Seirbhísí síceolaíochta dóibh siúd a bhí trámaithe ag pianadh,
    éigniú agus géar-eispéireaisí eile beatha </li>
  <li>Tástálacha optúla agus spéaclaí </li>
  <li><a shape="rect" href="/ga/health/dental_aural_and_optical_services/aural_services.html">Seirbhísí
    na gcluas</a> agus áiseanna éisteachta </li>
  <li><a shape="rect" href="/ga/health/dental_aural_and_optical_services/dental_services.html">Seirbhísí
    fiaclóireachta</a> do dhaoine fásta </li>
  <li>Nuair a thugtar faoi deara fabhtanna ag seirbhísí sláinte scoile,
    cóir fhiaclóireachta do leanaí </li>
</ul><p>Is seirbhísí sláinte eile a bhíonn ar fáil saor in aisce iad <a shape="rect" href="/ga/health/women_s_health/maternity_and_infant_welfare_services.html">seirbhísí
máithreachais</a>, vacsainithe agus imdhíontaí agus an scagthástáil.
Tabharfaidh d' ionadaí na Roinne áitiúil comhairle duit faoi rochtain a
fháil ar na seirbhísí seo i do cheantar athlonnaithe.</p>

<p>D’fhéadfadh liostaí feithimh a bheith ag Oifig Sláinte Áitiúil do na
seirbhísí seo agus féadann tosaíocht a thabhairt ar bhonn an riachtanais
leighis.</p>

<p>Má bhíonn tú torrach nó go mbíonn leanaí beaga agat, déanfaidh
ionadaí na Roinne socruithe duit chun dul i teagmháil leis an <a shape="rect" href="/ga/health/care_in_your_community/public_health_nurses.html">Altra Sláinte
Poiblí</a> áitiúil. Tabharfaidh an t-altra cuairt ort má theastaíonn aon
chabhair uait agus cuirfidh siad i dteagmháil le do chlinic sláinte is
cóngaraí tú.</p>

<h3>Scagthástáil leighis</h3>

<p>Bíonn seirbhís scagthástála leighis shaor in aisce ar fáil do gach
iarrthóir tearmainn. </p>

<p>Bíonn an tseirbhís seo go hiomlán rúnda agus neamhspleách ar d'iarratas
ar chosaint idirnáisiúnta (stádais dhídeanaithe nó fochosaint). </p>

<p>Áirítear leis an tseirbhís scagthástáil um ghalair thógálacha
áirithe ar nós na hEitinne, Heipitíteas B, Heipitíteas C agus SEIF agus
seiceáil um riachtanais vacsaínithe duitse agus do do theaghlach. Ní
chuirfidh toradh aon tástáil leighis a fhaigheann tú isteach ar d’iarratas
ar dhearbhú stádais dhídeanaithe ar aon bhealach. Tá roinnt fáthanna ann
go dtugtar comhairle duit le scagthástáil leighis a fháil. Déanfaidh an
scagthástáil na daoine siúd atá tinn a aithint agus a chóireáil agus
cosaint a thabhairt i gcoinne galair thógálacha tríd an imdhíonadh.</p>

<p>Soláthrófar aon chóireáil leighis leantach riachtanach duit agus do do
theaghlach saor in aisce faoi scéim an chárta leighis. </p>

<p>Is é do leas é an tseirbhís seo a fháil agus féadfaidh tú a bheith
cinnte de go soláthraítear an tseirbhís seo duit agus do do theaghlach go
hiomlán rúnda.</p>
</div>
<div class="topic base_wheretoapply">
<h2 class="topic base_wheretoapply_title" id="l27ea7">Cá háit a dhéanfaidh mé
iarratas</h2>
Déan teagmháil leis an t-ionadaí Roinne Coimirce Sóisialaí i <a href="http://www.hse.ie/eng/services/list/2/healthcentres/">d'ionad sláinte
áitiúil.</a> </div>
</div>
</html>
