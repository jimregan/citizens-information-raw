<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Post a aimsiú agus a fháil
</title>
    
    <meta name="description" content="Eolas faoi conas post a chuardach, conas iarratas a dhéanamh ar phost agus roinnt tacaíochtaí atá ar fáil do lucht cuardaigh fostaíochta.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Post a aimsiú agus a fháil</h1>
	
<ul class="anchorlinks"><li><a href="#lbdbff">Réamhrá </a></li><li><a href="#lee562">Foinsí eolais </a></li><li><a href="#lf2f89">Iarratas ar phost</a></li><li><a href="#ldf471">Foinsí cabhrach</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lbdbff">Réamhrá </h2>

<p>Nuair atá tú ag cuardach poist, tá raon foinsí eolais agus tacaíochtaí
ann chun cabhrú leat. D'fhéadfá a bheith ag cuardach poist don chéad uair
tar éis an scoil nó coláiste a fhágáil nó d'fhéadfá a bheith ag
smaoineamh faoi phost a athrú nó filleadh chun na hoibre. Má tá tú
dífhostaithe, tá roinnt seirbhísí agus tacaíochtaí ar fáil chun cabhrú
leat obair a aimsiú - féach thíos. Bíonn an próiseas aimsithe agus
iarratais poist mar an gcéanna, cibé an bhfuil tú ag obair i láthair na
huaire, dífhostaithe nó i mbun oideachais. Tá sé tábhachtach taighde a
dhéanamh ar na foinsí eolais ar fad atá ar fáil duit maidir le deiseanna
oibre, iarratas poist atá dea-ullmhaithe le CV (curriculum vitae) ábhartha a
sheoladh agus, mura bhfuil rath ar d'iarratas, leanúint ag cuardach
fostaíochta. Rogha eile ná breathnú ar roghanna eile cosúil le <a shape="rect" href="../../../../education/returning_to_education/">filleadh ar
oideachas</a> nó <a shape="rect" href="../../types_of_employment/self_employment/">féinfhostaíocht</a>. Má
thagann tú ó áit lasmuigh d'Éirinn, is féidir leat breis eolais a fháil
inár ndoiciméad, <a shape="rect" href="../../migrant_workers/finding_a_job_when_you_move_to_ireland.html">Post a
aimsiú in Éirinn</a>.<br></p>

<p></p>
</div>
<div class="topic base_rules">
<h2 class="topic base_rules_title" id="lee562">Foinsí eolais </h2>

<p>Chun tús a chur le do chuardach poist, caithfidh tú áiteanna difriúla
ina bhfógraítear poist a aithint. Ba chóir duit na foinsí ar fad atá
liostaithe thíos a sheiceáil go rialta le cinntiú go bhfuil tú feasach ar
fholúntais nua ar bith. Is iad na cinn is tábhachtaí ná: </p>
<ul><li><strong>Ionad Intreo/oifig seirbhísí fostaíochta áitiúil -</strong>
    féach 'Cá háit a ndéanfaidh mé iarratas' thíos. Soláthraíonn siad
    <a href="http://www.welfare.ie/en/Pages/Employment-Advice-and-Support.aspx">faisnéis
    agus comhairle do chuardaitheoirí poist</a> chomh maith le liosta na
    bhfolúntas agus <a href="http://www.welfare.ie/en/downloads/Jobseeker-Pack.pdf">Pacáiste
    Faisnéise do Chuardaitheoir Phoist (pdf)</a>. Seirbhís nua ón Roinn
    Coimirce Sóisialaí is ea Intreo a soláthróidh pointe teagmhála aonair
    le haghaidh iomlán tacaíochtaí fostaíochta ioncaim. Foilseoidh sonraí
    de na láithreacha nua ar <a href="http://www.welfare.ie/en/Pages/Intreo---Contact-Information.aspx">welfare.ie</a>
    agus beidh Intreo ar fáil sna hoifigí go léir faoin mbliain 2014.</li>
  <li><strong>Láithreáin Ghréasáin:</strong> Ceadaíonn <a href="http://www.jobsireland.ie/">láithreán gréasáin Jobs Ireland</a>
    duit <a href="http://www.welfare.ie/en/Pages/CV-Application.aspx">do CV a
    uaslódáil</a> áit gur féidir le fostóirí é a fheiceáil. Má
    dhéanann tú cuardach ar líne, aimseoidh tú raon láithreán gréasáin
    eile faoi phoist. </li>
  <li><strong>Nuachtáin:</strong> Rannóga aicmithe poist sna nuachtáin
    náisiúnta agus áitiúla </li>
  <li><strong>Gníomhaireachtaí earcaíochta:</strong> Gheobhaidh tú iad san
    eolaí teileafóin nó trí chuardach ar líne a dhéanamh. Tá
    gníomhaireachtaí earcaíochta speisialta ann má tá cineál áirithe
    poist á lorg agat. </li>
  <li><strong>Fógraí:</strong> Is minic a bhíonn poist fógraithe ar an
    bhfuinneog i siopaí agus bialanna, i leabharlanna, sna hollmhargaí agus
    ar chláir fógraí pobail eile </li>
  <li><strong>Comhlachtaí:</strong> Is minic go mbíonn folúntais fógraithe
    ar láithreán gréasáin an chomhlachta amháin - ba chóir duit na
    láithreáin ghréasáin atá ábhartha don réimse oibre a bhaineann leat
    a sheiceáil. </li>
  <li><strong>Teagmhálacha pearsanta:</strong> D'fheadfadh fios a bheith ag
    cairde nó gaolta faoi dheiseanna oibre </li>
</ul><p><strong>Níl aon eolas ar láithreán gréasáin Faisnéis do Shaoránaigh
faoi fholúntais poist maidir le hearnáil ar bith d'eacnamaíocht na
hÉireann. Ní ghlacann siad le CV/resumé agus ní féidir leo iad a sheoladh
ar aghaidh chuig fostóirí ar do shon féin.</strong> <br></p>
</div>
<div class="topic base_rates">
<h2 class="topic base_rates_title" id="lf2f89">Iarratas ar phost</h2>

<p>Is doiciméad fíorthábhachtach é do CV nó <em>resumé</em>. Is achoimre
iad ar do shonraí pearsanta, cáilíochtaí oideachais agus taithí oibre. Ba
chóir go mbeadh do phríomhscileanna agus eolas ábhartha eile ann chomh
maith, mar aon le hainmneacha beirt a sholáthróidh teistiméireacht duit. </p>

<p>Nuair a thagann tú ar fholúntas, déan teagmháil leis an bhfostóir chun
breis sonraí a fháil faoi agus faoin gcomhlacht féin. Ba chóir duit do CV a
nuashonrú agus a sheoladh ar aghaidh le litir nó foirm iarratais mar atá
sonraithe san fhógra poist. Ba chóir don eolas sa CV agus sa litir nó san
fhoirm iarratais díriú ar riachtanais shonracha an phoist. Tá sé
tábhachtach ullmhú má fhaigheann tú glaoch chun agallaimh le haghaidh
poist. </p>

<p>Má tá tú dífhostaithe, is féidir le do sheirbhís fostaíochta
áitiúil (LES) nó Club Poist cabhrú leat chun CV agus iarratais poist a
scríobh agus le hoiliúint i scileanna agallaimh - féach 'Tacaíochtaí eile'
thíos.</p>

<p><strong>Comhionannas fostaíochta:</strong> Tá cosaint agat ó
reachtaíocht comhionannais fostaíochta nuair atá tú ag déanamh iarratais
ar phost, chomh maith leis an tréimhse a mbíonn tú i mbun fostaíochta. Mar
sin má tá tú ag déanamh iarratais ar phost, tá sé neamhdhleathach don
fhostóir ionchasach leatrom a dhéanamh ort ar cheann ar bith den 9 fhoras
cosúil le cine, inscne nó stádas teaghlaigh. Tá tuilleadh eolais faoi na
cúrsaí seo inár ndoiciméad faoin <a href="../../../justice/law_and_rights/irish_human_rights_commission.html">Choimisiún
na hÉireann um Chearta an Duine agus Comhionannas</a>.</p>
</div>
<div class="topic base_howtoapply">
<h2 class="topic base_howtoapply_title" id="ldf471">Foinsí cabhrach</h2>

<p><strong>Daoine atá dífhostaithe go fadtéarmach:</strong> Tá raon <a href="../../unemployment_and_redundancy/employment_support_schemes/">scéimeanna
tacaíochta fostaíochta</a> a spreagann daoine atá dífhostaithe go
fadtéarmach filleadh chun na hoibre. Tá siad dírithe ar dhaoine atá ag
fáil sochair dífhostaíochta nó íocaíochtaí leasa shóisialaigh áirithe
eile ar feadh saintréimhse ama. </p>

<p>Tá scéimeanna áirithe ann, cosúil le <a shape="rect" href="../../unemployment_and_redundancy_support_schemes/community_employment_scheme.html">Fostaíocht
Pobail</a> a sholáthraíonn deiseanna fostaíochta atá pobalbhunaithe.
Ceadaíonn scéimeanna eile cosúil leis an <a shape="rect" href="/ga/social_welfare/social_welfare_payments/social_welfare_payments_and_work/back_to_work_enterprise_allowance.html">Liúntas
Fiontraíochta um Fhilleadh ar Obair</a> do dhaoine ar íocaíochtaí leasa
shóisialaigh áirithe obair a ghlacadh agus cuid den íocaíocht a
choinneáil. Soláthraíonn intéirneachtaí <a href="../../unemployment_and_redundancy/employment_support_schemes/national_internship_scheme.html">JobBridge</a>
deiseanna taithí oibre</p>

<h3>Tacaíochtaí eile</h3>

<p>Soláthraíonn clubanna poist oiliúint agus tacaíocht do chuardaitheoirí
poist trí chabhrú leo CV a ullmhú, oiliúint a fháil i scileanna agallaimh
agus post a chuardach.</p>

<p><strong>Bunaíodh seirbhísí fostaíochta áitiúla – Obair
(LES)</strong> chun cabhrú le daoine atá dífhostaithe go fadtéarmach obair
a aimsiú. Feidhmíonn siad trí chomhlachtaí comhpháirtíochta go
ginearálta agus soláthraíonn siad idirghabhálaithe a chabhraíonn leis an
gcuardach poist agus a dhéanann teagmháil le fostóirí áitiúla.
Soláthraíonn <a href="http://www.localemploymentservices.ie/index.php">LES</a>
comhairleoireacht threorach chomh maith chun breathnú ar roghanna oiliúna
agus scéimeanna fostaíochta. </p>

<p>Tá <a href="http://www.welfare.ie/en/Pages/Training-Support-Grant.aspx">Deontas um
Oiliúint a Thacú (DOT)</a> ar fáil do chuardaitheoirí poist agus do dhaoine
a fhaigheann íocaíochtaí eile áirithe. Soláthraíonn an DOT rochtain thapa
ar oiliúint ghearrthéarmach nach bhfuil ar fáil láithreach ó soláthróir
Stáit nó a chabhraíonn leat post a fháil go tapa. Má tá sé oiriúnach le
do riachtanais (mar a leagtha síos i do Phlean Dul Chun Cinn Pearsanta) agus
mura bhfuil sé ar fáil ó soláthróir Stáit eile, is féidir le
d’oifigeach cáis deontas faoin scéim a cheadú.</p>

<p>Chun tuilleadh faisnéise a fháil faoi phost a aimsiú agus a fháil, is
féidir leat <a href="http://www.inou.ie/workingforwork21/">Working for
Work</a> agus <a href="http://www.inou.ie/download/pdf/looking_for_work_7th_sept_2012.pdf">bileog
maidir le post a chuardaigh (pdf)</a> a íoslódáil ó <a shape="rect" href="http://www.inou.ie/">láithreán gréasáin Eagraíocht na hÉireann do
Dhaoine Dífhostaithe</a>.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>
Déan teagmháil leis an <a href="http://www.welfare.ie/en/Pages/Employment-Services-Offices.aspx">oifig
seirbhísí fostaíochta áitiúil.</a><br></div>
</div>
</html>
