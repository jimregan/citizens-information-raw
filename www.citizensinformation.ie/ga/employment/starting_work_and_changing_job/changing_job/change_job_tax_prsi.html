<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Athrú poist: cáin, ÁSPC agus pinsean
</title>
    
    <meta name="description" content="Tá céimeanna éagsúla ann le glacadh le linn athrú poist maidir le cáin, ÁSPC agus pinsean.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Athrú poist: cáin, ÁSPC agus pinsean</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Má tá tú ag athrú poist (is é sin, má tá tú ag fágáil do phost
reatha agus ag tosú ar cheann nua), tá roinnt céimeanna ba cheart duit a
thógáil maidir le cáin agus ranníocaíochtaí árachais shóisialta
(ÁSPC). Chomh maith leis sin, tá ceisteanna tábhachtacha le cur san
áireamh, maidir le pinsin. </p>

<h3>Ráiteas cánach</h3>

<p>Ba cheart duit teastas P45 a fháil ó d’fhostóir agus tú ag fágáil
poist. Is ráiteas ó d’fhostóir an P45 a thaispeánann an méid pá a fuair
tú chun dáta, an méid cánach, <a href="../../../money_and_tax/tax/income_tax/universal_social_charge.html">Mhuirir
Shóisialta Uilíoch</a> agus árachais shóisialta (ÁSPC) a d’íoc tú chun
dáta. Nuair a thosaíonn tú ar do phost nua beidh an fhoirm P45 seo ag
teastáil uait chun í a thabhairt do d’fhostóir nua. Tógann d’fhostóir
nua roinnt sonraí ó do P45 agus seolann sé/sí do P45 chuig an oifig cánach
ar do shon. Is fógra é sin don oifig chánach go bhfuil tú tar éis obair a
thosú le fostóir nua agus déanann sé cinnte go bhfuil siad ag baint cánach
i gceart. Nuair a thugann tú an P45 do d’fhostóir nua, déanfaidh
sé/sí:</p>
<ul><li>An córas ÍMAT a chur i bhfeidhm bunaithe ar na creidmheasanna cánacha
    agus na sonraí faoin scoithphointe bunúsach taispeánta ar an teastas P45
    go dtí go bhfaigheann sé/sí teastas creidmheasanna cánach ón oifig
    chánach. </li>
  <li>Tuairisc a chur chuig an oifig chánach go bhfuil do phost athraithe agat
    le gur féidir teastas creidmheasanna cánach don phost nua a eisiúint
    duit. </li>
</ul><p>Muna dtugann tú an P45 do d’fhostóir nua, bainfear cáin éigeandála
díot. </p>

<h3>Cáin éigeandála</h3>

<p>Muna fhaigheann d’fhostóir nua Teastas Creidmheasanna Cánach ón oifig
chánach nó P45 chomhlánaithe uaitse, caithfidh siad cáin éigeandála a
bhaint de do phá. (Tá cur síos déanta ar rátaí cáin éigeandála faoin
gceannteideal ‘Rates’ thíos. </p>

<p>Mura mbeidh siad seo a leanas faighte ag d’fhostóir:</p>
<ul><li>Teastas creidmheasanna cánach ón oifig cánach nó </li>
  <li>Teastas P45 (codanna 2 agus 3) uait féin, maidir le d'fhostaíocht
    roimhe seo, </li>
</ul><p>beidh sé d'oibleagáid ar d’fhostóir cáin a asbhaint ar bhonn
éigeandála nuair a bheidh siad ag íoc do chéad phá nó tuarastal mar
fhostaí. Ciallaíonn sé sin go dtabharfaidh siad liúntas saor ó cháin
sealadach duit don chéad mhí fostaíochta agus méadófar asbhaintí cánach
de réir a chéile ón dara mí ar aghaidh. Is é an toradh a bhíonn ag an
mbunús éigeandála ná: tar éis 4 seachtaine, ní thugtar aon liúntas shaor
ó cháin agus íoctar cáin ag an ráta is airde ó sheachtain 9, beag beann
ar an leibhéal pá. Déanann sé ciall mar sin an bunús éigeandála sin a
sheachaint trí na céimeanna simplí a tugadh cuntas orthu ní ba luaithe a
leanúint nuair a thosaíonn tú ag obair in Éirinn. Léigh <a href="http://www.revenue.ie/en/business/paye/guide/employers-guide-paye-calculation.html#section8">tuilleadh
faisnéise faoi cáin éigeandála anseo.</a></p>

<p>Léigh tuilleadh eolais faoi <a shape="rect" href="../starting_work/tax_and_starting_work.html">cáin agus obair a thosú
anseo</a>.</p>

<h3>Árachas sóisialta (ÁSPC)</h3>

<p>Íocann an chuid is mó d’fhostóirí agus fostaithe (os cionn 16 bliain
d’aois) ranníocaíochtaí árachais shóisialta isteach i gCiste Árachais
Shóisialta náisiúnta. Tugann ranníocaíochtaí árachais shóisialta
teidlíocht duit do réimse sochar a riarann an Roinn Coimirce Sóisialaí. Tá
sé tábhachtach, mar sin, <a shape="rect" href="/ga/social_welfare/irish_social_welfare_system/personal_public_service_number.html">d’uimhir
phearsanta seirbhíse poiblí</a>, (UPSP) a thabhairt do d’fhostóir ionas go
ndéanfar taifead ar do ranníocaíochtaí árachais shóisialta
comhcheangailte agus go gcosnófar do theidlíocht do shocair don todhchaí.
Léigh tuilleadh faoi <a shape="rect" href="/ga/social_welfare/irish_social_welfare_system/social_insurance_prsi/social_insurance_in_ireland.html">árachas
sóisialta (ÁSPC)</a>. </p>

<h3>Athrú poist agus pinsin</h3>

<p><strong>Pinsin ghairme:</strong> Má tá <a shape="rect" href="/ga/money_and_tax/personal_finance/pensions/occupational_pensions.html">pinsean
gairme</a> agat d’fhéadfaí do shochair ón scéim pinsean a chaomhnú
laistigh den scéim nó a aistriú go scéim eile. De réir na reachtaíochta,
nuair a fhágann ball scéim pinsean, caithfear litir le Roghanna Fágála
Seirbhíse a sholáthar dóibh faoi cheann 2 mhí ón tráth a fhágann siad an
scéim. Ba chóir go dtabharfaí mionsonraí sa litir seo a bhaineann le haon
roghanna maidir le sochair na mball. Ciallaíonn sochar caomhnaithe go
bhfaigheann tú pinsean nuair a shroicheann tú gnáthaois scoir na scéime.
</p>

<p>Má tá níos lú ná 2 bhliain de ranníocaíochtaí agat sa scéim, is
féidir leat aisíoc a fháil ar do chuid ranníocaíochtaí féin (ach ní
bheidh aisíoc ar ranníocaíochtaí ar bith atá déanta ag d’fhostóir).
Beidh an t-aisíoc seo inchánach, toisc go bhfuair tú faoiseamh cánach nuair
a rinne tú an ranníocaíocht. Sula bhfágann tú d’fhostaíocht, ba chóir
duit labhairt leis an duine sa chomhlacht atá freagrach as an scéim pinsean a
riaradh, mar baineann rialacha ar leith le gach scéim. </p>

<p><strong>Cuntais Choigiltis Scoir Phearsanta (CCSP):</strong> Má tá <a shape="rect" href="/ga/money_and_tax/personal_finance/pensions/personal_retirement_savings_accounts.html">CCSP</a>
agat, gan táillí ar bith i gceist, is féidir CCSP a stopadh nó a thosú ag
tráth ar bith a roghnaítear trí theagmháil a dhéanamh le do sholáthraí
CCSP. Is conradh é do CCSP i bhfoirm cuntais infheistíochta idir tú féin
agus soláthraí CCSP. Ceadaíonn CCSP duit fostaíocht a athrú agus leanúint
ar aghaidh leis an gCCSP céanna. </p>

<p>Chun tuilleadh eolais a fháil, féach ar leabhrán na hÚdaráis Pinsean,
<a href="PRSAs%20%E2%80%93%20a%20consumer%20and%20employer's%20guide%20(pdf)">PRSAs – a consumer
and employer's guide (pdf)</a>. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Tá tú i dteideal teastais P45 nuair a éiríonn tú as post. Má tá
deacracht ar bith agat foirm P45 a fháil ó d’fhostóir, ba cheart duit
d'oifig chánach a chur ar an eolas. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Má tá deacracht agat do theastas P45 a fháil ó d’iarfhostóir, <a shape="rect" href="http://www.revenue.ie/ga/contact/index.html">téigh i
dteagmháil le d’oifig chánach áitiúil</a> nó téigh i dteagmháil le do
<a shape="rect" href="http://www.revenue.ie/ga/contact/lo-call.html">sheirbhís
fhóin reigiúnda ar chostas íseal de chuid ÍMAT</a>.</p>

<p>Téigh i dteagmháil le <a href="http://www.welfare.ie/en/Pages/List-of-Social-Welfare-Local-and-Branch-Offices-by-County.aspx">d’ionad
Intreo nó oifig leasa shóisialta áitiúil</a> chun eolas a fháil faoi
d’uimhir phearsanta seirbhíse poiblí. </p>

<p>Is é an tÚdarás Pinsean an comhlacht reachtúil atá freagreach sa rialú
scéimeanna pinsin in Éirinn. Soláthraíonn a leabhráin saor in aisce Cad
iad na <a href="http://www.pensionsauthority.ie/en/LifeCycle/Information_Booklets/What_are_my_pension_options_.11350.shortcut.pdf">Roghanna
Pinsin atá agam? (pdf)</a> forbhreathnú ar na socruithe pinsin ar fáil.
Leagann an leabhráin amach freisin na roghanna oiriúnacha le cúinsí agus
riachtanais éagsúla.</p>

<p>Má tá aon ceist agat faoi phinsean, téigh i dteagmháil leis an Aonad
Eolais na hÚdaráis Pinsean.<br></p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>An tÚdarás Pinsean</h3>
<p>
  

  
  Teach Verschoyle<br>28/30 Sráid an Mhóta Íocht<br>Baile Átha Cliath 2<br>Éire
  <br>
  
</p>
<p>
  

  
  <strong>Teil:</strong>+353 (0)1 613 1900
  <br>
  

  
  <strong>Lóghlao:</strong>1890 656 565
  <br>
  

  
  <strong>Facs:</strong>+353 (0)1 631 8602
  <br> 
  

  
  <strong>Láithreán Gréasáin:</strong> <a href="http://www.pensionsauthority.ie/">http://www.pensionsauthority.ie/</a>
  <br>
  

  

  

  
  <strong>R-phost:</strong> <a href="mailto:info@pensionsauthority.ie">info@pensionsauthority.ie</a>
  <br>
  
</p>
</div></div>

</div>
</div>
</html>
