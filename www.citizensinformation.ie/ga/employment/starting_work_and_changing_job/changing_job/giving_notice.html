<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ag tabhairt fógra le hathrú jabanna
</title>
    
    <meta name="description" content="Má tá fostaithe ag athrú poist, caithfidh siad de réir an dlí tréimhse áirithe fógra a thabhairt. Faigh amach an dlí, cásanna nach bhfuil gá fógra a thabhairt agus cad a tharla má tá malairt intinn agat.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ag tabhairt fógra le hathrú jabanna</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#lac125">Teastais a fháil ó fhostóir agus tú ag
fágáil poist</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

Má tá tú ag athrú do phost , caithfidh tú de réir an dlí fógra a
thabhairt do d’fhostóir reatha go bhfuil sé i gceist agat éirí as.
Braithfidh fad an fhógra a chaithfidh tú a thabhairt ar do chonradh
fostaíochta agus ar an íostréimhse fógra a chaithfidh tú a thabhairt de
réir an dlí. Is í an phríomhreachtaíocht atá i bhfeidhm sa réimse seo
den dlí a bhaineann le fostaíocht in Éirinn ná <a shape="rect" href="http://www.acts.ie/ga.act.1973.0004.1.html">tAcht um Fhógra Íosta agus
Téarmaí Fostaíochta 1973 - 2005</a>. Leigh tuilleadh inár ndoiciméad faoi
<a shape="rect" href="../../unemployment_and_redundancy/losing_your_job/losing_job_entitlements.html">bhunthréimhse
do fhógra scoir</a>.
</div>

<div class="topic base_rules">
<h2 class="topic base_rules_title" id="l555d1">Rialacha</h2>

<h3>Conradh fostaíochta</h3>

<p>D’fhéadfadh <a shape="rect" href="../../rights_and_conditions/contracts_of_employment/contract_of_employment.html">conradh
fostaíochta</a> a bheith aontaithe le focal béil nó a bheith leagtha amach i
scríbhinn. De réir an dlí is iad riachtanais maidir le fógra ar chuid de na
nithe a chaithfidh a bheith i bhfoirm scríofa. Ba cheart duit, mar sin, na
forálacha a bhaineann leis an bhfógra a chaithfidh tú a thabhairt a
sheiceáil i do chonradh fostaíochta agus iad sin a leanúint. Meabhraigh gur
féidir i gcónaí socrú eile seachas an ceann atá sa chonradh le
d’fhostóir a dhéanamh. </p>

<h3>Fógra íosta reachtúil</h3>

<p>Muna bhfuil foráil i do chonradh fostaíochta a phléann fógra, tiocfaidh
an fógra íosta reachtúil de sheachtain amháin i bhfeidhm agus is é seo an
fógra ba cheart duit a thabhairt do d’fhostóir. Tá an fógra íosta
reachtúil de sheachtain amháin leagtha síos in <a shape="rect" href="http://www.acts.ie/ga.act.1973.0004.1.html#sec6">Alt 6</a> den Acht um
Fhógra Íosta agus Téarmaí Fostaíochta 1973.</p>

<h3>Cúinsí nuair nach bhfuil fógra ag teastáil</h3>

<p>Tá fostóir i dteideal fógra seachtaine, ar a laghad, a fháil ó fhostaí
má d’oibrigh an fostaí don fhostóir ar feadh 13 seachtaine nó ní
b’fhaide. Má bhí fostaí ag oibriú d’fhostóir ar feadh ní ba lú ná
13 seachtaine agus mura bhfuil aon dualgas conarthach air/uirthi chun fógra a
thabhairt, níl dualgas ar an bhfostaí fógra a thabhairt. </p>

<p>Má bhí fostaí ag obair d’fhostóir le haghaidh tréimhse níos lú ná
13 seachtaine nó sa chás go raibh an fostaí ciontach i dtaobh drochiompair
thromchúisigh, ní chaithfidh an fostóir an fógra íosta de sheachtain
amháin a thabhairt don bhfostaí. </p>

<h3>Do cheart chun fógra a fháil a tharscaoileadh</h3>

<p>Tá sé leagtha síos i reachtaíocht fhostaíochta gur féidir le fostaí a
c(h)eart chun fógra a fháil a tharscaoileadh, má aontaíonn an fostóir agus
an fostaí araon. Chomh maith leis sin, má aontaíonn an fostóir agus an
fostaí, is féidir leis an bhfostóir an fostaí a íoc in áit fógra a
thabhairt. Má ghlacann tú le híocaíocht in áit fógra, is é an dáta ar a
mbeadh an fógra istigh (dá dtabharfaí é) an dáta ar a gcríochnaíonn
d’fhostaíocht. Tá na cearta seo leagtha síos in <a shape="rect" href="http://www.acts.ie/ga.act.1973.0004.1.html#sec7">Alt 7</a> den Acht um
Fhógra Íosta agus Téarmaí Fostaíochta 1973.</p>

<p>Ní chlúdaíonn an reachtaíocht úsáid a bhaint as saoire bhliantúil
nár tógadh in ionad fógra scoir a thabhairt. Is ceist í seo ar chóir a
shocrú idir an fostóir agus an fostaí. Ag an am céanna, bíonn fostaí a
fhágann a phost i dteideal íocaíocht a fháil ar son aon <a shape="rect" href="../../rights_and_conditions/leave_and_holidays/annual_leave_public_holidays.html">saoire
bhliantúil</a> nár tógadh.</p>

<h3>D’intinn a athrú</h3>

<p>Ní féidir leat d’fhógra go bhfuil tú ag cur deireadh le
d’fhostaíocht a tharraingt siar ach amháin má tá tú in ann é sin a
shocrú le d’fhostóir. </p>

<p>Tá an fógra íosta reachtúil a chaithfidh fostaí a thabhairt le fáil
sna hAchtanna um Fhógra Íosta agus Téarmaí Fostaíochta 1973–2005.</p>
</div>
<div class="topic base_rates">
<h2 class="topic base_rates_title" id="lac125">Teastais a fháil ó fhostóir agus tú ag
fágáil poist</h2>

<p>Má tá tú ag bogadh go dtí fostóir nua, b’fhéidir gur mian leat
iarraidh ar d’fhostóir reatha nó d’iar-fhostóir teistiméireacht a
thabhairt duit. D’fhéadfadh an teistiméireacht seo a bheith scríofa nó ó
bhéal. D’fhéadfadh teistiméireacht scríofa bheith go hiomlán
fíriciúil, agus d’fheadfaidís cur síos a dhéanamh, mar shampla, ar cé
chomh fada a d’oibrigh tú don fhostóir ar leith, an leibhéal de
chinnteoireacht as a raibh tú freagrach nó do ráta neamhláithreachta.
D’fhéadfaí a áireamh leis an teistiméireacht, chomh maith, measúnú a
dhéanann an fostóir ar conas a thug tú faoi do chuid oibre agus
d’oiriúnacht do phost ar leith.</p>

<h3>Teidlíocht chun teistiméireacht a fháil</h3>

<p>Níl teidlíocht reachtúil agat chun teistiméireacht scríofa nó ó
bhéal a fháil ó d’fhostóir reatha nó d’iar-fhostóir. D’fhéadfadh
go luafaí go sainráite i do chonradh fostaíochta go soláthróidh an
fostóir teistiméireacht ar fhágáil duit ach is dealraitheach gurb annamh a
dhéantar seo. Tá sé mar nós agus cleachtas roinnt fostóirí agus roinnt
earnálacha chun teistiméireachtaí a sholáthar agus féadtar caitheamh lena
leithéid de nós nó cleachtas mar chuid de do théarmaí agus coinníollacha
fostaíochta. Braitheann seo ar na fíricí i ngach cás aonair. Má thugann
fostóir teistiméireacht d’fhostaí amháin ach mura dtugann sé/sí ceann
d’fhostaí eile, d’fhéadfadh saincheist an idirdhealaithe teacht chun
solais.</p>

<h3>Freagacht an fhostóra</h3>

<p>Tá dualgas cúraim ar an bhfostóir i do leith agus i leith an fhostaí
ionchasaigh nua. Má thugann d’fhostóir teistiméireacht duit, ní mór di
bheith fíor, cothrom, cruinn agus gan bheith míthreorach.</p>

<p>Má thugtar teistiméireacht duit a mheasann tú atá éagórach nó
míchruinn, b’fhéidir go mbeidh tú in ann agairt a dhéanamh ar an
bhfostóir sin mar gheall ar fhaillí. Bheadh ort a thaispeáint go raibh tú
thíos le caillteanas, mar shampla, gur aistarraingíodh tairiscint poist de
dheasca na teistiméireachta. Má mheasann tú go bhfuil an teistiméireacht
clúmhillteach, féadfaidh tú a lorg go gceartaítear seo faoin <a href="http://www.irishstatutebook.ie/2009/en/act/pub/0031/index.html">Acht um
Chlúmhilleadh, 2009</a>.</p>

<p>Féadfaidh fostóir ionchasach atá míthreoraithe ag teistiméireacht
mhíchruinn éileamh faillí a dhéanamh i leith an fhostóra a sholáthair an
teistiméireacht.</p>

<h3>Rochtain ar theistiméireacht</h3>

<p>Bíonn teistiméireachtaí scríofa mar chuid de do thaifid phearsanra.
D’fhéadfadh go bhfuil teistiméireachtaí ó bhéal mar chuid díobh, chomh
maith, má bhreac an fostóir nóta síos faoin méid a dúradh.</p>

<p>Faoi <a href="../../../government_in_ireland/national_government/standards_and_accountability/data_protection.html">na
hAchtanna um Chosaint Sonraí</a>, tá tú i dteideal <a href="http://www.dataprotection.ie/viewdoc.asp?m=m&amp;fn=/documents/guidance/3gm1.htm">rochtain
a fháil ar fhaisnéis a choimeádtar fút, do thaifid phearsanra san
áireamh</a>. Féadfaidh tú rochtain a fháil ar shonraí pearsanta ina
nochtar tuairim fút, murar tugadh nochtadh na tuairime in iontaoibh nó ar an
tuiscint go gcaithfí leis amhail bheith faoi rún.</p>

<p>D’fhógair an Coimisinéir Cosanta Sonraí, sna cásanna seo, go bhfuil
ardtairseach rúndachta le baint amach. Mura gcuirtear ach an focal ‘faoi
rún’ ag barr an leathanaigh, ní dhéantar sonraí rúnda, go
huathoibríoch, de na sonraí. Mar riail ghinearálta, ní féidir srian a chur
ar aon tuairimí ar dhuine aonair a sholáthraíonn maoirseoir nó bainisteoir
faoin bhforáil seo.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Tá tuilleadh faisnéise faoi fhógra ar fáil ón:</p>

<p>
</p><div class="inlinesio">
<p>
</p><div>
<h3>Coimisiúin um Chaidreamh san Áit Oibre</h3>
<p>
  
  <span class="field_dept address_field">Seirbhíse Faisnéise agus Custaiméara<br></span>
  

  
  Bóthar Uí Bhriain<br>Ceatharlach<br>R93 W7W2<br>Éire
  <br>
  
</p>
<p>
  
  <strong>Uaireanta Oscailte:</strong>Luan go hAoine 9.30rn go 5in
  <br>
  

  
  <strong>Teil:</strong> (059) 917 8990  
  <br>
  

  
  <strong>Lóghlao:</strong> 1890 80 80 90
  <br>
  

  
  <strong>Facs:</strong>(059) 917 8909
  <br> 
  

  
  <strong>Láithreán Gréasáin:</strong> <a href="https://www.workplacerelations.ie/en/">https://www.workplacerelations.ie/en/</a>
  <br>
  

  

  

  
</p>
</div></div>

</div>
</div>
</html>
