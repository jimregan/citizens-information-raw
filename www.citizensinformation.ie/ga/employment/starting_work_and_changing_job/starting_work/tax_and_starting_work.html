<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cáin agus tosú ar obair
</title>
    
    <meta name="description" content="Is é an fostóir a asbhaineann cáin as tuarastal fhormhór na bhfostaithe. Faigh amach an méid a chaithfidh a bheith ar eolas agat faoi cháin nuair a thosaíonn tú ag obair.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cáin agus tosú ar obair</h1>
	
<ul class="anchorlinks"><li><a href="#lbdbff">Réamhrá </a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lbdbff">Réamhrá </h2>

<p>Íocann formhór na bhfostaithe cáin tríd an gcóras ÍMAT (Íoc Mar a
Thuillir). Ciallaíonn sé sin go mbaineann d’fhostóir an cháin a bhíonn
dlite ort díreach as do phá, agus go n-íocann siad an cháin sin go díreach
leis na Coimisinéirí Ioncaim. Bailíonn na Coimisinéirí Ioncaim cánacha ó
shaoránaigh thar ceann Rialtas na hÉireann.</p>

<p>Gearrfar <a href="../../../social_welfare/irish_social_welfare_system/social_insurance_prsi/social_insurance_in_ireland.html">ÁSPC</a>
agus an <a href="../../../money_and_tax/tax/income_tax/universal_social_charge.html">Muirear
Sóisialta Uilíoch</a> ar d’ioncam freisin.</p>

<h3>Ag tosú ag obair </h3>

<p>Tá sé tábhachtach a chinntiú go bpléitear i gceart le do cháin ón
tús agus go mbaineann d’fhostóir nua an méid ceart cánach as do phá.
Lena chinntiú go dtarlaíonn sé sin, beidh ort dhá rud a dhéanamh: </p>
<ul><li><a shape="rect" href="/ga/social_welfare/irish_social_welfare_system/personal_public_service_number.html">Tabhair
    d’Uimhir PPS</a> do d’fhostóir. Is í an uimhir seo an uimhir
    aitheantais phearsanta atá agat le haghaidh seirbhísí poiblí. Cuirfidh
    d'fhostóir in iúl do d'oifig cánach ansin go bhfuil tú tosaithe ag
    obair agus gurb iad féin do chuid fostóirí. Léigh tuilleadh faoi conas
    Uimhir PPS a fháil faoi ‘Conas iarratas a dhéanamh’ thíos. </li>
  <li>Cláraigh sonraí do phost nua le <a href="http://www.revenue.ie/ga/online/jobs-pensions.html">seirbhís Poist
    agus Pinsean Revenue ar líne</a> ag <a href="http://www.revenue.ie/ga/online/myaccount/index.html">moChúrsaí</a>
    – féach ‘Conas iarratas a dhéanamh’ thíos.</li>
</ul><p>Lena chinntiú go mbeidh am ag d’fhostóir agus ag d’oifig cánach gach
rud a réiteach sula bhfaigheann tú do chéad phá, moltar duit é sin ar fad
a dhéanamh chomh luath agus a ghlacann tú le tairiscint poist (fiú amháin
post páirtaimseartha nó fostaíocht saoire). </p>

<h3>Creidmheasanna cánach</h3>

<p>Laghdaíonn creidmheasanna cánach an méid cánach a bhíonn ort a íoc.
Socraítear an t-ollmhéid cánach ar chóir duit a íoc de réir d'ioncaim.
Dealaítear luach na gcreidmheasanna as an ollmhéid sin ansin chun an méid
cánach ar chóir a íoc a aimsiú. </p>

<p>Tá liúntais agus faoisimh éagsúla sna creidmheasanna cánach a
bhféadfá éileamh a dhéanamh orthu, ag brath ar do chuid imthoscaí. Is
féidir le gach duine liúntas pearsanta a éileamh, mar shampla, agus
féadfaidh tú faoiseamh cánach a éileamh chomh maith ar Chreidmheas do
Theaghlach Aontuismitheora. </p>

<p>Nuair tá sonraí do phost nua cláraithe agat, seolfaidh Revenue chuig
d’fhostóir teastas a creidmheasanna cánach a léiríonn na creidmheasanna
cánach a bhaineann d’fhostóir as do bhille cánach. Féadfaidh tú do
theastas creidmheasanna cánach a fheiceáil agus aon chreidmheasanna breise
dlite duit a éileamh tríd an tseirbhís Revenue Aon Tráth, Aon Lá. Is
féidir téigh isteach i ÍMAT Aon Tráth, Aon Lá tríd an <a href="http://www.revenue.ie/ga/online/myaccount/index.html">tSeirbhís
moChúrsaí</a> Revenue</p>

<p>Tá sonraí faoi na príomh-liúntais agus faoisimh tugtha ar an mbileog
mhíniúcháin ar fáil ó d’oifig chánach nó <a shape="rect" href="http://www.revenue.ie/ga/tax/it/leaflets/it1.html">ar líne ó
revenue.ie</a>.</p>

<h3>Céard air a chaithfidh mé cáin a íoc?</h3>

<p>Bíonn cáin iníoctha ar gach cineál tuilleamh a bhíonn mar thoradh ar do
chuid fostaíochta (lena n-áirítear, mar shampla, bónais, rag-obair,
íocaíocht neamh-airgid nó <a shape="rect" href="/ga/money_and_tax/tax/income_tax/taxation_of_benefits_from_employment.html">sochar
comhchineáil</a> mar úsáid charr an chomhlachta, síneadh láimhe,
bronntanais na Nollag srl.). Ní íocann tú cáin ar: ioncam scoláireachta,
ús ó theastais choigiltis, bannaí coigiltis agus scéimeanna
tráthchoigiltis náisiúnta, agus íocaíochtaí chuig scéimeanna pinsin
cheadaithe. </p>

<p>Cuirtear pá a fhaigheann tú trí uaireanta breise a obair (rag-obair),
bónais srl., san áireamh mar chuid de do phá inchánach don tseachtain nó
don mhí sin. Ní fhaigheann tú aon liúntais bhreise saor ó cháin in
aghaidh na dtuilleamh breise sin.</p>

<h3>Cáin éigeandála</h3>

<p>Mura mbeidh siad seo a leanas faighte ag d’fhostóir:</p>
<ul><li>Teastas creidmheasanna cánach ón oifig cánach nó, </li>
  <li>Foirm P45 (codanna 2 agus 3) uait féin, maidir le d'fhostaíocht roimhe
    seo, </li>
</ul><p>beidh sé d'oibleagáid ar d’fhostóir cáin a asbhaint ar bhonn
éigeandála nuair a bheidh siad ag íoc do chéad phá nó tuarastal mar
fhostaí. Ciallaíonn sé sin go dtabharfaidh siad liúntas saor ó cháin
sealadach duit don chéad mhí fostaíochta agus méadófar asbhaintí cánach
de réir a chéile ón dara mí ar aghaidh. Is é an toradh a bhíonn ag an
mbunús éigeandála ná: tar éis 4 seachtaine, ní thugtar aon liúntas shaor
ó cháin agus íoctar cáin ag an ráta is airde ó sheachtain 9, beag beann
ar an leibhéal pá. Déanann sé ciall mar sin an bunús éigeandála sin a
sheachaint trí na céimeanna simplí a tugadh cuntas orthu ní ba luaithe a
leanúint nuair a thosaíonn tú ag obair. Tá tuilleadh eolais faoi <a href="http://www.revenue.ie/ga/business/paye/guide/employers-guide-paye-calculation.html#section8">cáin
éigeandála ar an suíomh na gCoimisinéirí Ioncaim.</a></p>

<h3>Bandaí cháin ioncaim</h3>

<p>Cinnfidh bandaí cháin ioncaim an ráta cánach a íocfaidh tú ar
d’ioncam nó do thuarastal. <a shape="rect" href="/ga/money_and_tax/tax/income_tax/how_your_tax_is_calculated.html">Léigh
tuilleadh faoi conas a ríomhtar do cháin anseo</a>. </p>

<p>Tá eolas breise níos mionsonraithe maidir le creidmheasanna cánach agus
faoisimh ar <a shape="rect" href="http://www.revenue.ie/ga/contact/index.html">fáil ó d’oifig
cánach.</a></p>

<h3>Ag tosú sa dara post</h3>

<p>Má roghnaíonn tú glacadh leis an dara post, beidh treoracha ag do chéad
fhostóir cheana féin ón oifig cánach na creidmheasanna cánach ar fad a
bhfuil tú i dteideal a fháil in aghaidh do phá a thabhairt duit. Mura
n-éilíonn tú ar d’oifig cánach teastais nua a eisiúint, ceann do gach
fostóir, agus na creidmheasanna cánach agus an ráta caighdeánach
scoithphointe a roinnt idir an 2 phost, feidhmeoidh d'fhostóir nua (.i. i do
dhara post) do phá ar bhonn éigeandála cánach.</p>

<p>Ciallóidh sé sin go bhfaighfeá ní ba mhó creidmheasanna cánach ná mar
a bheifeá i dteideal a fháil, agus nach mbeifeá ag íoc do dhóthain cánach
dá réir, agus caithfear an cháin sin a íoc ag deireadh na bliana cánach.
Téigh i dteagmháil le seirbhís fiosrúcháin ÍMAT lóghlao na
gCoimisinéirí Ioncaim (féach an nasc thíos) le haghaidh sonraí teagmhála
de d’oifig cánach.</p>
</div>

<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Chun sonraí do phost nua le Revenue a chlárú, ní mór duit clárú le
haghaidh moChúrsaí. Is é an pointe rochtana singil le haghaidh seirbhísí
ar líne shlán Revenue. Nuair fhaigheann tú do pasfhocal moChúrsaí,
cláraigh sonraí do phost nua le <a href="http://www.revenue.ie/ga/online/jobs-pensions.html">seirbhís Poist agus
Pinsean Revenue ar líne</a>.</p>

<p>Is féidir téigh isteach an tseirbhís Poist agus Pinsin tríd <a href="https://www.ros.ie/myaccount-web/home.html">moChúrsaí</a> Revenue. Mura
bhfuil tú in ann úsáid a bhaint as an seirbhísí ar líne, ba chóir duit
teagmháil a dhéanamh le d’oifig cánach chun cabhair a fháil.</p>

<p>Tá tuilleadh eolais faoi <a shape="rect" href="http://www.welfare.ie/EN/Topics/PPSN/Pages/ppsnindex.aspx">mar is féidir
cur isteach ar Uimhir Phearsanta Seirbhíse Poiblí (Uimh. PSP)</a> le fáil
anseo. </p>

<p>Féadfaidh tú breathnú ar roinnt <a href="http://www.revenue.ie/ga/personal/faqs/starting-work-tax.html">Ceisteanna
a Chuirtear go Minic faoi cháin agus faoi thosú ag obair</a> agus ar an
bileog, <a href="http://www.revenue.ie/ga/tax/it/leaflets/it67.html">Céad
Phost - Treoir d’iontrálaithe céaduaire ar an gCóras Cánach ÍMAT.</a>
<br></p>
</div>
</div>
</html>
