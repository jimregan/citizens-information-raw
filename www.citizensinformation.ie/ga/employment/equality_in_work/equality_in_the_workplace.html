<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Comhionannas san ionad oibre
</title>
    
    <meta name="description" content="Cuireann an reachtaíocht um chomhionannas fostaíochta cosc ar idirdhealú i réimse leathan fostaíochta agus cúrsaí a bhaineann le fostaíocht.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Comhionannas san ionad oibre</h1>
	
<ul class="anchorlinks"></ul>
<div>

<div class="topic">

<div class="topic base_introduction">
<h2>Réamhrá</h2>

<p>Cuireann na <a href="http://www.acts.ie/ga.act.1998.0021.1.html">hAchtanna
um Chomhionannas Fostaíochta 1998-2015</a> cosc ar idirdhealú i réimse
leathan fostaíochta agus cúrsaí a bhaineann le fostaíocht. Baineann siad
sin le hearcaíocht agus cur chun cinn; pá cothrom; dálaí oibre; oiliúint
nó taithí; dífhostú nó ciapadh lena n-áirítear ciapadh gnéasach. Tugann
an reachtaíocht sainmhíniú ar idirdhealú mar caitheamh le duine amháin ar
bhealach nach bhfuil chomh fabhrach leis an gcaoi a chaitear le duine eile agus
é sin ar aon cheann den 9 bhfáth seo a leanas: </p>
<ul><li>Inscne: ciallaíonn sé seo fear, bean nó trasghnéasach </li>
  <li>Stádas sibhialta: cuimsíonn sé seo daoine singile, pósta, scartha,
    colscartha, baintreacha/baintreacha fir , <a href="../../birth_family_relationships/civil_partnerships/civil_partnership_and_same_sex_couples.html">páirtnéirí
    sibhialta agus iar-pháirtnéirí sibhialta</a></li>
  <li>Stádas teaghlaigh: tagraíonn sé seo do thuismitheoir duine atá faoi
    bhun 18 mbliana d’aois nó do phríomhchuramóir nó do thuismitheoir
    cónaitheach duine a bhfuil míchumas air nó uirthi </li>
  <li>Claonadh gnéasach: áirítear leis seo daoine homaighnéasacha,
    leispiacha, déghnéasacha agus heitrighnéasacha </li>
  <li>Reiligiún: cialaíonn sé sin creideamh reiligiúnach, cúlra nó
    dearcadh reiligiúnach nó easpa creidimh nó dearcaidh reiligiúnaigh </li>
  <li>Aois: ní bhaineann sé seo le duine faoi bhun a 16 </li>
  <li>Míchumas: áirítear leis seo daoine a bhfuil míchumais fhisiceacha,
    intleachta, foghlamtha, choigníocha nó mothúchánacha orthu nó réimse
    riochtaí míochaine </li>
  <li>Cine: áirítear le seo cine, dath craicinn, náisiúnacht nó bunús
    eitneach </li>
  <li>Ballraíocht den Lucht Siúil. </li>
</ul><h3>Cad is idirdhealú ann? </h3>

<p>Is é sainmhíniú a thugtar ar idirdhealú ná níos lú fabhar a thabhairt
do dhuine. Is féidir a rá go bhfuil idirdhealú á dhéanamh in aghaidh
fostaí má thugtar níos lú fabhar dó nó di ná mar a tugadh, nó a
thabharfaí, do dhuine eile i gcás cosúil leis ar aon cheann den 9 bhfáth
thuas. Má tá cás idirdhealaithe le cruthú caithfear comparáid dhíreach a
dhéanamh idir dhá chás. Mar shampla, má tá cás idirdhealaithe ar bhunús
míchumais le cruthú caithfear comparáid a dhéanamh idir duine a bhfuil
míchumas air nó uirthi agus duine nach bhfuil nó idir bheirt a bhfuil
míchumais éagsúla orthu. </p>

<p>Tarlaíonn idirdhealú indíreach nuair nach cosúil go ndéanann beartais
nó cleachtais idirdhealú in aghaidh grúpa amháin seachas grúpa eile ach go
mbíonn tionchar idirdhealaitheach acu i ndáiríre. Féadfaidh idirdhealú
tarlú freisin nuair a bhíonn riachtanas ann, agus bíodh is nach cosúil go
bhfuil sé idirdhealaitheach, go mbíonn drochthionchar aige ar ghrúpa nó ar
aicme daoine. </p>

<h3>Cásanna faoi leith a chuimsíonn an reachtaíocht um chomhionannas
fostaíochta </h3>

<p><strong>Míchumas:</strong> Tá sé de dhualgas ar fhostóirí freastal
réasúnta a dhéanamh ar <a shape="rect" href="../and_disability/working_with_a_disability.html">baill foirne faoi
mhíchumas</a>. Áirítear leis seo rochtain a sholáthar d’fhostaíocht, cur
ar chumas daoine faoi mhíchumais páirt a ghlacadh i bhfostaíocht agus in
oiliúint agus arduithe céime a fháil. </p>

<p><strong>Toircheas:</strong> Idirdhealú ar bhunús inscne is ea idirdhealú
a bhaineann le toircheas agus áirítear leis cúrsaí earcaíochta, arduithe
céime agus coinníollacha ginearálta fostaíochta. Tugann an reachtaíocht a
bhaineann le <a shape="rect" href="../rights_and_conditions/leave_and_holidays/maternity_leave.html">cosaint
mháithreachais</a> agus <a shape="rect" href="../unemployment_and_redundancy/dismissal/unfair_dismissal.html">dífhostú
éagórach</a> cosaint do mhná atá ag iompar clainne nó ar rugadh leanaí
dóibh le deireanas. </p>

<p><strong>Pá comhionann:</strong> Déanann reachtaíocht chomhionannas
fostaíochta soláthar don phá comhionann ar an gcineál céanna oibre. Is é
an sainmhíniú atá ar an <em>gcineál céanna oibre</em> ná an obair
chéanna, obair atá cosúil nó obair ar aon luach. Is é téarma nach mór a
bheith mar pháirt den chonradh fostaíochta de bharr reachtaíochta atá rith
tríd an Dáil. Is féidir éilimh ar phá comhionann a dhéanamh ar aon cheann
de na 9 gcúis thuas.</p>

<p><strong>Ciapadh:</strong> Idirdhealú ó thaobh dálaí fostaíochta is ea
<a shape="rect" href="harassment_at_work.html">ciapadh lena n-áirítear
ciapadh gnéasach</a> bunaithe ar aon cheann den 9 bhunús thuas. Má bhaineann
<a shape="rect" href="bullying_in_the_workplace.html">bulaíocht san ionad
oibre</a> le ceann ar bith de na 9 mbunús idirdhealaithe thuas cuimsíonn an
reachtaíocht chomhionannais fostaíochta í. </p>

<p><strong>Íospairt:</strong> Cosnaíonn an reachtaíocht chomhionannas
fostaíochta thú in aghaidh <a shape="rect" href="../enforcement_and_redress/victimisation_at_work.html">íospairt</a> má
dhéanann tú éileamh maidir le hidirdhealú mídhleathach in aghaidh
d’fhostóra nó má tá páirt agat ina leithéid de ghearán. Ciallaíonn
sé seo nach féidir le d'fhostóir pionós a chur ort trí dhífhostú,
caitheamh leat go míchothrom, nó athrú neamhfhabhrach a dhéanamh ar do
choinníollacha fostaíochta. </p>

<h3>Cur do chearta i bhfeidhm </h3>

<p>Dhá eagraíocht faoi leith iad Coimisiún na hÉireann um Chearta an Duine
agus Comhionannas agus Coimisiún um Chaidreamh san Áit Oibre a oibríonn le
cinntiú go mbeidh comhionannas san ionad oibre. </p>

<p>Comhlacht reachtúil is ea an <a href="../../justice/law_and_rights/irish_human_rights_commission.html">Coimisiún
na hÉireann um Chearta an Duine agus Comhionannas</a> a bunaíodh le faisnéis
a sholáthar don phobal faoi reachtaíocht chomhionannais agus um chearta an
duine. Feadfaidh sé comhairle agus tacaíocht a thabhairt duit chun cás a
thabhairt os comhair An Bhinse Comhionannais ach níl sé de chumhacht aige
breith a thabhairt faoi chás. Féadfaidh sé ar a lánrogha cúnamh dlí a
sholáthar do dhaoine ar mhian leo éilimh a thabhairt chun an Bhinse
Comhionannais. Tá bileog maidir le do <a href="http://www.ihrec.ie/publications/list/ihrec-employment-equality-rights-explained/">chearta
chomhionannais fostaíochta</a> ar fáil ar ihrec.ie.</p>
</div>
Is chuig an <a href="../enforcement_and_redress/labour_relations_commission.html">gCoimisiún
um Chaidreamh san Áit Oibre</a> ar cóir éileamh maidir le <a href="../enforcement_and_redress/equality_tribunal.html">hidirdhealú faoi
na hAchtanna um Chomhionannas Fostaíochta 1998-2015</a> a thabhairt tríd an
fhoirm ghearáin ar líne a úsáid á fáil ar <a href="https://www.workplacerelations.ie/en/Complaints_Disputes/Refer_a_Dispute_Make_a_Complaint/">workplacerelations.ie</a>.
Scrúdaíonn an Coimisiún éilimh faoi idirdhealú mídhleathach faoin
reachtaíocht chomhionannais nó déanann sé idirghabháil faoin scéal. </div>
</html>
