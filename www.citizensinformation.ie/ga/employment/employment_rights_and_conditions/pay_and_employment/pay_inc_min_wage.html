<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Íosrátaí pá 
</title>
    
    <meta name="description" content="Faoin Acht um Pá Íosta Náisiúnta 2000 tá an chuid is mó d&#39;fhostaithe i dteideal íosráta pá.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Íosrátaí pá </h1>
	
<ul class="anchorlinks"><li><a href="#lbdbff">Réamhrá </a></li><li><a href="#l4f12e">Rialacha </a></li><li><a href="#l27d15">Rátaí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li><li><a href="#l10675">Rátaí atá faoi bhun an íosráta
phá</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lbdbff">Réamhrá </h2>

<p>Go ginearálta is ceist í cé mhéad pá a fhaigheann tú d'obair in
Éirinn ar gá a shocrú idir tusa agus d'fhostóir. De ghnáth tarlaíonn na
hidirbhearta seo nuair a fhaigheann tú tairiscint oibre. Cibé ar bith, faoin
<a shape="rect" href="http://www.irishstatutebook.ie/2000/en/act/pub/0005/index.html">Acht um
Pá Íosta Náisiúnta 2000</a> tá an chuid is mó d'fhostaithe i dteideal
íosráta pá. Tá fo-íosrátaí ann do dhaoine áirithe cosúil leis na
daoine siúd <a shape="rect" href="../../starting_work_and_changing_job/young_people_at_work/rights_of_young_workers.html">in
aois faoi 18</a> (féach thíos d'eisceachtaí agus fo-íosrátaí).</p>

<p>Tá íosrátaí pá eile d'fhostaithe in earnálacha áirithe. I gcás
roinnt earnálacha tá siad leagtha amach in Orduithe Rialacháin Fhostaíochta
(ORF) arna ndéanamh ag <a shape="rect" href="../industrial_relations_and_trade_unions/joint_labour_committees.html">Comhchoistí
Oibreachais.</a> <a shape="rect" href="../industrial_relations_and_trade_unions/employment_regulation_orders_and_registered_employment_agreements.html">Is
féidir leat sonraí a fháil amach faoi Orduithe Rialacháin Fhostaíochta
agus Comhaontuithe Fostaíochta Cláraithe.</a></p>

<h3>Pá íosta náisiúnta</h3>

<p>Ó 1 Eanáir 2017, faoi IR <a href="http://www.irishstatutebook.ie/eli/2016/si/516/made/en/print">516/2016</a>,
is é an pá íosta náisiúnta d’fhostaí fásta a bhfuil taithí aici/aige
ná <strong>€9.25</strong> in aghaidh na huaire. Is éard is fostaí fásta a
bhfuil taithí aici/aige chun críche an tAcht um Pá Íosta Náisiúnta ná
fostaí a bhfuil fostaíocht de chineál ar bith in aon dhá bhliain os cionn
18 bliana d'aois - féach freisin an chuid ar 'Rátaí' thíos. Tá liosta <a href="https://www.workplacerelations.ie/en/Frequently_Asked_Questions/National_Minimum_Wage/">ceisteanna
coitianta faoin íosphá náisiunta</a> ar fáil.</p>

<p>Dar ndóigh ní chuireann an t-íosráta pá seo bac ar fhostóir ar bith
pá níos airde a thairiscint.</p>
</div>
<div class="topic base_rules">
<h2 class="topic base_rules_title" id="l4f12e">Rialacha </h2>

<h3>Ag ríomh an ráta de réir na huaire </h3>

<p>Faoi réir <a shape="rect" href="http://www.irishstatutebook.ie/2000/en/act/pub/0005/sec0020.html">Cuid
20</a> den Acht um Pá Íosta Náisiúnta 2000, is é an modh bunúsach ríofa
ná an pá comhlán a roinnt ar iomlán na n-uaireanta a oibríodh. Ní mór,
sula ndéantar sin, a thabhairt faoi deara an pá a chuirtear san áireamh, na
huaireanta a chuirtear san áireamh agus an tréimhse tagartha pá (an
tréimhse a dhéantar a mheas). </p>

<p><strong>Céard nár chóir a chur san áireamh mar phá?</strong> </p>

<p>Tá roinnt rudaí nár chóir a chur san áireamh agus an t-íosráta pá á
ríomh, is iad seo ná: </p>
<ul><li>Préimh ragoibre </li>
  <li>Préimh Glao-amach </li>
  <li>Pá Seirbhíse </li>
  <li>Préimh d'uaireanta neamhshóisialta </li>
  <li>Síneadh láimhe a chuirtear i gciste lárnach arna bhainistiú ag an
    bhfostóir agus íoctha mar chuid dá phá </li>
  <li>Préimheanna d'obair ar laethanta saoire poiblí, ar an Satharn nó ar an
    Domhnach </li>
  <li>Liúntais d'obair speisialta nó d'obair bhreise. </li>
  <li>Liúntais maidir le dualgais ar glao nó liúntais fuireachais </li>
  <li>Íocaíochtaí áirithe a bhfuil baint acu le bheith as láthair ón
    obair, mar shampla, pá tinnis, pá saoire nó pá le linn saoire sláinte
    agus slándála </li>
  <li>Íocaíocht a bhfuil baint aige le bheith ag éirí as fostaíocht, lena
    n-áirítear dul ar scor </li>
  <li>Ranníocaíochtaí arna n-íoc ag an bhfostóir i scéim pinsin cheirde
    ar bith atá ar fáil duit </li>
  <li><a shape="rect" href="../../unemployment_and_redundancy/redundancy/redundancy.html">Íocaíochtaí
    iomarcaíochta</a> </li>
  <li>Réamhíocaíocht, pá, mar shampla tuarastal: tógfar an méid atá i
    gceist san áireamh don tréimhse ina mbeadh sé le híoc de ghnáth. </li>
  <li>Íocaíocht chomhchineáil nó sochar comhchineáil, seachas cothú
    agus/nó lóistín </li>
  <li>Íocaíocht nach bhfuil baint aici le fostaíocht an duine </li>
  <li>Cúiteamh do ghortú nó do chailleadh uirlisí </li>
  <li>Dámhachtain mar chuid de scéim molta foirne </li>
  <li>Iasacht ón bhfostóir duit. </li>
</ul><p><strong>Céard a thógfar san áireamh mar íocaíocht?</strong> </p>

<p>De réir an tAcht um Pá Íosta áirítear le d'ollphá, mar shampla, an
bunphá agus préimh ar bith sealoibre, bónas nó táille seirbhíse. </p>

<p>Má fhaigheann tú bia (ar a dtugtar cothú) agus/nó cóiríocht (ar a
dtugtar lóistín) ó d'fhostóir, déantar na méid seo a leanas a thógáil
san áireamh nuair atá an íosráta pá á ríomh: </p>
<ul><li>€54.13 ar chothú iomlán agus iostais in aghaidh na seachtaine, nó
    €7.73 in aghaidh an lae </li>
  <li>€32.14 ar chothú iomlán amháin in aghaidh na seachtaine, nó €4.60
    in aghaidh an lae </li>
  <li>€21.85 ar iostais amháin in aghaidh na seachtaine, nó €3.14 in
    aghaidh an lae </li>
</ul><p><strong>Uaireanta oibre</strong> </p>

<p>Is ionann d'uaireanta oibre agus cibé acu is mó: </p>
<ul><li>na huaireanta atá leagtha amach i gcáipéis ar bith cosúil le <a shape="rect" href="../contracts_of_employment/contract_of_employment.html">conradh
    fostaíochta</a>, comhaontú comhchoiteann nó ráiteas de théarmaí
    fostaíochta a bhfuil foláir dó san <a shape="rect" href="http://www.irishstatutebook.ie/1994/en/act/pub/0005/index.html">Acht
    um Théarmaí Fostaíochta (Faisnéis) 1994</a>, </li>
</ul><p>nó </p>
<ul><li>na huaireanta a oibríodh go hiarbhír nó na huaireanta a raibh fáil
    ort i gcomhair obair agus a íocadh astu </li>
</ul><p>Áirítear le "hUaireanta Oibre": </p>
<ul><li>ragobair </li>
  <li>am taistil nuair is cuid den phost é </li>
  <li>am a chaitear ar thraenáil le linn gnáthuaireanta oibre atá údaraithe
    ag an bhfostóir </li>
</ul><p>Ní áirítear le "huaireanta oibre": </p>
<ul><li>am a chaitear ar fuireachas in áit nach í an áit oibre í </li>
  <li>am ar saoire, am a scaoileadh leis an bhfostaí, am ar stailc nó am tar
    éis íocaíochta in ionad fógra scoir a thabhairt </li>
  <li>am a caitheadh ag taisteal chuig nó ón ionad oibre </li>
</ul><p><strong>Tréimhse tagartha pá</strong> </p>

<p>Roghnaíonn an fostóir an tréimhse, ar a dtugtar an tréimhse tagartha
pá, a ndéanfar an meánphá in aghaidh na huaire a ríomh ina leith.
Féadfaidh sé a bheith, mar shampla, ar bhonn seachtainiúil nó ar bhonn
coicíse ach ní fhéadfaidh sé a bheith do thréimhse níos mó ná mí. </p>

<p>Caithfidh an fostóir sonraí maidir leis an tréimhse tagartha pá a
sholáthar sa ráiteas faoi choinníollacha fostaíochta atá le tabhairt
d'fhostaí de réir an tAcht um Théarmaí Fostaíochta (Faisnéis) 1994. </p>

<p>Féadfaidh tú ráiteas i scríbhinn a iarraidh ar d'fhostóir maidir le do
mheánráta pá do thréimhse tagartha pá ar bith laistigh den 12 mí atá
thart. Tá ceithre seachtaine ag an bhfostóir chun an ráiteas a sholáthar.
</p>

<h3>Eisceachtaí leo siúd atá i dteideal íosráta phá náisiúnta a fháil
</h3>

<p>Tá roinnt eisceachtaí ann maidir leo siúd atá i dteideal an íosráta
phá náisiúnta a fháil. Níl feidhm ag an reachtaíocht i gcás duine atá
fostaithe ag duine a bhfuil gaol gairid aige/aci leis/léi (mar shampla céile,
páirtnéir sibhialta nó tuismitheoir) ná i gcás duine atá i bprintíseacht
reachtúil. Chomh maith leis seo níl ráthaíocht ag fostaithe áirithe
cosúil le daoine óga nach bhfuil 18 bliana d'aois bainte amach acu agus
daoine faoi oiliúint ach go bhfaighidh siad ráta laghdaithe nó ráta atá
faoi bhun an íosráta pá náisiúnta. </p>

<h4>Rátaí pá atá faoi bhun an íosráta phá</h4>

<p>Faoin Acht um Pá Íosta go n-íocfaí rátaí pá atá faoi bhun an
íosráta pá – ar thugtar <em>fo-íosrátaí</em> – le daoine óga agus
leo atá sa chéad 2 bhliain fostaíochta. Féach ‘Rátaí fo-íosta’
thíos chun teacht ar shamplaí faoi conas a chuirtear na rátaí seo i
bhfeidhm, ag brath ar aois agus ar thaithí. </p>

<h4>Oiliúnaithe</h4>

<p>Tá foráil san Acht um Pá Íosta go n-íocfaí rátaí pá atá faoi bhun
an íosráta pá le fostaithe a bhfuil 18 mbliana d'aois bainte amach acu má
tá cúrsa eagraithe oiliúna nó staidéar faoi threoir ar siúl acu atá
údaraithe nó faofa ag an bhfostóir - féach 'Rátaí' thíos. <br></p>

<p>Leagann an tAcht síos critéir áirithe ar ghá don chúrsa oiliúna a
shásamh má tá na rátaí seo le cur i bhfeidhm. Mar shampla, caithfidh an
fostaí a bheith i mbun staidéir nó faoi oiliúint le feabhas a chur ar a
c(h)uid oibre; caithfidh an fostóir an cúrsa oiliúna/ staidéir a stiúradh
nó a fhaomhadh; caithfidh 10% den traenáil, ar a laghad a bheith ar siúl in
áit nach í gnáth áit oibre an fhostaí í; agus caithfear córas
measúnaithe agus teistiméireachta a bheith ann ag deireadh an chúrsa
traenála, nó dearbhú i scríbhinn a bheith ar fáil. </p>

<h3>Díolúine i leith fostóra </h3>

<p>Má tá fostóir nach bhfuil in ann an t-íosráta pá náisiúnta a íoc i
ngeall ar dheacracht airgid féadfaidh an Chúirt Oibreachais díolúine a
thabhairt d'fhostóir ó íocaíocht an íosráta pá náisiúnta le haghaidh
tréimhse ó 3 mhí go dtí bliain amháin. Ní féidir ach díolúine amháin
den chineál seo a cheadú. </p>

<p>Ní mór don fhostóir an díolúine a iarraidh ar an gCúirt Oibreachais le
comhthoiliú fhormhór na bhfostaithe, agus caithfidh siad glacadh freisin go
mbeidh cinneadh na Cúirte Oibreachais ina cheangal orthu. </p>

<p>Caithfidh an fostóir a léiriú nach féidir leis/léi an íosráta pá
náisiúnta a íoc agus i gcás go gcuirfí iallach air/uirthi íoc as, go
mbeadh air/uirthi scaoileadh le fostaithe nó deireadh a chur lena bpoist. </p>

<p>Is féidir díolúine a lorg ó íocaíocht an ráta iomláin amháin den
íosráta pá náisiúnta, ní féidir í a lorg i gcásanna arna gclúdach ag
an ráta laghdaithe, mar shampla, i gcás fostaithe nach bhfuil 18 bliana
d'aois bainte amach acu. </p>

<h3>Íospairt </h3>

<p>Má dhéanann tú do theidlíocht ar an íosráta pá náisiúnta a lorg tá
tú á chosaint ó ansmacht nó dífhostú. Cuireann an reachtaíocht cosc ar<a shape="rect" href="../../enforcement_and_redress/victimisation_at_work.html">Íospairt</a> .
Ina theannta seo, má dífhostaítear tú de bharr an t-íosráta pá
náisiúnta a lorg, féadfaidh tú éileamh a dhéanamh ar <a shape="rect" href="../../unemployment_and_redundancy/dismissal/unfair_dismissal.html">dhífhostú
éagórach</a><strong></strong>beag beann ar fhad seirbhíse ná ar líon na
n-uaireanta a oibríodh in aghaidh na seachtaine. </p>

<p>Má tá tú le méadú pá a fháil faoin Acht um Pá Íosta Náisiúnta ní
féidir le d'fhostóir d'uaireanta oibre a laghdú gan do dhualgais ná líon
do chuid oibre a laghdú dá réir. </p>
</div>
<div class="topic base_rates">
<h2 class="topic base_rates_title" id="l27d15">Rátaí</h2>
Tá an t-íosráta pá d'aosach fostaithe le taithí agus na fo-íosrátaí do
dhaoine óga agus oiliúnaithe áirithe mar a leanas:<br><p><strong>Rátaí ó 1 Eanáir 2017</strong></p>

<table cellpadding="1" cellspacing="1" border="1" width="457" summary="íosrátaí pá "><thead><tr><td colspan="1" rowspan="1"><strong>Fostaí</strong></td>
      <td colspan="1" rowspan="1"><strong>Íosráta pá in aghaidh na
        huaire</strong></td>
      <td colspan="1" rowspan="1"><strong>% íosráta</strong></td>
    </tr></thead><tbody><tr><td colspan="1" rowspan="1">Fostaí aosach le taithí</td>
      <td colspan="1" rowspan="1">€9.25</td>
      <td colspan="1" rowspan="1">100%</td>
    </tr><tr><td colspan="1" rowspan="1">Faoi bhun 18 bliana d'aois</td>
      <td colspan="1" rowspan="1">€6.48</td>
      <td colspan="1" rowspan="1">70%</td>
    </tr><tr><td colspan="1" rowspan="1">Céad bliain ó dáta chéad fostaíochta os
        cionn 18 bliana d'aois</td>
      <td colspan="1" rowspan="1">€7.40</td>
      <td colspan="1" rowspan="1">80%</td>
    </tr><tr><td colspan="1" rowspan="1">Dara bliain ó dáta chéad fostaíochta os
        cionn 18 bliana d'aois</td>
      <td colspan="1" rowspan="1">€8.33</td>
      <td colspan="1" rowspan="1">90%</td>
    </tr><tr><td colspan="1" rowspan="1"><strong>Fostaí os cionn 18 bliana d'aois,
        faoi oiliúint struchtúrtha i rith uaireanta oibre</strong></td>
      <td colspan="1" rowspan="1"></td>
      <td colspan="1" rowspan="1"></td>
    </tr><tr><td colspan="1" rowspan="1">Céad tréimhse ar feadh trian</td>
      <td colspan="1" rowspan="1">€6.98</td>
      <td colspan="1" rowspan="1">75%</td>
    </tr><tr><td colspan="1" rowspan="1">Dara tréimhse ar feadh trian</td>
      <td colspan="1" rowspan="1">€7.40</td>
      <td colspan="1" rowspan="1">80%</td>
    </tr><tr><td colspan="1" rowspan="1">Tríú tréimhse ar feadh trian</td>
      <td colspan="1" rowspan="1">€8.33</td>
      <td colspan="1" rowspan="1">90%</td>
    </tr></tbody></table><p>Tabhair faoi deara: ní mór do gach trian díobh a bheith ann ar feadh
míosa ar a laghad agus ar feadh bliana ar a mhéid. </p>
</div>

<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Mura bhfuil an t-íosráta pá náisiúnta á fháil agat, is féidir do
chearta a chur i bhfeidhm tríd an fhoirm ghearáin ar líne nua a chomhlánú
á fáil ar <a href="https://www.workplacerelations.ie/en/Complaints_Disputes/Refer_a_Dispute_Make_a_Complaint/">workplacerelations.ie</a>.
San fhoirm ghearáin ar líne tá 2 rogha agat:</p>

<p>Féadfaidh tú <a shape="rect" href="../../enforcement_and_redress/national_employment_rights_authority.html">cigire
a iarraidh ar an gCoimisiún um Chaidreamh san Áit Oibre (CCAO)</a> chun
éileamh a fhiosrú nach bhfuil an t-íosráta pá náisiúnta á íoc.</p>

<p>nó </p>

<p>Féadfaidh tú chomh maith aighneas a chur faoi bhráid <a shape="rect" href="../../enforcement_and_redress/rights_commissioner.html">breithneora
(CCAO)</a>. Ní féidir é seo a dhéanamh áfach ach amháin má d'iarr tú
ráiteas ar d'fhostóir ag leagan amach ríomh an mhéanráta pá in aghaidh na
huaire. Caithfidh tú an t-aighneas a atreorú laistigh de sé mhí ó dháta
soláthair an ráitis. (Féadfar an teorainn atreorúcháin a shíneadh go dtí
uasmhéid de 12 mí.) Má theipeann ar an bhfostóir an ráiteas a sholáthar
tosaíonn an t-am ag an dáta ar chóir don fhostóir an ráiteas a sholáthar,
is é sin laistigh de 4 seachtaine ó dháta an iarratais.</p>

<p>Tabhair faoi deara: Ní féidir leat gearán maidir leis an aighneas céanna
a chur faoi bhráid an bhreithneora agus cigire araon faoin Acht um Pá
Íosta.</p>

<p>Má tá íospairt a líomhain agat, ní mór duit a iarraidh go gcuirfidh
d'fhostóir do choinníollacha oibre ar ais sa staid ina raibh siad roimh an
íospairt. Má theipeann ar an bhfostóir é seo a dhéanamh laistigh de
choicís ó dháta an iarratais, féadfaidh tú an cheist a chur faoi bhráid
an bhreithneora CCAO. Ní mór don atreorúchán seo tarlú laistigh de 6 mhí
(a d'fhéadfar a shíneadh go dtí uasmhéid de 12 mí) ó dháta an ansmachta
líomhanta</p>

<p>Chun breis faisnéise a fháil, déan teagmháil leis na Seirbhís
Faisnéise do Chustaiméirí an Choimisiúin um Chaidreamh san Áit Oibre –
féach ‘Cá háit a ndéanfaidh mé iarratas’ thíos.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Coimisiúin um Chaidreamh san Áit Oibre</h3>
<p>
  
  <span class="field_dept address_field">Seirbhíse Faisnéise agus Custaiméara<br></span>
  

  
  Bóthar Uí Bhriain<br>Ceatharlach<br>R93 W7W2<br>Éire
  <br>
  
</p>
<p>
  
  <strong>Uaireanta Oscailte:</strong>Luan go hAoine 9.30rn go 5in
  <br>
  

  
  <strong>Teil:</strong> (059) 917 8990  
  <br>
  

  
  <strong>Lóghlao:</strong> 1890 80 80 90
  <br>
  

  
  <strong>Facs:</strong>(059) 917 8909
  <br> 
  

  
  <strong>Láithreán Gréasáin:</strong> <a href="https://www.workplacerelations.ie/en/">https://www.workplacerelations.ie/en/</a>
  <br>
  

  

  

  
</p>
</div></div>

</div>
<div class="topic base_wheretoapply">
<h2 class="topic base_wheretoapply_title" id="l10675">Rátaí atá faoi bhun an íosráta
phá</h2>

<h3>Fostaithe óga agus daoine sa chéad 2 bhliain fostaíochta</h3>

<p>Ó 1 Eanáir 2016 tá foráil san Acht um Pá Íosta go n-íocfaí na
rátaí seo a leanas atá faoi bhun an íosráta phá</p>
<ul><li>Tá fostaí nach bhfuil 18 mbliana d'aois bainte amach aige nó aici i
    dteideal €6.48 a fháil in aghaidh na huaire (70% den íosráta pá)</li>
  <li>I gcás duine atá ag obair don chéad bhliain tar éis di nó dó 18
    mbliana d'aois a bhaint amach tá sé nó sí i dteideal €7.40 a fháil
    in aghaidh na huaire (80% den íosráta pá)</li>
  <li>I gcás duine atá ag obair don dara bhliain tar éis dó nó di 18
    mbliana d'aois a bhaint amach tá sé nó sí i dteideal €8.33 a fháil
    in aghaidh na huaire (90% den íosráta pá)</li>
</ul><p><strong>Sampla 1:</strong> Bhí Seán 17 mbliana d’aois nuair a thosaigh
sé ag oibriú an 1 Eanáir 2015, mar sin, bhí sé i dteideal 70% an pá
íosta a fháil. Tháinig a bhreithlá 18 mbliana aníos an 1 Aibreán 2015
agus ina dhiaidh sin, bhí sé i dteideal 80% an pá íosta a fháil mar gheall
go bhfuil sé ina chéad bhliain fhostaíochta i ndiaidh aois 18 mbliana. Ón 1
Aibreán 2016 i leith, bhí sé i dteideal 90% an pá íosta a fháil mar
gheall go raibh sé ina dara bliain fhostaíochta ó aois 18 mbliana i leith. I
ndiaidh an 1 Aibreán 2017 tá sé i dteideal na rátaí iomlán pá íosta a
fháil mar gheall gurb oibrí taithíoch fásta é chun críocha an Achta um
Pá Íosta Náisiúnta. Tá sainmhíniú oibrithe thaithíoch fásta ar fáil
sa <a href="https://www.workplacerelations.ie/en/Frequently_Asked_Questions/National_Minimum_Wage/">liosta
ceisteanna coitianta faoin bpá íosta náisiúnta</a>.</p>

<p><strong>Sampla 2:</strong> D’oibrigh Máire ar feadh 6 mhí nuair a bhí
sí 17 mbliana d’aois. D’fhreastail sí ar an gcoláiste agus, an 1
Deireadh Fómhair 2015, ar aois 20 bliain, thosaigh sé an obair. Bhí sí i
dteideal 80% an pá íosta a fháil mar gheall go raibh sí ina céad bhliain
fhostaíochta. An 1 Meitheamh 2016, bhain sí 21 bliain d’aois amach ach
níor tháinig méadú ar a ráta pá mar gheall go raibh sí fós ina céad
bhliain fhostaíochta i ndiaidh aois 18 mbliana. (Ní chuirtear an obair a
rinne sí ar feadh 6 mhí nuair a bhí sí 17 mbliana d’aois san áireamh.)
Ón 1 Deireadh Fómhair 2016, bhí sí i dteideal 90% an pá íosta a fháil
mar gheall go raibh sí ina dara bliain fhostaíochta. D’athraigh Máire a
post an 1 Nollaig 2016, ach ní raibh sí i dteideal ach do 90% an pá íosta a
fháil mar gheall go raibh sí fós ina dara bliain fhostaíochta. Níl sí i
dteideal na rátaí iomlán íosta pá a fháil go dtí an 1 Deireadh Fómhair
2017. Seo an tráth a thabharfar a dara bliain fhostaíochta chun críche.</p>

<p>Léigh tuilleadh faoi na <a href="https://www.workplacerelations.ie/en/What_You_Should_Know/Wages_and_Methods_of_Payments/">rátaí
íosphá reatha agus roimhe</a> ar workplacerelations.ie.</p>

<p></p>
</div>
</div>

</html>
