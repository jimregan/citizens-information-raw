<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Do theastais P45 agus P60 
</title>
    
    <meta name="description" content="Tá d&#39;fhostóir freagrach as do chuid ranníocaíochtaí ÁSPC a íoc agus caithfidh sé/sí P60 nó P45 a thabhairt duit nuair atá tú ag fágáil?">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Do theastais P45 agus P60 </h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Ag deireadh gach bliana tugann d’fhostóir do P60 duit agus má
chríochnaíonn d’fhostaíocht, caithfidh d'fhostóir do P45 a thabhairt
duit. Tá sonraí do phá istigh chomh maith leis an cháin, ÁSPC agus Muirear
Shóisialta Uilíoch asbhainte ag d'fhostóir go dtí sin agus íoctha leis na
gCoimisinéirí Ioncaim. Is doiciméid thábhachtacha iad, go háirithe toisc
is taifid do <a href="../../../social_welfare/irish_social_welfare_system/social_insurance_prsi/social_insurance_in_ireland.html">ranníocaíochtaí
ÁSPC</a> iad.</p>

<p>Má athraíonn tú do phost, caithfidh tú <a href="http://www.citizensinformation.ie/categories-ga/social-welfare/irish-social-welfare-system/uimhir-phearsanta-seirbhise-poibli" shape="rect">d'Uimhir Phearsanta Seirbhíse Poiblí (UPSP)</a> a insint do
d'fhostóir nua toisc go gcinntíonn sé do chuid ranníocaíochtaí árachais
shóisialta taifeadta agus go bhfuil do theidlíocht do shochair cosanta don
todhchaí.</p>

<p></p>
</div>

<div class="topic base_rules">
<h2 class="topic base_rules_title" id="l555d1">Rialacha</h2>

<p>Más fostaí tú, asbhaineann d'fhostóir do chuid ranníocaíochtaí
árachais shóisialta agus bailíonn na Coimisinéirí Ioncaim iad. Déantar
taifead ar na ranníocaíochtaí atá íoctha agat a sheoladh ansin chuig an
Roinn Coimirce Sóisialaí. Murar íocadh do chuid ranníocaíochtaí árachais
shóisialta d'fhéadfá do theidlíocht do shochar leasa shóisialta a
chailleadh nó d'fhéadfadh méid do phinsin a bheith laghdaithe. </p>

<p>Má tá tú tar éis oibriú i dtír eile, d'fhéadfadh do thaifead
árachais shóisialta sa tír sin cuidiú leat cáiliú do shochair in Éirinn.
Léigh níos mó faoi <a href="../../../moving_country/moving_to_ireland/introduction_to_the_irish_system/moving_to_ireland_and_your_social_security_entitlements.html" shape="rect">aistriú go hÉirinn agus do chuid teidlíochtaí slándála
sóisialaí anseo.</a></p>

<h3 style="BORDER-BOTTOM: medium none; BORDER-LEFT: medium none; BORDER-TOP: medium none; BORDER-RIGHT: medium none">Dualgais
ÁSPC an fhostóra</h3>

<p>Tá d'fhostóir freagrach as an ranníocaíocht árachais shóisialta a
asbhaint ó do phá agus í a íoc mar aon le ranníocaíocht an fhostóra leis
na Coimisinéirí Ioncaim. Bíonn an asbhaint scríofa ar do dhuillín pá.
Mura bhfuil an méid íoctha leis na Coimisinéirí Ioncaim ceart tá
freagracht ar an bhfostóir an t-easnamh seo a dhéanamh suas. Coinníonn
d'fhostóir taifead ar na ranníocaíochtaí árachais a dhéanann tú agus tá
dualgas air/uirthi P60 a thabhairt duit ag deireadh gach bliana agus P45 má
fhágann tú an fhostaíocht.</p>

<p><strong>P45:</strong> Má fhágann tú d'fhostaíocht caithfidh d'fhostóir
<a href="http://www.revenue.ie/en/business/paye/guide/p45part1.pdf">P45
(pdf)</a> a thabhairt duit. Seo ráiteas ar do phá agus ar an gcáin, <a href="../../../money_and_tax/tax/income_tax/universal_social_charge.html">Muirear
Shóisialta Uilíoch (MSU)</a> agus ÁSPC asbhainte ag d'fhostóir go dtí sin.
Is doiciméad an-tábhachtach atá ann agus tá sé ag teastáil:</p>
<ul><li>Má tá tú <a href="http://www.citizensinformation.ie/categories-ga/fostaiocht/tosu-ag-obair-agus-athru-jabanna/athru-jabanna/athru-poist-cain-agus-aspc" shape="rect">ag athrú poist</a> - le tabhairt do d'fhostóir nua chun
    íocaíocht ar cháin éigeandála a sheachaint </li>
  <li>Má tá tú dífhostaithe - chun aisíoc cánach a éileamh, chun sochair
    leasa shóisialta a éileamh </li>
</ul><p>Mura dtugann d'fhostóir P45 duit ba chóir duit é a iarraidh.</p>

<p><strong>P60:</strong> Ag deireadh gach bliana cánach caithfidh d'fhostóir
<a href="http://www.revenue.ie/en/business/paye/guide/p60.pdf">P60 (pdf)</a> a
thabhairt duit atá mar ráiteas ar do phá agus den cháin, MSU agus ÁSPC a
rinne d'fhostóir a asbhaint le linn na bliana. Is taifead d’asbhaintí Cáin
Mhaoine Áitiúil (CMÁ) (má roghnaíonn tú CMÁ asbhainte as do phá). Is
doiciméad tábhachtach atá ann. Más gá duit sochar a éileamh, seolann tú
cóip chuig an Roinn Coimirce Sóisialaí mar fhianaise go bhfuil
ranníocaíochtaí ÁSPC íoctha agat.</p>

<h3 style="BORDER-BOTTOM: medium none; BORDER-LEFT: medium none; BORDER-TOP: medium none; BORDER-RIGHT: medium none">Teip
an fhostóra maidir le dualgais ÁSPC</h3>

<p>Mura dtugann d'fhostóir P60 ná P45 duit, b'fhéidir nár chláraigh
sé/sí thú le haghaidh ÁSPC. D'fhéadfadh sé go raibh tú cláraithe ach
nár íoc d'fhostóir na ranníocaíochtaí ÁSPC atá dlite nó nár íocadh
an méid ceart. Faoin Acht Leasa Shóisialaigh (Comhdhlúthú) 1993 tá <a href="../../../social_welfare/irish_social_welfare_system/social_insurance_prsi/employer_s_duty_to_pay_social_insurance_prsi.html">dualgas
ar an bhfostóir gach fostaí a chlárú le haghaidh ÁSPC</a>, na
ranníocaíochtaí cearta a íoc, taifid chruinne a choimeád do na fostaithe
ar fad agus na taifid seo a thaispeáint nuair a iarrann na cigirí leasa
shóisialaigh iad. Tá pionóis, ionchúiseamh nó an dá cheann i gceist má
mura ndéantar é sin.</p>

<p>Is é ról na gcigirí leasa shóisialaigh sa Roinn Coimirce Sóisialaí ná
a cinntiú go bhfuil fostóirí ag comhlíonadh a ndualgas maidir le ÁSPC.
Déanann siad cigireacht ar áitribh a chomhlíonadh, taifid fostaíochta na
bhfostaithe a scrúdú agus fostóirí a chur faoi agallamh. D'fhéadfadh gur
gnáthamh a bheadh i gceist le cigireacht nó d'fhéadfaí é a chomhlíonadh
maidir le cás áirithe ina bhfuil iniúchadh riachtanach.</p>

<h3 style="BORDER-BOTTOM: medium none; BORDER-LEFT: medium none; BORDER-TOP: medium none; BORDER-RIGHT: medium none">Féinfhostaithe</h3>

<p>Má tá tú féinfhostaithe, tá freagracht ort féin do chuid
ranníocaíochtaí árachais shóisialta a íoc. Ós rud é nach bhfuil tú
fostaithe, ní hé an duine lena bhfuil tú ag obair d'fhostóir agus dá réir
níl sé/sí freagrach as do chuid ranníocaíochtaí árachais shóisialta a
íoc. Tá critéir sa <a href="http://www.revenue.ie/ga/tax/it/leaflets/code-of-practice-on-employment-status.pdf">Chód
Cleachtais maidir le Stádas Fostaíochta nó Féinfhostaíochta Daoine a
Chinntiú (pdf)</a> is féidir a úsáid féachaint an bhfuil duine fostaithe
nó féinfhostaithe. Déanann <a href="http://www.welfare.ie/en/Pages/What-does-Scope-Section-do.aspx">Rannóg
Scóip na Roinne Coimirce Sóisialaí</a> an cinneadh mura bhfuil sé soiléir
cibé an fostaithe nó féinfhostaithe atá tú. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Tá ceart agat de réir dlí an taifead atá coinnithe ag d'fhostóir ar do
chuid ranníocaíochtaí ÁSPC a fheiceáil. Is féidir leat iarraidh ar
d'fhostóir chomh maith ráiteas a thabhairt duit uair gach trí mhí maidir le
do chuid ranníocaíochtaí ÁSPC. (Bíonn se seo scríofa go hiondúil mar
asbhaint ar do dhuillín pá.)</p>

<p>Is féidir leat teagmháil a dhéanamh chomh maith le <a href="https://www.welfare.ie/en/Pages/secure/RequestSIContributionRecord.aspx">Rannóg
na dTaifead sa Roinn Coimirce Sóisialaí chun do thaifead ÁSPC a
sheiceáil</a>. D’fhonn do thaifead árachais shóisialaigh a sheiceáil,
beidh do Uimhir Phearsanta Seirbhíse Poiblí de dhíth ort. Is uimhir
shainiúil aitheantais í seo atá de dhíth ort le linn duit a bheith ag
déileáil le gníomhaireachtaí stáit. </p>

<p><strong>P45</strong>: Mura dtugtar P45 duit nuair a fhágann tú do phost ba
chóir duit ceann a iarraidh ar d'fhostóir. Mura soláthraíonn an fostóir é
seo ba chóir duit teagmháil a dhéanamh le d'oifig cánach. Déanfaidh na
Coimisinéirí Ioncaim teagmháil leis an bhfostóir agus aimseoidh siad do P45
duit. Caithfidh sé go seolfar duit i gcruachóip. Má tá post nua tosaithe
agat, déanfaidh na Coimisinéirí Ioncaim deimhniú creidmheasanna cánach nua
a sheoladh chugat ionas nach mbeidh ort cáin éigeandála a íoc i do phost
nua. Murar tugadh do P45 duit agus go gceapann tú nár íocadh do chuid
ranníocaíochtaí ÁSPC ba chóir duit é seo a chur in iúl do do chigire
leasa shóisialaigh trí theagmháil a dhéanamh le d'<a href="http://www.welfare.ie/en/Pages/List-of-Social-Welfare-Local-and-Branch-Offices-by-County.aspx">oifig
áitiúil leasa shóisialaigh nó ionad Intreo</a>.</p>

<p><strong>P60:</strong> Mura dtugann d'fhostóir P60 duit ag deireadh gach
bliana ba chóir duit teagmháil a dhéanamh le d'oifig chánach. Is féidir na
Coimisinéirí Ioncaim dul i dteagmháil le d’fhostóir chun do P60 a fháil.
Ní féidir ach amháin fostóir P60 a eisiúint. D’fhéadfadh go seolfar é
chugat i bhformáid leictreonach nó i gcruachóip. Áfach, is féidir na
Coimisinéirí Ioncaim sonraí phá agus cáin curtha ar ais ag d’fhostóir
le haghaidh na bliana atá i gceist a thabhairt duit, mar tá siad comhdaithe
ag na gCoimisnéirí Ioncaim</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>
<br style="font-size:9px">
Déan teagmháil le <a href="http://www.revenue.ie/en/contact/lo-call.html" shape="rect">d'oifig cánach</a>. <br style="font-size:0px"></div>
</div>
</html>
