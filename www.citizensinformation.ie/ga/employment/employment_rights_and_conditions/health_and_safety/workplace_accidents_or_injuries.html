<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Timpistí nó gortuithe sa láthair oibre
</title>
    
    <meta name="description" content="Faigh amach an méid ar cheart duit a dhéanamh dá mbainfeadh tionóisc duit agus tú ag obair nó ar do bhealach chun na hoibre.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Timpistí nó gortuithe sa láthair oibre</h1>
	
<ul class="anchorlinks"><li><a href="#lc66f4">Réamhrá</a></li><li><a href="#lf3c9d">Tuilleadh eolais</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Má bhaineann timpiste duit agus tú i mbun oibre nó ar do bhealach chun na
hoibre, caithfidh tú fáil amach céard ba cheart duit a dhéanamh. Ba chóir
duit cabhair leighis a lorg más gá ón lia-chleachtóir ginearálta is
áitiúla agat nó ón ospidéal. Ba cheart duit an tionóisc a thuairisciú
chuig d’fhostóir. B’fhéidir go gcaithfeá ceadú ansin an bhfuil aon
sochair nó teidlíochtaí ann dá bhféadfá bheith cáilithe agus tú as an
obair, agus an méid a bheidh de dhíth ort chun filleadh ar an obair.</p>

<p>Is <a href="http://www.irishstatutebook.ie/2005/en/act/pub/0010/index.html">sna
hAchtanna um Shábháilteacht, Sláinte agus Leas ag an Obair 2005 agus
2010</a> a leagtar amach na cearta agus na hoibleagáidí d’fhostóirí agus
fostaithe araon, agus foráiltear iontu d’fhíneálacha agus pionóis as
sáruithe den reachtaíocht sláinte agus sábháilteachta. Is féidir leat a
thuilleadh a léamh inár gcáipéis faoin tsláinte agus faoin <a href="health_safety_work.html">tsláinte agus sábháilteacht ag an
obair</a>.</p>

<h3>Tuairisciú tionóiscí</h3>

<p>Ba chóir duit tionóisc a thuairisciú chuig d’fhostóir dá mba ar do
bhealach chun na hoibre nó ag obair a bhí tú.</p>

<p>Caitheann fostóir tionóisc ar bith a thuairisciú don <a href="http://www.hsa.ie/eng/">Údarás Sláinte agus Sábháilteachta</a> nuair
a bhíonn fostaí as láthair ar feadh 3 lá oibre as a chéile (nach
n-áirítear lá na tionóisce leis).</p>

<h3>Saoire bhreoiteachta agus pá breoiteachta</h3>

<p>Ba cheart duit ceadú an bhfuil teidlíocht agat ar <a href="../leave_and_holidays/sick_leave.html">shaoire bhreoiteachta le
pá</a> sna téarmaí agus coinníollacha le do <a href="../contracts_of_employment/contract_of_employment.html">chonradh
fostaíochta</a>. Ní bhíonn aon cheart ag fostaí go hiondúil faoi dhlí na
fostaíochta chun pá a fháil agus iad ar shaoire bhreoiteachta.</p>

<h3>Íocaíochtaí leasa shóisialaigh</h3>

<p>Tá roinnt sochar ann dá bhféadfá bheith i dteideal agus tú as láthair
le breoiteacht.</p>

<p><strong>Scéim um Shochair Dhíobhálacha Ceirde</strong></p>

<p>Is grúpa sochar atá sa <a href="../../../social_welfare/social_welfare_payments/disability_and_illness/occupational_injuries_benefit_overview.html">Scéim
um Shochair Dhíobhálacha Ceirde</a> do dhaoine gortaithe nó éagumasaithe le
tionóisc ag an obair nó ar thaisteal dóibh go díreach chuig nó ón
obair.</p>

<p>Is íocaíocht sheachtainiúil atá sa <a href="../../../social_welfare/social_welfare_payments/disability_and_illness/injury_benefit.html">Sochar
Díobhála</a> a dhéantar leatsa mura féidir leat dul ag an obair de bharr
tionóisce ag an obair nó tionóisce agus tú ag taisteal (ar aistear
neamhbhriste) go díreach chun na hoibre nó uaithi.</p>

<p>Is féidir leat costais leighis áirithe a éileamh faoin <a href="../../../social_welfare/social_welfare_payments/disability_and_illness/medical_care_scheme.html">Scéim
Cúraim Leighis</a> nach n-íocann Feidhmeannacht na Seirbhíse Sláinte (FSS)
ná nach gclúdaítear faoin Scéim Sochair Chóireála.</p>

<p>Is féidir <a href="../../../social_welfare/social_welfare_payments/disability_and_illness/disablement_benefit.html">Sochar
Míthreorach</a> a íoc leat má fhulaingíonn tú caillteanas d’acmhainn
cholanda nó meabhrach mar thoradh ar thionóisc san obair, tionóisc ag
taisteal go díreach chun na hoibre nó uaithi, nó galar forordaithe a tolgadh
ag an obair.</p>

<p>Is féidir leat níos mó a fháil amach faoi na híocaíochtaí sin agus
eile faoin scéim inár <a href="../../../social_welfare/social_welfare_payments/disability_and_illness/occupational_injuries_benefit_overview.html">gcáipéis
um an Scéim Sochair Dhíobhálacha Ceirde</a>.</p>

<p><strong>Íocaíochtaí eile</strong></p>

<p>Féadfaidh tú <a href="http://www.welfare.ie/EN/Publications/SW119/Pages/1WhatisIllnessBenefit.aspx">Sochar
Breoiteachta</a> a fháil ón Roinn Coimirce Sóisialaí mura féidir leat
obair toisc go bhfuil tú tinn nó breoite. Caithfidh tú bheith faoi bhun 66
bliain d'aois, bheith clúdaithe leis an aicme <a href="../../../social_welfare/irish_social_welfare_system/social_insurance_prsi/social_insurance_in_ireland.html">árachais
shóisialaigh (ÁSPC)</a> cheart agus coinníollacha ÁSPC a shásamh.</p>

<p>Mura mbíonn dóthain ranníocaíochtaí ÁSPC agat, féadfaidh tú cáiliú
don <a href="../../../social_welfare/social_welfare_payments/disability_and_illness/disability_allowance.html">Liúntas
Míchumais</a> arb íocaíocht de réir tástála acmhainn í. Féadann tú
cáiliú má bhaineann díobháil, aicíd nó míchumas colanda nó meabhrach
duit atá tar éis leanúint ar aghaidh nó a bhfuiltear ag dúil go leanfaidh
siad ar aghaidh ar feadh bliain amháin ar a laghad.</p>

<p>Mura gcáilíonn tú do Shochar Breoiteachta nó Liúntas Míchumais,
féadfaidh tú bheith i dteideal an <a href="../../../social_welfare/social_welfare_payments/supplementary_welfare_schemes/supplementary_welfare_allow.html">Bhunliúntais
Leasa Fhorlíontaigh</a>. Má fhill tú ar an obair is féidir leat an
Bunliúntas Leasa Fhorlíontaigh a éileamh ar feadh chomh fada le 30 lá agus
tú ag fanacht ar do phá.</p>

<p><strong>ÁSPC agus cáin</strong></p>

<p>Mura mbíonn tú ag obair b’fhéidir go gcáilíonn tú i gcomhair
ranníocaíochta curtha chun sochair. Is ionann <a href="../../../social_welfare/irish_social_welfare_system/social_insurance_prsi/credited_social_insurance_contributions.html">ranníocaíocht
árachais shóisialaigh curtha chun sochair</a> agus ranníocaíocht a thugtar
duit agus a thaifeadtar ar do theist árachais shóisialaigh. Baineann
tábhacht le ranníocaíochtaí creidmheasa toisc gur féidir leat leas a
bhaint astu chun cuidiú leat chun cáiliú i gcomhair íocaíochta árachais
shóisialaigh.</p>

<p>Féadfaidh tú <a href="../../../money_and_tax/tax/income_tax/tax_refund_when_unemployed_or_out_of_work_sick.html">aisíocaíocht
cánach</a> a fháil freisin má bhíonn tú as an obair de bharr breoiteachta.
Braithfidh sé sin ar an achar ama a bhí tú dífhostaithe, méid na cánach a
d’íoc tú, méid na gcreidmheasanna cánach as ar bhain tú leas agus méid
d’íocaíochta leasa shóisialaigh sheachtainiúla.</p>

<p><strong>Árachas dliteanas fostóra</strong></p>

<p>B’fhéidir go bhfuair d’fhostóir clúdach árachais dliteanas fostóra.
Cuireann an clúdach sin ar chumas na bhfostóirí chun costas an chúitimh a
shásamh do dhíobhálacha nó breoiteacht a bhfostaithe, a tharlaíonn agus a
gcuid fostaithe ag obair.</p>

<h3>Éileamh chun díobháil phearsanta a ghnóthú</h3>

<p>Ní féidir leat cúiteamh a lorg ó d’fhostóir faoin reachtaíocht
sláinte agus sábháilteachta, ach is féidir leat éileamh chun díobháil
phearsanta a ghnóthú trí <a href="../../../justice/civil_law/personal_injuries_assessment_board.html">InjuriesBoard.ie</a>.
Má dhiúltaíonn tú féin nó d'fhostóir do mheasúnú is amhlaidh a
eiseoidh an Bord údarúchán duit ag ligean duit chun <a href="../../../justice/civil_law/taking_a_civil_case_intro.html">éileamh a
thabhairt sna cúirteanna sibhialta</a>.</p>

<h3>Filleadh ar an obair</h3>

<p>B’fhéidir go mbeadh beartas saoire bhreoiteachta agus filleadh ar an
obair ag d’fhostóir chun tacú le filleadh sábháilte don fhostaí dár
bhain breoiteacht nó díobháil. I dtéarmaí na fianaise leighis b'fhéidir
go gcaithfeá freastal ar shaineolaí leighis d'fhostóra.</p>

<p>Má éiríonn tú míchumasaithe trí thionóisc nó breoiteacht éigin,
d’fhéadfaí go gcaithfeá do láthair oibre a chur in oiriúint nó trealamh
speisialta a fháil di chun is go bhfeidhmeoidh tú i do phost. Is féidir leat
a thuilleadh a léamh inár gcáipéis faoin <a href="../../employment_and_disability/working_with_a_disability.html">obair
le míchumas</a>.</p>

<p><strong>Dífhostú:</strong> Má dhífhostaítear tú ó d’fhostaíocht
agus tú ar shaoire bhreoiteachta dheimhnithe fhadtéarmach, is féidir leat
éileamh a thabhairt faoi choinníollacha áirithe, chun éileamh a thabhairt
ar <a href="../../unemployment_and_redundancy/dismissal/unfair_dismissal.html">dhífhostú
éagórach</a> i gcoinne d’fhostóra. Má mheastar do bhreoiteacht bheith ina
míchumas faoin <a href="http://www.ihrec.ie/publications/list/ihrec-employment-equality-rights-explained/">reachtaíocht
don chomhionannas fostaíochta</a>, is amhlaidh a chaithfí do chearta faoin
reachtaíocht úd a thabhairt san áireamh freisin.</p>
</div>

<div class="topic base_rates">
<h2 class="topic base_rates_title" id="lf3c9d">Tuilleadh eolais</h2>

<p>Bíonn feidhmeanna sonrach ag <a href="../../enforcement_and_redress/labour_relations_commission.html">An
Coimisiún um Chaidreamh Oibreachais (CCO)</a> i ndáil le forfheidhmiú na
ndlíthe fostaíochta. Is féidir leat teagmháil a dhéanamh le <a href="https://www.workplacerelations.ie/en/Workplace_Relations_Services/Info_Cust_Serv/">Seirbhís
Faisnéise agus Custaiméirí</a> an CCO i gcomhair eolais faoi do chearta
fostaíochta.</p>

<p>Is é <a href="http://hsa.ie/eng/">an tÚdarás Sláinte agus
Sábháilteachta</a> a bhíonn freagrach as a chinntiú go dtugtar cosaint
d’oibrithe (fostaithe agus féinfhostaithe) agus do dhaoine dá mbaineann
gníomhaíocht oibre ó dhíobháil agus easláinte de bharr na hoibre.
Soláthraíonn sé eolas d’fhostóirí, fostaithe agus daoine féinfhostaithe
i leith na sláinte agus na sábháilteachta san ionad oibre.</p>

<p>Is eagras neamhspleách saorálach iad <a href="http://www.flac.ie/">FLAC
(Ionaid Chomhairle Dlí Saor in Aisce)</a> a oibríonn líonra clinicí
comhairle dlí ar fud na tíre. Bíonn na clinicí seo rúnda, saor in aisce
agus ar oscailt do chách. Má theastaíonn comhairle dlí uait, déan
teagmháil leis an <a href="http://centres.citizensinformation.ie/">Ionad
Eolais do Shaoránaigh</a> is gaire duit i gcomhair eolais maidir le
seirbhísí FLAC i do cheantar.</p>
</div>

<!--this section produces the further information bit at the bottom of the document.
<div class="topic further_info">

<h1 class="further_info">Further information</h1>
<p>Text goes here</p>
</div>
-->
</div>
<!--this is the section that produces "Useful resources" in the box on the right-hand side. Below is an example.
	<div id="useful_resources">
      <ul>
	<li>
	  <a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
	</li>
	
      </ul>
    </div>
	-->
</html>
