<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cosc ar chaitheamh tobac sa láthair oibre
</title>
    
    <meta name="description" content="Is coir í tobac a chaitheamh i láthair oibre iniata. Faigh tuilleadh eolais faoin gcosc seo agus ar an mbealach ina gcuirtear é i bhfeidhm.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cosc ar chaitheamh tobac sa láthair oibre</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Faoi na <a href="http://www.irishstatutebook.ie/eli/2002/act/6/enacted/en/html">hAchtanna
Sláinte Poiblí (Tobac) 2002–2015</a>, tá cosc i bhfeidhm ar chaitheamh
tobac i láithreacha oibre iniata. San áireamh tá bloic oifigí, foirgnimh
éagsúla, tithe tábhairne/beáir, bialanna agus feithiclí comhlachta
(carranna agus veaineanna). </p>

<p>Tá teorainn le díol toitíní freisin. Ní féidir paca 10 toitíní a
cheannach. Níl ach amháin pacaí 20 toitíní ar díol.</p>

<p>Is í an aidhm atá leis an gcosc ná cosaint a chur ar fáil d’fhostaithe
agus don phobal a bheadh i mbaol thorthaí díobháileacha agus tocsaineacha
ghal tobac sa láthair oibre. Tá caitheamh tobac aitheanta mar chúis mhóir
ghalar croí agus mar rannpháirtí suntasach in ailse scámhóige.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Níl cead ag éinne tobac a chaitheamh i láthair oibre iniata. Cé go
gciallaíonn an cosc nach féidir tobac a chaitheamh i neart áiteanna, tá
cúpla eisceacht ann: </p>
<ul><li><a href="../../../justice/prison_system/prisons_and_places_of_detention.html">Príosúin</a>
  </li>
  <li>Áiteanna coinneála i stáisiúin Gharda </li>
  <li>Tithe altranais </li>
  <li>Ospísí </li>
  <li>Tithe ord eaglasta </li>
  <li>An Príomh-Ospidéal Meabhair-Ghalar </li>
  <li><a shape="rect" href="/ga/health/mental_health/admission_to_a_psychiatric_hospital.html">Ospidéil
    shiciatracha</a> </li>
  <li>Seomraí codlata in óstáin, i dtithe lóistín agus i dtithe L&amp; B
  </li>
  <li>Áiteanna cónaithe in institiúidí oideachais triú leibhéil. </li>
</ul><p>Tá <span>an ceart fós ag fostóirí uilig (</span>fiú iad a bhfuil
díolúine acu) <span>an reachtaíocht a chur i bhfeidhm,</span> cé go bhfuil
díolúine ag áiteanna áirithe ón gcosc. I bhfocail eile, cé nach bhfuil
iachall ar na heagraíochtaí agus na hinstitiúidí thuas an cosc a chur i
bhfeidhm, is féidir leo é a dhéanamh más mian leo.</p>

<p>Tá sé de dhualgas ag chuile fostóir sláinte na foirne, na
gcustaiméirí, na n-áitritheoirí agus na gcuairteoirí dá (h)áitreabh a
chosaint. I gcás <span>foirgnimh diolúine</span> amháin, ciallaíonn sé seo
go bhfuil an cead ag fostóirí áiteanna ar leith dá n-áitribh a ainmniú
mar <em>áit thobac</em> nó <em>áit ina bhfuil cosc ar thobac</em> chun an
chontúirt a laghdú. Ciallaíonn sé seo, mar shampla, go bhféadfadh
úinéirí teach altranais ordú a chur i bhfeidhm ionas nach bhféadfadh
áitritheoirí tobac a chaitheamh ach amháin taobh amuigh den bhfoirgneamh nó
i seomra tobac ainmnithe, cé go bhfuil diolúine ón gcosc ag an teach
altranais. </p>

<p>Ós rud é gur áiteanna sainiúla iad príosúin agus áiteanna coinneála,
ní bhaineann an dlí leis na hinstitiúidí seo. Arís, afách, is féidir le
bainistíocht an phríosúin an institiúid a ainmniú mar áit ina bhfuil cosc
iomlán ar thobac nó seomraí tobac a ainmniú más mian leí. </p>

<h3>Limistéir thobac taobh amuigh</h3>

<p>Cé go bhfuil cosc ar thobac i láthair oibre iniata, tá cead ag fostóirí
limistéar tobac taobh amuigh a chur ar fáil, ach riachtanais an dlí a
chomhlíonadh. </p>

<p>Is é an sainmhíniú dlíthiúil atá ar limistéar taobh amuigh ná: </p>
<ul><li>Áit, nó áitreabh, nó cuid d'áit nó d'áitreabh, nach bhfuil
    clúdaithe ar chor ar bith le díon, bíodh sin seasta nó soghluaiste.
  </li>
  <li>Áit taobh amuigh nó áitreabh atá clúdaithe le díon, chomh fada agus
    nach bhfuil níos mó ná 50% den imeall (taobh amuigh) clúdaithe le
    balla, fuinneoga, geata nó a leithéid. </li>
</ul><h3>Limistéir choitianta d'fhoirgnimh </h3>

<p>Baineann an cosc ar thobac le limistéir choitianta laistigh d'fhoirgnimh
chomh maith. Ciallaíonn sé seo, mar shampla, go gclúdaíonn sé conairí,
forsheomraí agus limistéir fháilte i bhfoirgnimh cosúil le bloic árasán
agus óstáin chomh maith. </p>

<p>Má tá tú ag iarraidh gearán a dhéanamh faoi chaitheamh tobac i
limistéar coitianta i mbloc árasán, ba cheart duit dul i dteagmháil sa
chéad áit leis an gcomhlacht bainistíochta/cumann áitritheoirí chun
iarracht a dhéanamh teacht ar réiteach. Má tá tú ag iarraidh gearán a
dhéanamh faoi chaitheamh tobac i limistéar coitianta in óstán, ba cheart
duit do ghearán a dhéanamh ar dtús do bhainistíocht an óstáin.
Meabhraigh: <span>is coir í </span>tobac a chaitheamh i limistéar atá
ainmnithe mar áit ina bhfuil "<span>cosc ar thobac</span>". </p>

<p>Munar tháinig réiteach ar do ghearán maidir le caitheamh tobac i
limistéar coitianta d'fhoirgneamh, d'fhéadfá glaoch a chur ar d'Oifigeach
Sláinte Áitiúil - féach 'Cá háit a ndéanfaidh mé iarratas' thíos. </p>

<h3>An gcaithfidh m'fhostóir am saor ón obair a thabhairt dom le haghaidh
sosanna tobac?</h3>

<p>Ní chaithfidh. Níl fostaithe i dteideal am saor ón obair le haghaidh <a shape="rect" href="../hours_of_work/working_week.html">sosanna</a> ach amháin
mar atá leagtha síos in <a shape="rect" href="http://www.irishstatutebook.ie/1997/en/act/pub/0020/sec0012.html#zza20y1997s12">Alt
12 den Acht um Eagrú Ama Oibre 1997.</a> <span>Níl iachall </span>ar do
fhostóir sosanna tobac a chur ar fáil d’fhostaithe nuair a chuirfear an
cosc ar thobac sa láthair oibre i bhfeidhm. </p>

<h3>Cur i bhfeidhm an choisc ar thobac </h3>

<p>Tá Oifigigh Shláinte Comhshaoil ó <a shape="rect" href="/ga/health/how_health_is_organised/health_boards.html">Fheidhmeannacht na
Seirbhíse Sláinte (FSS</a>) ag déanamh cigireachta chun cinntiú go bhfuil
an cosc ar thobac sa láthair oibre á chur i bhfeidhm. Chomh maith leis sin,
tá cigirí ón <a shape="rect" href="http://hsa.ie/eng/Gaeilge/">Údarás
Sláinte agus Sábháilteachta</a> ag déanamh cigireachta. Tá ar na
láithreacha oibre a ndéanann an tÚdarás Sláinte agus Sábháilteachta
cuairt orthu na riachtanais an choisc ar thobac a chomhlíonadh mar chuid dá
gcomhlíonadh ginearálta ar riachtanais shláinte agus sábháilteachta. </p>

<p>Déanann oifigigh ón FSS cinnte go bhfuil riachtanais an choisc ar thobac
á gcur i bhfeidhm i láithreacha oibre sa rannóg bia agus fáilte. </p>

<h3>Coireanna</h3>

<p>D’fhéadfaí <a href="../../../justice/criminal_law/criminal_trial/maximum_fines_on_summary_conviction.html">fíneáil
Aicme B</a> a ghearradh ar aon duine a fhaightear ciontach i leith sáraithe an
choisc ar thobac sa láthair oibre. Is é an t-úinéir, an bainisteoir nó an
duine atá i gceannas ar an láthair oibre atá freagrach go dlíthiúil as a
chinntiú go gcomhlíontar an cosc ar thobac sa láthair oibre. </p>

<h3>Tuilleadh eolais</h3>

<p>Tá faisnéis faoi <a href="http://www.hse.ie/eng/services/Publications/Environmentalhealth/Tobacco_Control.pdf">rialú
tobac (pdf)</a>, <a href="http://www.ntco.ie/uploads/Treoir%20le%20haghaidh%20fostoiri%20and%20bainisteoiri%20%20FINAL.pdf">treoir
le haghaidh fostóirí (pdf)</a> agus <a href="http://www.ntco.ie/uploads/Licensed%20trade%20guidelines%20as%20Gaeilge%20FINAL.pdf">treoir
don lucht trádála ceadúnaithe (pdf)</a>.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Déan teagmháil le d'<a href="http://www.hse.ie/eng/services/list/1/environ/Contact.html">Oifigeach
Sláinte Chomhshaoil áitiúil</a>.</p>
</div>
</div>
</html>
