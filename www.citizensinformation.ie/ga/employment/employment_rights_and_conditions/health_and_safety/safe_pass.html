<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Clár an Phas Shábháilte 
</title>
    
    <meta name="description" content="Is clár sláinte agus sábháilteachta é an Clár um Phas Sábháilte agus a bhfuil sé mar aidhm aige a chinntiú go dtuigeann oibrithe foirgníochta conas gníomhú go sábháilte ar shuímh fhoirgníochta.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Clár an Phas Shábháilte </h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l32308">Íoc as an chúrsa</a></li><li><a href="#leaf83">Conas iarratas a dhéanamh</a></li><li><a href="#l32728">Cá háit a ndéanfaidh mé iarratas
</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is Pas Sábháilte é clár oiliúna maidir le feasacht sábháilteachta
d’oibrithe fhoirgníochta. Is clár aon-lae é chun go mbeidh siad in ann
obair a dhéanamh ar shuímh fhoirgníochta agus gan a bheith ina gcúis
chontúirte dóibh féin ná do dhaoine eile a mbeadh tionchar ag a
ngníomhartha orthu. Tá dualgas dlíthiúil ar fhostóirí déanamh cinnte go
bhfuil cárta Pas Sábháilte ag gach fostaí ar shuímh fhoirgníochta. Mar
sin, ní mór d’fhostóirí a chinntiú go bhfuil a gcuid fostaithe go léir
traenáilte i gceart.</p>

<p>Tá an chlár um Phas Sábháilte á feidhmiu agus á bainistiú ag SOLAS
agus tá sé mar aidhm: </p>
<ul><li>Feabhas a chur ar chaighdeáin feasachta maidir le cúrsaí
    sábháilteachta sa tionscal foirgníochta; </li>
  <li>A chinntiú go bhfaigheann oibrithe uilig ar shuímh fhoirgníochta
    bunoiliúint sláinte agus sábháilteachta chun seachaint timpistí agus
    contúirtí sláinte a chur chun cinn; </li>
  <li>Clár a choinneáil d'oibrithe foirgníochta agus de na húdaráis
    áitiúla a bhfuil an oiliúint sláinte agus sábhailteachta sin faighte
    acu. </li>
  <li>Cárta cláraithe a sholáthar do rannpháirtithe ar fad an chláir um
    Phas Shábháilte a thugann le fios go bhfuil cúrsa foirmeálta oiliúna
    sa tsláinte agus sábháilteachta curtha i gcrích ag na sealbhóirí.
  </li>
</ul></div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Ní foláir d'oibrithe ar fad san earnáil fhoirgníochta, printisigh,
daoine faoi oiliúint agus oibrithe slándála láithreáin, oiliúint
feasachta sábhailteachta a fháil agus cárta cláraithe um Pas Sábháilte a
bheith acu, sula dtosaíonn siad ag obair ar shuíomh foirgníochta. </p>

<p>De réir an dlí ní mór do gach conraitheoir (nó duine eile ag feidhmiú
ar a s(h)on) a chinntiú go bhfuair gach duine faoina smacht díreach ar
shuíomh foirgníochta traenáil don Phas Sábháilte agus gur eisíodh cárta
cláraithe reatha dó/di mar a sonraíodh thuas. Faoin <a href="health_safety_work.html">reachtaíocht sláinte agus sábháilte</a>,
ní mór d’fhostóirí a bhfostaithe saoire ón obair íoctha a cheadú chun
oiliúint feasachta sábháilteachta a freastal. </p>

<p>Tá <a shape="rect" href="http://www.hsa.ie/eng/Your_Industry/Construction/Construction_FAQ's/Safe_Pass/">liosta
ceisteanna coitianta faoin gclár um Pas Sábháilte</a> ar fáil ar shuíomh
gréasáin an <a shape="rect" href="http://www.hsa.ie/eng/gaeilge/">Údaráis
Sláinte agus Sábháilteachta.</a></p>

<h3>Cártaí cláraithe an Phas Shábháilte</h3>

<p>Eiseofar cárta cláraithe an Phas Shábháilte duit nuair a éiríonn leat
i gclár oiliúna aon-lae an Phas Shábháilte. Maireann an cárta seo ar feadh
4 bliana ó dháta an chúrsa traenála. Má fhágann tú an obair níos
deireanaí, is féidir leat do chárta cláraithe a choinneáil, má tá sé
fós reatha. Beidh ort cúrsa eile don Phas Sábháilte a dhéanamh nuair a
théann do chárta in éag. </p>

<p>Tá sé in aghaidh an dlí cárta cláraithe a fhalsú nó a athrú nó
cárta a dhéanamh atá cosúil le cárta cláraithe. Caithfidh na sonraí
pearsanta uile ar do chárta cláraithe a bheith cruinn agus tá sé in aghaidh
an dlí eolas bréige a sholáthar do SOLAS. </p>

<h3>Ábhar an chláir um Pas Sábháilte</h3>

<p>Is iad seo a leanas modúil oiliúna an chláir um Pas Sábháilte:</p>
<ul><li>Cultúr sábháilteachta a chur chun cinn </li>
  <li>Dualgais agus freagrachtaí ar obair </li>
  <li>Timpiste a thuairisciú agus seachaint timpistí; </li>
  <li>Sláinte agus sláintíocht </li>
  <li>Láimhsiú sábháilte </li>
  <li>Ag obair in airde; </li>
  <li>Ag obair le leictreachas, seirbhísí faoin talamh agus lastuas; </li>
  <li>Úsáid trealamh láimhe agus uirlisí; </li>
  <li>Trealamh cosanta pearsanta; </li>
  <li>Úsáid sábháilte feithiclí; </li>
  <li>Torann agus creatha; </li>
  <li>Tochailt agus áiteanna cúnga. </li>
</ul><h3>Creidiúnú mar theagascóir don Phas Sábháilte</h3>

<p>Caithfidh <a href="http://www.fas.ie/en/Training/Employee+Training/Safe+Pass/Eligibility.htm">teagascóirí-le-bheith</a>
cáilíocht oiliúna nó oideachais aitheanta a bheith acu agus ní mór dóibh
<a href="http://www.fas.ie/NR/rdonlyres/E65270CD-E81A-4B3D-A478-4E45ED04C7E9/0/SafePassTutorAccreditationProgramme.pdf">critéir
áirithe (pdf)</a> a chomhlíonadh. Tabharfar tús áite d'iarrthóirí atá in
ann a thaispeáint go mbeidh siad in ann Clár um Phas Sábháilte a sholáthar
go rialta. </p>
</div>
<div class="topic base_rates">
<h2 class="topic base_rates_title" id="l32308">Íoc as an chúrsa</h2>

<p>De ghnáth, is é an fostaitheoir a íocann táille an chúrsa. Faoin <a href="http://www.irishstatutebook.ie/eli/2005/act/10/enacted/en/print">Acht um
Shábháilteacht, Sláinte agus Leas ag an Obair 2005</a>, ní mór don
fhostóir saoire óna ndualgais a cheadú chun oiliúint feasachta réasúnta
le haghaidh a sláinte agus sábháilteacht a fháil gan caillteanas pá.</p>

<p>Ní féidir le d'fhostóir iarraidh ort costas an chúrsa a aisíoc leis má
éiríonn tú as do phost ina dhiaidh sin. Níl ach eisceacht amháin leis sin
sa chás gur shínigh tú mír i do chonradh fostaíochta ag rá go
n-aisíocfadh tú táillí traenála dá n-imeodh tú roimh tréimshe áirithe
seirbhíse a bheith déanta agat. </p>

<p>Má tá tú <a shape="rect" href="../../unemployment_and_redundancy/losing_your_job/">dífhostaithe</a>
faoi láthair agus post faighte agat ar shuíomh tógála agus cárta an Pas
Shábháilte de dhíth ort sula dtosaíonn tú ar an obair, b'fhéidir go
mbeadh d'oifig seirbhísí fostaíochta áitiúil in ann cúnamh a thabhairt
duit leis an táille a íoc. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Is féidir le fostóirí, oiliúnaithe nó daoine aonair atá ag iarraidh
bheith páirteach sa chlár Pas Shábháilte iarratas a dhéanamh ach
teagmháil a dhéanamh le teagascóir Pas Shábháilte faofa ar an <a href="http://trs.solas.ie/">gclár de Theagascóirí Creidiúnaithe Pas
Shábháilte</a>. </p>

<p>Má tá tú ar lorg creidiúnachta mar theagascóir Pas Shábháilte ba
cheart duit iarratas a dhéanamh cóip de na cáilíochtaí ábhartha tógála,
sábháilteachta agus oiliúna go léir ar an <a shape="rect" href="http://www.fas.ie/NR/rdonlyres/9DFBF621-6C5D-4166-8DD4-04836672EF61/0/SafepassTutorAccreditationProgrammeApplication.pdf">bhfoirm
iarratais le haghaidh teagascóra Pas Shábháilte (pdf)</a>. <br></p>
</div>
<div class="topic base_wheretoapply">
<h2 class="topic base_wheretoapply_title" id="l32728">Cá háit a ndéanfaidh mé iarratas
</h2>

<p>Déan teagmháil le <a href="http://www.welfare.ie/en/Pages/Employment-Services-Offices.aspx">d'oifig
seirbhísí fostaíochta áitiúil</a> nó <a href="http://www.welfare.ie/en/Pages/Intreo---Contact-Information.aspx">ionad
Intreo</a>.</p>
</div>
</div>
</html>
