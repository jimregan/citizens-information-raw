<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Conradh fostaíochta
</title>
    
    <meta name="description" content="Sonraíonn an dlí go mbeidh ar chonarthaí fostaíochta míreanna áirithe a chuimsiú agus ní mór d&#39; fhostóir do thearmaí fostaíochta a thabhairt duit i bhfoirm scríofa.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Conradh fostaíochta</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá conradh fostaíochta ag duine nuair atá sé/sí ag obair d'fhostóir ar
phá nó tuarastal rialta. Cé nach gcaithfidh an t-iomlán conradh bheith
scríofa, is gá ráiteas scríofa téarmaí fhostaíochta don fhostaí a
thabhairt laistigh 2 mhí thosú oibre - féach 'Rialacha' thíos.</p>

<p>Oibríonn formhór fhostaithe ar chonarthaí oibre neamhiata. Sé sin,
maireann an conradh go dtí go gcuireann an fostóir nó an fostaí deireadh
leis. Oibríonn go leor fostaithe eile, áfach, ar chonarthaí atá ar <a shape="rect" href="fixed_term_or_specified_purpose_contracts.html">théarma
seasta nó sainchuspóra.</a> Ciallaíonn an téarma, conarthaí ar théarma
seasta nó sainchuspóra, go gcríochnaíonn conradh an fhostaí ar dháta
áirithe, nó go gcríochnaíonn sé nuair atá tasc áirithe déanta.</p>

<p>Beidh na nithe seo a leanas nó cuid de na nithe sa chonradh (is cuma má
tá siad luaite nó nach bhfuil siad luaite ag an bhfostóir agus ag an
bhfostaí):</p>
<ul><li>Na téarmaí atá leagtha síos ag an gcúirt do gach conradh
    fostaíochta. Na samplaí atá san áireamh ná an dualgas atá ar gach
    fhostóir, áit oibre sábhailte a sholáthar agus an dualgas atá ar gach
    fostaí a phost a chomhlíonadh de réir an chumais is fearr atá
    aige/aici. Tugtar an " Dlí Comhchoiteann " go hiondúil ar an dlí seo.
  </li>
  <li>Téarmaí nach mór a bheith mar pháirt den chonradh de bharr
    reachtaíochta atá rithe tríd an <a shape="rect" href="/ga/government_in_ireland/national_government/houses_of_the_oireachtas/dail_eireann.html">Dáil</a>.
    San áireamh tá an ceart saoire máithreachais a thógáil. Tá na
    téarmaí seo mar pháirt den chonradh fiú amháin muna luann an fostóir
    agus an fostaí iad agus tógann siad áit aon chomhaontaithe idir an
    fhostóir agus an fostaí gan dlí áirithe a chur i bhfeidhm. Da bharr sin
    sáraíonn an ceart reachtúil saoire máithreachais a thógáil aon
    chomhaontú a dhéanann an fostóir leis an fhostaí nach dtógfaidh an
    fostaí <a shape="rect" href="../leave_and_holidays/maternity_leave.html">saoire
    máithreachais</a>. </li>
  <li>Na téarmaí atá leagtha síos <a shape="rect" href="/ga/government_in_ireland/irish_constitution_1/constitution_introduction.html">i
    mBunreacht na hÉireann</a> nach mór a bheith i ngach conradh, mar
    shampla, ceart an fhostaí a bheith mar bhall do <a shape="rect" href="../industrial_relations_and_trade_unions/trade_unions.html">cheardchumann</a>.
  </li>
  <li>Comhaontaithe Comhchoitianta </li>
  <li><a shape="rect" href="../industrial_relations_and_trade_unions/joint_labour_committees.html">Rialacháin
    an Chomhchoiste Oibreachais</a> </li>
  <li>Dlíthe an Chomhphobail Eorpaigh </li>
</ul><p>San áireamh is féidir le nós agus cleachtadh a bheith mar pháirt den
chonradh in áit oibre. Sampla de seo ná ráta pá faoi leith ar ragobair do
fhostaithe.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Forálann an t<a href="http://www.lawreform.ie/_fileupload/RevisedActs/WithAnnotations/HTML/EN_ACT_1994_0005.htm">Acht
um Théarmaí Fostaíochta (Faisnéis) 1994–2014</a> go gcaithfidh fostóir
ráiteas scríofa faoi théarmaí fostaíochta a thabhairt do fhostaí taobh
istigh de 2 mhí ó thús na fostaíochta. Áfach, ní bhaineann an riachtanas
seo le fostaí atá fostaithe ar feadh níos lú ná mí amháin. Tá <a href="http://www.workplacerelations.ie/en/media/Sample%20Terms%20&amp;%20Conditions.doc">sampla
ráiteas scríofa faoi théarmaí fostaíochta</a> ar fáil ar
workplacerelations.ie.</p>

<p>Caithfidh an t-eolas seo a leanas a bheith mar chuid den ráiteas faoi
théarmaí:</p>
<ul><li>Ainm iomlán an fhostóra agus an fhostaí </li>
  <li>Seoladh an fhostóra </li>
  <li>An áit oibre </li>
  <li>Teideal an phoist nó an cineál fostaíochta </li>
  <li>Dáta a thosaigh an fhostaíocht </li>
  <li>Más conradh fostaíochta sealadach atá i gceist an tréimhse ama
    atáthar ag súil go mairfidh an conradh </li>
  <li>Más conradh le haghaidh tréimhse seasta atá i gceist, an dáta a
    bheidh an conradh istigh </li>
  <li>Sonraí tréimhsí sosa agus sosanna arna éileamh ag an dlí </li>
  <li>An ráta pá nó an chaoi a ríomhtar pá </li>
  <li>An tréimhse thagartha pá de réir an Achta um Íosphá Náisiúnta 2000
  </li>
  <li>*Tréimhsí pá </li>
  <li>*Uaireanta oibre </li>
  <li>*Go bhfuil an ceart ag an fostaí ráiteas scríofa ar a m(h)eánphá in
    aghaidh na huaire i dtaobh tréimhse thagartha ar bith a iarraidh ar an
    bhfostóir mar atá soláthartha san Acht um Íosphá Náisiúnta 2000 </li>
  <li>*Téarmaí a bhaineann le saoire íoctha (seachas saoire tinnis) </li>
  <li>*Pá breoiteachta agus pinsin </li>
  <li>*Fógra scoir atá dlite don fhostaí agus a chaithfidh an fostaí a
    thabhairt </li>
  <li>*Tagairt do Chomhaontaithe comhchoiteann ar bith a chuireann isteach ar
    théarmaí fostaíochta an fhostaithe. </li>
</ul><p>* I gcás na sonraí seo thuas, d’fhéadfadh an fostóir, mar rogha ar na
sonraí ar fad sa ráiteas a sholáthar, úsáid a bhaint as an ráiteas chun
an fostaí a chur ar aghaidh chuig cáipéisí áirithe eile a bhfuil na
sonraí sin iontu. Ní mór na cáipéisí sin a bheith ar fáil go réasúnta
éasca ag an bhfostaí ina f(h)ostaíocht.</p>

<p>Ní mór don ráiteas an tréimhse thagartha atá in úsáid ag an
bhfostóir chun teidil an fostaithe de réir an Acht um Íosphá Náisiúnta
2000 a ríomh a lua. (Faoin Acht sin is féidir leis an bhfostóir íosphá an
fhostaithe a ríomh thar thréimhse thagartha nach bhfuil níos lú ná
seachtain amháin agus níos faide ná mí amháin). </p>

<p>Cé go gcaithfidh an fostóir an ráiteas faoi théarmaí fostaíochta a
shíniú agus a dhátú, ní gá don fhostaí a shíniú. Ní mór don
fhostóir cóip a choinnigh ar feadh tréimhse fhostaíochta an fhostaí agus
ar feadh bliain ar a laghad tar éis deireadh na fostaíochta.</p>

<h3>Nósanna imeachta araíonachta agus casaoide </h3>

<p>D'fhoilisgh an <a href="../../enforcement_and_redress/labour_relations_commission.html">Coimisiún
um Chaidreamh san Áit Oibre</a> an <a href="https://www.workplacerelations.ie/en/Good_Workplace_Relations/codes_practice/COP3/">Cód
Cleachtais: Nósanna Imeachta Casaoide agus Araíonachta</a> a shonraíonn gur
chóir nósanna imeachta casaoide agus araíonachta a bheith ag fostóirí agus
gur chóir dóibh cóipeanna díobh seo a thabhairt d'fhostaithe ag tús a
gcuid fostaíochta. Faoi na h<a href="http://www.lawreform.ie/_fileupload/RevisedActs/WithAnnotations/HTML/EN_ACT_1977_0010.htm">Achtanna
um Dhífhostú Éagórach 1977-2015</a> tá dualgas ar fhostóirí fógra
scríofa de na nósanna imeachta a leanfar a thabhairt d'fhostaí sula
ndíbrítear fostaí óna p(h)ost. Caithfear é seo a dhéanamh laistigh de 28
lá ó chonradh fostaíochta a dhéanamh. </p>

<h3>Forálacha sainiúla i gconarthaí fostaíochta </h3>

<p>Tá roinnt fostóirí ag cur forálacha sainiúla le conarthaí fostaíochta
a chuireann srian le cumas fostaithe oibriú in earnálacha nó le
soláthraithe faoi leith, nó le cliaint áirithe ar feadh tréimhse ó
chuirtear deireadh lena bhfostaíocht. (D'fhéadfadh sé a rá mar shampla nach
bhféadfadh an fostaí oibriú in earnáil faoi leith, nó le soláthraithe nó
le cliaint an iarfhostóra, srl.) Níl aon rud i ndlí fostaíochta a
choisceann é seo ach níl aon fhoráil sa dlí a cheadaíonn é ach oiread.
<br>
Is éard atá anseo go bunúsach ná ceist dlí conarthaí - is é sin le rá,
conradh fostaíochta sínithe agus comhaontaithe idir an fostóir agus an
fostaí. Moltar duit go tréan comhairle dlí a fháil ó ghairmí inniúil
sula síníonn tú conradh den sórt seo má tá imní ar bith ort faoin
scéal. Féadfaidh tú comhairle dlí a fháil fiú má tá an conradh sínithe
agat. Is minic a bhíonn an-difríocht ann idir na táillí a éilíonn <a shape="rect" href="/ga/justice/courtroom/solicitors.html">aturnaetha</a> éagsúla
agus moltar duit roinnt siopadóireachta a dhéanamh agus luachanna maidir le
comhairle dlí a fháil ar dtús. </p>

<h3>Tréimhse tástála</h3>

<p>Is féidir le tréimhse tástála a bheith san áireamh sa chonradh agus is
féidir síneadh ama a chur leí. Ní fheidhmíonn na hAchtanna um Dhífhostú
Éagórach 1977-2007 do dhífhostú fostaithe i rith tréimhse ag tús na
fostaíochta nuair atá sé/sí faoi thástáil nó faoi oiliúnt má:</p>
<ul><li>tá an conradh fostaíochta i scríbhinn </li>
  <li>is tréimhse bliana nó níos lú í an tréimhse tástála nó oiliúna
    agus í luaite sa chonradh. </li>
</ul><p>Níl feidhm ag an eisiamh thuas ó na hAchtanna má bhaineann an dífhostú
le ballraíocht ceardchumainn nó gníomhaíocht ceardchumainn, nithe a
bhaineann le bheith torrach nó cearta faoi na hAchtanna a bhaineann le cosaint
mháithreachais, saoire do thuismitheoirí, saoire uchtaíoch, nó saoire
cúramóra.</p>

<h3>Athruithe ar do chonradh fostaíochta</h3>

<p>Féadann <a shape="rect" href="change_job_contract.html">athruithe ar do
chonradh fostaíochta</a> a tharlú mar gheall ar athrú dlí, ach lasmuigh de
sin, ní féidir aon athrú a dhéanamh gan comhaontú idir tú féin agus
d’fhostóir. Ní féidir le ceachtar páirtí an conradh a athrú go
haontaobhach. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Is féidir tuilleadh faoi do chearta fostaíochta sa <a href="http://www.workplacerelations.ie/en/Publications_Forms/Terms_of_Employment_Information_Act_-_Explanatory_Booklet.pdf">leabhrán
míniúcháin faoi na Achtanna um Théarmaí Fostaíochta (Faisnéis) (pdf)</a>
nó ón tSeirbhís Fhaisnéise agus Custaiméara an Choimisiúin um Chaidreamh
san Áit Oibre a fháil – féach ‘Cá háit a ndéanfaidh mé iarratas’
thíos.</p>

<p>Faoi na hAchtanna, má theipeann ar an fhostóir sonraí scríofa a
thabhairt duit ar do chonradh fostaíochta, is féidir leat gearán a dhéanamh
agus an fhoirm ghearáin ar líne a úsáid á fáil ar <a href="https://www.workplacerelations.ie/en/Complaints_Disputes/Refer_a_Dispute_Make_a_Complaint/">workplacerelations.ie</a>.
Caithfidh tú an gearán a dhéanamh taobh istigh de thréimhse 6 mhí ón
tarlú sáraithe reachtaíochta. Is féidir síneadh ama 6 mhí eile a
thabhairt duit ach ní dhéanfar é sin mura bhfuil cúinsí réasúnacha ann a
chuir cosc ort an gearán a dhéanamh laistigh den gnáth-thréimhse ama.</p>

<p></p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Coimisiúin um Chaidreamh san Áit Oibre</h3>
<p>
  
  <span class="field_dept address_field">Seirbhíse Faisnéise agus Custaiméara<br></span>
  

  
  Bóthar Uí Bhriain<br>Ceatharlach<br>R93 W7W2<br>Éire
  <br>
  
</p>
<p>
  
  <strong>Uaireanta Oscailte:</strong>Luan go hAoine 9.30rn go 5in
  <br>
  

  
  <strong>Teil:</strong> (059) 917 8990  
  <br>
  

  
  <strong>Lóghlao:</strong> 1890 80 80 90
  <br>
  

  
  <strong>Facs:</strong>(059) 917 8909
  <br> 
  

  
  <strong>Láithreán Gréasáin:</strong> <a href="https://www.workplacerelations.ie/en/">https://www.workplacerelations.ie/en/</a>
  <br>
  

  

  

  
</p>
</div></div>


<p><br></p>
</div>
</div>

</html>
