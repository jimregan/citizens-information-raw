<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Aistriú gnó
</title>
    
    <meta name="description" content="Cosaint a thugtar d&#39;fhostaí nuair a aistrítear an gnó ina     bhfuil sé/sí ag obair chuig uinéir nua">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Aistriú gnó</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li><li><a href="#l18bb5">Cá hait a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá cosaint reachtúil ag fostaithe má dhéanann fostóir eile an gnó a
tráthcheangal de thoradh cumaisc dhlíthiúil nó aistrithe. Baineann <a shape="rect" href="http://www.irishstatutebook.ie/2003/en/si/0131.html">Rialacháin na
gComhphobal Eorpach (Cosaint Chearta Fostaithe ar Aistriú Gnóthas) 2003</a>
le "gnóthas" a d'fhéadfadh a bheith ina ghnólacht, ach a d'fhéadfadh a
bheith ina eagraíocht charthanach freisin nó ina eagraíocht nach ndéanann
brabús. Ní gá go n-aistreofaí an gnó go léir a mbíonn tú ag obair ann.
Bainfidh na Rialúcháin leis an scéal má dhíoltar an chuid sin de a bhfuil
tusa ag obair ann nó má thugtar amach ar chonradh í. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Chun gnóthas a aistriú ní mór: </p>
<ul><li>athrú a theacht ar an té (duine aonar nó comhlacht) atá freagrach as
    an ngnóthas nó as an ngnó </li>
  <li>fostóir nua a bheith i gceannas ar ghníomhaíocht eacnamaíoch an
    ghnóthais nó an ghnó, agus </li>
  <li>an gnóthas nó an gnó a aistriú mar "ghnóthas leantach". </li>
</ul><p>Ní aistriú de réir shainmhíniú na Rialúchán é má dhéantar leachtú
éigeantach ar ghnóthas nó ar ghnó. </p>

<h3>Chonradh fostaíochta</h3>

<p>Tá dualgas reachtúil ar an bhfostóir nua de réir na Rialúchán
fostaithe an ghnó a athfhostú. Maidir leis na téarmaí agus coinníollacha
agus dualgais do chéad fhostóra faoi mar atá siad i do <a shape="rect" href="contract_of_employment.html">chonradh fostaíochta</a>, aistrítear iad
sin go léir sa ghnáthchúrsa chuig d'fhostóir nua ach amháin cúrsaí
pinsean - féach thíos. Ní mór don fhostóir nua cloí le téarmaí agus le
coinníollacha aon chomhaontú chomhchoiteann atá déanta agaibh go dtagann
deireadh leis nó go gcuirtear ceann eile ina áit. </p>

<p><strong>P45</strong>: i gcásanna áirithe má tá baint ag fostaithe le
haistriú gnó, d'fhéadfadh an fostóir P45 a thabhairt dóibh. <a shape="rect" href="http://www.revenue.ie/en/business/paye/guide/employers-guide-paye-cessation.html#section9">Bá
chóir dóibh é a thabhairt don fhostóir nua.</a> Ní bhriseann an t-aistriú
gnó an leanúnachas seirbhíse fostaithe maidir le <a shape="rect" href="../../unemployment_and_redundancy/redundancy/redundancy.html">reachtaíocht
iomarcaíochta.</a> Ina áit sin, aistrítear é go dtí a fostaíocht nua.</p>

<h3>Pinsin</h3>

<p>Ní aistrítear cearta pinsean na bhfostaithe chuig an bhfostaíocht nua ach
amháin iad sin a bhfuil foráil fúthu sa reachtaíocht leasa shóisialaigh.
Má bhí scéim phinsin i bhfeidhm i ngnó an chéad fhostóra, áfach, tá
foráil sa reachtaíocht:</p>
<ul><li>Go mbeidh feidhm ag an gcosaint a thugann an reachtaíocht sin más
    scéim phinsin cheirde a bhí ann a bhí clúdaithe ag Achtanna na bPinsean
    - féach 'Conas iarratas a dhéanamh' thíos. </li>
  <li>Ní mór don fhostóir nua gach ceart a chosaint i gcás scéimeanna
    pinsean eile </li>
</ul><h3>Dífhostú</h3>

<p>Ní cúis dífhostaithe ann féin é má aistrítear gnóthas, gnó, nó
cuid de ghnó. Más féidir le d'fhostóir seasamh lena b(h)eart ar bhonn
eacnamaíoch, teicniúil nó ar fáthanna eagraíochtúla níl aon rud sna
Rialúcháin a choiscfeadh an dífhostú. Braithfidh fáthanna eacnamaíocha,
teicniúla agus eagraíochtúla an dífhostaithe ar an gcás féin, agus
féadfaidh tú dúshlán a thabhairt ar argóint d'fhostóra go bhfuil a
leithéid de fáthanna ann trí éileamh a dhéanamh maidir le <a shape="rect" href="../../unemployment_and_redundancy/dismissal/unfair_dismissal.html">dífhostú
éagórach</a> - féach "Conas iarratas a dhéanamh" thíos. </p>

<h3>Dífhostú éagórach</h3>

<p>Glactar leis go bhfuil an fostóir freagrach as tú a dífhostú má
chuirtear deireadh le do chonradh fostaíochta trí athrú substaintiúil a
dhéanamh ar do choinníollacha oibre de thoradh an aistrithe agus gurb é
d'aimhleas é. Má chiorraíonn d'fhostóir do phá toisc go gceapann sé nó
sí go bhfuil tú ag fáil an iomarca, mar shampla, agus má éiríonn tú as
do phost dá bharr, glacfar leis go bhfuil d'fhostóir nua freagrach as tú a
dífhostú trí gan do chonradh fostaíochta a chomhlíonadh.</p>

<h3>Comhairliúchán</h3>

<p>Soláthraíonn an <a shape="rect" href="http://www.irishstatutebook.ie/2006/en/act/pub/0009/index.html">tAcht um
Fhostaithe (Faisnéis agus Comhchomhairle a Sholáthar) 2006</a> ceart
ginearál ar fhaisnéis agus chomhairliúchán do fhostaithe ó fhostóir faoi
ábhair a bhaineann leo. Éilíonn an reachtaíocht ar fhostóírí chun
faisnéis agus comhchomhairle a sholáthar do fhostaithe faoi cinntí i dtaobh
athruithe móra na láithreach oibre, go háirithe cumaisc agus eadálacha agus
comhiomarcaíochtaí. Éilítear ar fhostóírí dul i gcomhairle le fhostaí
roimh déanamh cinntí móra lena náirítear aistriú gnó. Ó 23 Márta 2008
baineann an tAcht le fhostóirí atá 50 fostaithe nó níos mó acu.</p>

<p>Faoi na Rialacháin na gComhphobal Eorpach (Cosaint Chearta Fostaithe ar
Aistriú Gnóthas) 2003 ní mór don fhostóir sonraí an aistrithe a thabhairt
do na fostaithe (lena náirítear fostaithe nach bhfuil clúdaithe san Acht mar
tá siad ag obair do fhostóir is lú ná 50 fostaithe atá aige) mar a
leanas:</p>
<ul><li>Má liostáil na fostaithe i gceardchumann 30 lá ar a laghad roimh an
    aistriú ní mór don fhostóir sonraí a thabhairt don cheardchumann
    maidir le: fáthanna an aistrithe, dáta an aistrithe atá á mholadh, na
    himpleachtaí dlithiúla, eacnamaíochta agus sóisialta a bheidh ann do na
    fostaithe </li>
  <li>Ní mór don fhostóir na sonraí thuasluaite a thabhairt do gach duine
    de na fostaithe 30 lá roimh an aistriú ar a dhéanaí, más rud é nach
    bhfuil na fostaithe ina mbaill de cheardchumann. </li>
</ul><p>Caithfidh an fostóir dul i gcomhairle le ceardchumann na bhfostaithe
freisin, nó mura bhfuil siad i gceardchumann, le hionadaí nó le hionadaithe
a roghnaíonn na fostaithe. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Má dífhostaíodh go héagórach thú de bharr aistrithe nó mura
ndeachaigh d'fhostóir i gcomhairle leis na fostaithe nó lena n-ionadaithe
faoi mar a éilíonn na Rialúcháin féadfaidh tú gearán a dhéanamh
laistigh de 6 mhí. Caithfidh tú an fhoirm ghearáin ar líne nua a úsáid á
fáil ar <a href="https://www.workplacerelations.ie/en/Complaints_Disputes/Refer_a_Dispute_Make_a_Complaint/">workplacerelations.ie</a>.
Is féidir síneadh ama 6 mhí eile a thabhairt duit ach ní dhéanfar é sin
mura bhfuil cúinsí eisceachtúla ann a chuir cosc ort an gearán a dhéanamh
laistigh den gnáth-thréimhse ama.</p>

<p>Ba chóir gearáin maidir le pinsin atá clúdaithe ag Achtanna na bPinsean
a sheoladh chuig tÚdarás Pinsean - féach 'Cá háit a ndéanfaidh mé
iarratas' thíos. Ba chóir gearáin faoi phinsin eile a chur faoi bhráid
Choimisinéir um Chearta. <br></p>

<p>Tá tuilleadh eolais faoi aistriú gnó ar fáil ón tSeirbhís Fhaisnéise
agus Custaiméara an Choimisiúin um Chaidreamh san Áit Oibrena – féach
‘Cá háit a ndéanfaidh mé iarratas’ thíos. Tá <a href="https://www.workplacerelations.ie/en/Good_Workplace_Relations/codes_practice/COP4/">Cód
Cleachtais um Páirtíocht fostaithe san Áit Oibre</a> agus leabhrán faoin <a href="http://www.workplacerelations.ie/en/Publications_Forms/Guide_to_EC_Protection_of_Employees_on_Transfer_of_Undertakings_Regulations.pdf">aistriú
gnóthais (pdf)</a> ar fáil ar <a href="http://www.workplacerelations.ie/en/">workplacerelations.ie</a>.</p>
</div>
<div class="topic base_wheretoapply">
<h2 class="topic base_wheretoapply_title" id="l18bb5">Cá hait a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Coimisiúin um Chaidreamh san Áit Oibre</h3>
<p>
  
  <span class="field_dept address_field">Seirbhíse Faisnéise agus Custaiméara<br></span>
  

  
  Bóthar Uí Bhriain<br>Ceatharlach<br>R93 W7W2<br>Éire
  <br>
  
</p>
<p>
  
  <strong>Uaireanta Oscailte:</strong>Luan go hAoine 9.30rn go 5in
  <br>
  

  
  <strong>Teil:</strong> (059) 917 8990  
  <br>
  

  
  <strong>Lóghlao:</strong> 1890 80 80 90
  <br>
  

  
  <strong>Facs:</strong>(059) 917 8909
  <br> 
  

  
  <strong>Láithreán Gréasáin:</strong> <a href="https://www.workplacerelations.ie/en/">https://www.workplacerelations.ie/en/</a>
  <br>
  

  

  

  
</p>
</div></div>


<p>
</p><div class="inlinesio">
<p>
</p><div>
<h3>An tÚdarás Pinsean</h3>
<p>
  

  
  Teach Verschoyle<br>28/30 Sráid an Mhóta Íocht<br>Baile Átha Cliath 2<br>Éire
  <br>
  
</p>
<p>
  

  
  <strong>Teil:</strong>+353 (0)1 613 1900
  <br>
  

  
  <strong>Lóghlao:</strong>1890 656 565
  <br>
  

  
  <strong>Facs:</strong>+353 (0)1 631 8602
  <br> 
  

  
  <strong>Láithreán Gréasáin:</strong> <a href="http://www.pensionsauthority.ie/">http://www.pensionsauthority.ie/</a>
  <br>
  

  

  

  
  <strong>R-phost:</strong> <a href="mailto:info@pensionsauthority.ie">info@pensionsauthority.ie</a>
  <br>
  
</p>
</div></div>

</div>
</div>
</html>
