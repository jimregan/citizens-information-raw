<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Conarthaí ar théarmaí seasta nó sainchuspóra
</title>
    
    <meta name="description" content="Tá na cearta atá ag fostaithe ar théarma seasta cosúil le cearta atá acu siúd ar chonarthaí neamhiata.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Conarthaí ar théarmaí seasta nó sainchuspóra</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l7428a">Cearta na bhfostaithe le conarthaí ar
théarmaí seasta </a></li><li><a href="#la4c56">Athnuachan conarthaí ar théarmaí seasta
</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá na cearta atá ag fostaithe ar théarma seasta cosúil le cearta atá
acu siúd ar chonarthaí neamhiata. Oibríonn formhór fhostaithe ar
chonarthaí oibre neamhiata. Sé sin, maireann an conradh go dtí go gcuireann
an fostóir nó an fostaí deireadh leis. Oibríonn go leor fostaithe eile,
áfach, ar chonarthaí atá ar théarma seasta. </p>

<p>Ciallaíonn an téarma, fostaí ar théarma seasta, go gcríochnaíonn
conradh an fhostaí ar dháta áirithe, nó go gcríochnaíonn sé nuair atá
tasc áirithe déanta nó imeacht áirithe tarlaithe. Go ginearálta,
críochnaíonn conradh ar théarma seasta ar dháta atá réitithe roimh
réidh. Maireann conradh dhá leithéid roinnt míonna nó bliain nó níos
mó. Ach, dá mbeadh cuspóir sonrach ag baint leis an gconradh ní
chríochnódh sé ar dháta a bheadh socraithe roimh réidh. Is é an réiteach
a bheadh ansin ann, áfach, ná go gcríochnódh an conradh nuair a bheadh tasc
áirithe curtha i gcrích, mar shampla duine a chuir in áit fostú a bheadh ar
saoire máithreachais. </p>

<p>Úsáidtear an téarma, conradh ar théarma seasta, ar son na héascachta
anseo. Tá conradh sainchuspóra san áireamh freisin. </p>
</div>
<div class="topic base_rules">
<h2 class="topic base_rules_title" id="l7428a">Cearta na bhfostaithe le conarthaí ar
théarmaí seasta </h2>

<p>Go ginearálta, tá na cearta céanna ag fostaithe ar na conarthaí seo le
haon fhostaithe eile. Mar shampla, tá na fostaithe ar théarmaí seasta i
dteideal na teidlíochtaí normálta <a shape="rect" href="../leave_and_holidays/annual_leave_public_holidays.html">saoire
bliantúil</a> (<a shape="rect" href="../leave_and_holidays/maternity_leave.html">saoire mháithreachais</a>,
agus <a shape="rect" href="../pay_and_employment/pay_slip.html">duillíní
pá</a>. Faoin <a href="http://www.lawreform.ie/_fileupload/RevisedActs/WithAnnotations/HTML/EN_ACT_1994_0005.htm">Acht
um Théarmaí Fostaíochta (Faisnéis) 1994–2014</a> tá sé de dhualgas ar
an bhfostóir go dtugtar dáta éaga an chonartha do na fostaithe atá ar
théarmaí seasta. </p>

<p>Baineann <a shape="rect" href="http://www.irishstatutebook.ie/2003/en/act/pub/0029/index.html">An tAcht
um Chosaint Fostaithe (Obair Téarma Socraithe) 2003</a> le formhór na
bhfostaithe ar théarmaí seasta. Ní bhaineann sé, áfach, le hoibrithe
ghníomhaíochta atá curtha ag diúscairt gnóthais úsáideora, le
printísigh, daoine faoi oiliúint, agus daoine atá ag obair le scéimeanna
fostaíochta atá maoinithe ag an Stát mar shampla, Fostaíocht Pobail.
Baineann an tAcht le hoibrithe ghníomhaíochta atá fostaithe go díreach ag
gníomhas fostaíochta. </p>

<p>De réir an tAcht, níl aon chead ag fostóirí déileáil go fabhrach le
fostaithe lánaimseartha thar na bhfostaithe comhchéime atá ar théarma
seasta gan bheith in ann an cóireáil difriúil a chosaint go hoibiachtúil.
Ní féidir baint a bheith ag an bhfíréanú a thugtar leis an chúis go
bhfuil an fostaí ar théarma seasta. Tá an t-sainmhíniú ar fhostaithe
comhchéime, na coinníollacha a bhaineann leis agus na sásra forfheidhmithe
an-chosúil leo siúd atá ag fostaithe <a href="../../types_of_employment/part_time_employment/employment_rights_of_part_time_workers.html">páirt-aimseartha</a>.
</p>

<p>Níl fostaithe ar théarmaí seasta a bhfuil a gnáth uaireanta oibre 20%
níos lú ná gnáth uaireanta oibre fostaithe comhchéime lánaimseartha i
dteideal páirt a ghlacadh i scéim pinsean. </p>

<p>Chomh fada agus atá indéanta, tá sé de dhualgas ar an bhfostóir cúnamh
a thabhairt do fhostaí ar théarma seasta cúrsaí oiliúna a dhéanamh a
chuirfeadh lena scileanna, agus a chabhródh lena bhforbairt gairme agus
soghluaisteacht ó phost go chéile. </p>

<p><strong>Saoire mháithreachais:</strong> tá fostaí ar théarmaí seasta i
dteideal saoire mháithreachais iomlán. Áfach, má chríochnaíonn an conradh
ar théarma seasta roimh an deireadh lá saoire mháithreachais, áirítear é
mar an deireadh lá saoire mháithreachais. Ciallaíonn sé má chríochnaíonn
an conradh ar théarma seasta i rith shaoire mháithreachais, críochnaíonn
conradh fostaíochta an fhostaí ar an dáta sin. Ní bhainfidh sé seo leis an
teidlíocht 26 seachtain iomlán Sochar Máithreachais.</p>

<h3>Ráiteas scríofa </h3>

<p>Caithfidh an fostóir ráiteas scríofa a sholáthar chomh luath agus is
féidir don fhostaí atá ar théarma seasta a chuireann in iúl cad a
chuirfidh deireadh leis an gconradh. Sé sin, an gcríochnóidh an conradh ar
dháta áirithe, nuair a bheidh tasc curtha i gcrích nó imeacht thart. Chomh
maith leis sin, áit a bhfuil fostóir ag iarraidh conradh ar théarma seasta a
athnuachan, caithfear ráiteas scríofa a chuir ar fáil don fhostaí atá ar
théarma seasta roimh an dáta athnuachana, ag cur síos ar na fáthanna
oibiachtúil leis an athnuachan agus an fáth nach bhfuil conradh neamhiata á
thairiscint. </p>

<p>Tá sé de dhualgas ar fhostóirí na fostaithe atá ar théarma seasta a
chuir ar an eolas maidir le folúntais i bpostanna lánaimseartha. Is féidir
é seo a dhéanamh le fógra ginearálta. </p>

<h3>Dífhostú </h3>

<p>Nuair a bhristear fostaí as a bpost nuair a thagann an conradh chun
críche, tá baint aige mar is gnáth leis an reachtaíocht um dífhostú
éagórach mura bhfuil an fostóir ag baint leas as an fhoráil a chuireann
oibriú an reachtaíocht ar neamhní. Chun an fhoráil a úsáid, caithfidh an
fostóir an conradh a chur i scríbhinn. Caithfidh an fostóir clásal a chur
isteach a deireann nach mbeidh aon bhaint ag na <a href="http://www.lawreform.ie/_fileupload/RevisedActs/WithAnnotations/HTML/EN_ACT_1977_0010.htm">hAchtanna
um Dhífhostú Éagórach 1977–2015</a> más é an t-aon fháth gur cuireadh
deireadh leis an gconradh ná críochnú an dáta, nó go bhfuil tasc áirithe
curtha i gcrích. Caithfidh an fostóir agus an fostaí an conradh a shíniú.
</p>

<h3>Iomarcaíocht</h3>

<p>Má oibríonn fostaí ar feadh 104 seachtain le conradh ar théarma seasta,
nuair tá an conradh críochnaithe d'fheadfadh go mbeidh íocaíocht
iomarcaíochta ar fáil don fhostaí.</p>
</div>
<div class="topic base_rates">
<h2 class="topic base_rates_title" id="la4c56">Athnuachan conarthaí ar théarmaí seasta
</h2>

<p>Ní féidir le fostaithe a bheith fostaithe le conradh ar théarma seasta
gan chrioch. Tá dhá chás ann a bhféadfadh sé seo tarlú: </p>
<ul><li>Nuair atá 3 bliana fostaíochta leanúnacha curtha isteach ag a
    leithéid de fhostaí a thosaigh mar fostaí ar théarma seasta roimh 14ú
    Iúl 2003 ní fhéadfadh an fostóir an conradh téarma seasta a athnuachan
    ach ar ócáid amháin, sin uile. Ní féidir leis an téarma athnuachana
    bheith níos faide ná bliain. </li>
  <li>Nuair atá fostaí fostaithe ag an fostóir tar éis 14ú Iúl 2003 ar
    dhá nó níos mó conarthaí ar théarmaí seasta leanúnacha, ní chóir
    go mbeadh téarma comhiomlán na conarthaí níos faide ná 4 bliana. </li>
</ul><p>Ní bhaineann na rialacha seo, áfach, áit a bhfuil fáthanna oibiachtúla
ag míniú athnuachan conradh fostaíochtaí ar théarma seasta amháin. </p>

<p>Nuair nach gcomhlíonann athnuachan an chonartha ar théarma seasta leis na
riachtanais seo agus nuair nach féidir é a mhíniú go hoibiachtúil, glactar
leis mar chonradh neamhiata.</p>

<p>Tá foráil san tAcht um Dífhostú Éagórach 1977–2007 a bhfuil sé mar
aidhm aigea chinntiú nach n-úsáidtear conarthaí leantacha sealadach chun
reachtaíocht a sheachaint. Nuair a éagann conradh sainchuspóra nó conradh
ar théarma seasta agus tá an duine ath-fhostaithe laistigh de 3 mhí, glactar
leis go bhfuil an duine ar sheirbhís leanúnach oibre. </p>

<p>Mar sin, fiú má tá fostóir ag cuir an reachtaíocht um dhífhostú
éagórach as an áireamh sa gcaoi a chuirtear síos air thuas, rialóidh <a href="../../enforcement_and_redress/rights_commissioner.html">breithneoir an
Choimisiúin um Chaidreamh san Áit Oibre</a> an bhfuiltear ag úsáid na
conarthaí seo chun cosaint an fhostaí faoin reachtaíocht um dífhostú
éagórach a sheachaint. Má rialaítear go raibh sé sin amhlaidh agus nach
raibh bearna de 3 mhí nó níos mó idir na conarthaí agus go raibh na
postanna cosúil le chéile, is féidir déileáil leis an gcás ar nós go
raibh fostaíocht leanúnach i gceist agus beidh ar an fostóir an dífhostú a
mhíniú ar an ngnáth bhealach. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Is féidir éilimh faoin Acht um Chosaint Fostaithe 2003 nó do <a shape="rect" href="../../unemployment_and_redundancy/dismissal/unfair_dismissal.html">dhífhostú
éagórach</a> a chur tríd an fhoirm ghearáin ar líne a úsáid <a href="https://www.workplacerelations.ie/en/Complaints_Disputes/Refer_a_Dispute_Make_a_Complaint/">á
fáil ar workplacerelations.ie</a>.</p>

<p>Tá cosc ar an fostóir <a shape="rect" href="../../enforcement_and_redress/victimisation_at_work.html">íospairt</a> a
dhéanamh ar fhostaí atá ar chonradh téarma seasta atá ag iarraidh a
chearta faoin Acht um Chosaint Fostaithe 2003. Luaitear íospairt le dífhostú
chun go seachnófaí conradh téarma seasta a thomhais mar chonradh neamhiata.
</p>

<p>Tuilleadh eolais ón <a href="http://www.workplacerelations.ie/en/Publications_Forms/Guide_-_Protection_of_Employees_Fixed-term_Work_Act.pdf">mbileog
míniúchán ar an Acht um Chosaint Fostaithe (Obair Téarma Shocraithe) 2003
(pdf)</a> nó teagmháil a dhéanamh leis an <a href="https://www.workplacerelations.ie/en/Workplace_Relations_Services/Info_Cust_Serv/">tSeirbhís
Fhaisnéise agus Custaiméara</a> an Choimisiúin um Chaidreamh san Áit
Oibre.<br></p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Coimisiúin um Chaidreamh san Áit Oibre</h3>
<p>
  
  <span class="field_dept address_field">Seirbhíse Faisnéise agus Custaiméara<br></span>
  

  
  Bóthar Uí Bhriain<br>Ceatharlach<br>R93 W7W2<br>Éire
  <br>
  
</p>
<p>
  
  <strong>Uaireanta Oscailte:</strong>Luan go hAoine 9.30rn go 5in
  <br>
  

  
  <strong>Teil:</strong> (059) 917 8990  
  <br>
  

  
  <strong>Lóghlao:</strong> 1890 80 80 90
  <br>
  

  
  <strong>Facs:</strong>(059) 917 8909
  <br> 
  

  
  <strong>Láithreán Gréasáin:</strong> <a href="https://www.workplacerelations.ie/en/">https://www.workplacerelations.ie/en/</a>
  <br>
  

  

  

  
</p>
</div></div>

</div>
</div>
</html>
