<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Athruithe ar do chonradh fostaíochta
</title>
    
    <meta name="description" content="Tarlaíonn athruithe ar do chonradh fostaíochta ar bhealach difriúil. Faigh amach conas a tharlaíonn na hathruithe seo agus cad iad do chuid cearta agus teidlíochtaí mar a leagtha síos sa dlí.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Athruithe ar do chonradh fostaíochta</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is féidir le hathruithe a tharlú ar do <a shape="rect" href="contract_of_employment.html">chonradh fostaíochta</a> mar gheall ar
athrú ar an dlí, ach seachas sin, ní mór athruithe a chomhaontú idir
d’fhostóir agus tú féin. Ní féidir le ceachtar páirtí cinneadh
aontaobhach a dhéanamh an conradh a athrú. Is cuid den dlí a bhaineann le
conarthaí é gur gá toiliú an fhostóra agus an fhostaí araon a fháil le
hathruithe a dhéanamh ar théarmaí an chonartha. Ní dhéanann <a shape="rect" href="http://www.irishstatutebook.ie/1994/en/act/pub/0005/index.html">Achtanna
um Théarmaí Fostaíochta (Faisnéis) 1994-2014</a> difear don phrionsabal sin
ar Acht é ina leagtar amach nósanna imeachta maidir leis an bhfostóir do
chur aon athruithe ar ráiteas na dtéarmaí fostaíochta in iúl don
fhostaí.</p>

<h3>Athruithe don dlí</h3>

<p>Sa chás go dtugann an dlí athruithe i do chonradh isteach, trí shíneadh
na tréimhse reachtúla um shaoire mháithreachais mar shampla, ní mór duit
féin agus do d'fhostóir cloí leis an dlí dá réir.</p>

<h3>Athruithe trí chomhaontú</h3>

<p>D’fhéadfadh cineál d’oibre a athrú, ionas go mbíonn tú i mbun
cúraim éagsúil don fhostóir céanna. Ba dhócha go dtiocfadh athruithe ar
do théarmaí agus coinníollacha fostaíochta de bharr mhórathrú den
chineál sin. Mura gceadaíonn do chonradh d’athruithe cheana féin, ní
féidir leat féin ná d’fhostóir athrú a dhéanamh go haontaobhach. Ní
mór comhaontú bheith idir an dá pháirtí. Tar éis comhaontú mar sin a
shroicheadh, ní mór mionsonraí na n-athruithe a thabhairt duit i scríbhinn
laistigh de mhí tar éis a bhfeidhmithe. </p>

<h3>Téarmaí conartha agus cleachtais oibre</h3>

<p>Tá idirdhealú idir na téarmaí i do chonradh fostaíochta agus cleachtais
oibre.</p>

<p>Áirítear le <em>téarmaí conartha</em> pá, uaireanta oibre, pá
breoiteachta agus scéim pinsean. D’fhéadfadh nach n-áireofar an t-iomlán
do théarmaí chonartha sa ráiteas scríofa ráiteas scríofa do théarmaí
agus coinníollacha fhostaíochta. D’fhéadfadh roinnt do théarmaí conartha
bheith i do lámhleabhar foirne, lámhleabhar scéime pinsin nó comhaontú
comhchoiteann. Tá tuilleadh eolas maidir le téarmaí conartha inár
ndoiciméad faoi chonradh fostaíochta. Ní mór athruithe ar na téarmaí seo
a chomhaontú idir d’fhostóir agus tú féin.</p>

<p>Áirítear le <em>cleachtais oibre</em> sosanna agus uainchláir, mar
shampla. D’fhéadfadh na sonraí seo bheith i do lámhleabhar foirne agus is
féidir le d’fhostóir iad a athrú gan aon ghá do thoilithe. Measfaí mar
réasúnta má athraíonn an fostóir cleachtais oibre chun airgead a
shábháil nó éifeachtúlacht a mhéadu.</p>

<h3>Nuair a iarrtar ort d'uaireanta oibre a laghdú</h3>
</div>
Nuair atá cor chun donais i gcúrsaí gnó ag fostóir nó má tá laghdú ar
am méid oibre atá ar fáil duit, d'fhéadfadh fostóir iarraidh ort <a shape="rect" href="being_asked_to_reduce_your_hours_of_work.html">laghdú pá a
thógáil nó níos lú uaireanta a oibriú.</a> Caithfidh tú iarratas an
fhostóra a bhreithniú go cúramach. Má tá gníomhaíocht gnó
d’fhostóír laghdaithe, agus mura nglacann tú le huaireanta oibre nó pá
laghdaithe, d'fhéadfá do phost a chailliúint trí <a shape="rect" href="../../unemployment_and_redundancy/redundancy/redundancy.html">iomarcaíocht.</a><div class="topic base_rules">
<h2 class="topic base_rules_title" id="l555d1">Rialacha</h2>

<p>An reachtaíocht a bhaineann le fógairt athruithe i do chonradh, tá sí le
fáil in <a shape="rect" href="http://www.irishstatutebook.ie/1994/en/act/pub/0005/sec0005.html#zza5y1994s5">Alt
5</a> na hAchtanna um Théarmaí Fostaíochta (Faisnéis) 1994-2014. Go
bunúsach, aon uair a dhéantar nó a tharlaíonn athrú ar aon chuid den
chonradh a thug an fostóir duit, fógróidh an fostóir cineál agus dáta an
athraithe i scríbhinn don fhostaí chomh luath agus is féidir ina dhiaidh
sin. Ní mór dóibh é a fhógairt don fhostaí tráth nach deanaí ná:</p>
<ul><li>mí amháin tar éis don athrú teacht i bhfeidhm, nó </li>
  <li>sa chás go dtarlaíonn an t-athrú tar éis don fhostaí a bheith faoi
    iallach obair lasmuigh den Stát ar feadh tréimhse níos mó ná mí
    amháin, tráth cothrom imeacht an fhostaí. </li>
</ul></div>
Leagtar síos san Acht seo freisin na téarmaí i do chonradh nach mór a chur
i scríbhinn (mar shampla, d’ainm, teideal do phoist, seoladh an chomhlachta,
an dáta ar ar thosaigh tú, srl.). An riachtanas a bhaineann le go bhfaighfeá
conradh scríofa, leagtar síos é in <a shape="rect" href="http://www.irishstatutebook.ie/1994/en/act/pub/0005/sec0003.html#zza5y1994s3">Alt
3</a> na hAchtanna um Théarmaí Fostaíochta (Faisnéis) 1994-2014. <div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Mura bhfaighidh tú an fógra is gá maidir le hathrú ar do ráiteas
téarmaí fostaíochta, ba chóir duit an tsaincheist sin a ardú ar dtús le
d’fhostóir nó le rannóg phearsanra do chuideachta. Más ball de
cheardchumann tú, féadfaidh tú an tsaincheist a ardú le d’ionadaí
áitiúil. Mura n-éireoidh leat fós fógra a fháil maidir le hathrú ar do
chonradh, is féidir leat gearán a dhéanamh faoin Acht faoin Achtanna um
Théarmaí Fostaíochta (Faisnéis) 1994-2014 - féach 'Gearáin' thíos.</p>

<p>Má dhéanann d’fhostóir athrú suntasach ar do chonradh nach dtoilíonn
tú leis, mar shampla trí do phá a laghdú, ba chóir duit ceist a chur ar
d’fhostóír chun sonraí scríofa den athrú molta ar do chonartha
fostaíochta, dáta athbhreithniúcháin san áireamh. Ba chóir duit freagra
scríofa a thabhairt agus, má molann tú leis an athrú a glacadh, caithfidh
tú cur i bhfios go láidir go mbeadh do ghlacadh sealadach. Nuair a mbeadh an
athrú ar do chonartha fostaíochta athbhreithnithe ag an dáta sin, is féidir
iarratas a dhéanamh chun fill ar do bunthéarmaí agus coinníollacha.</p>

<p>Mura n-aontaíonn tú leis an laghdú agus más mian leat leanúint ag obair
mar roimhe sin, b'fhéidir go gcinnfeadh d’fostóir tú a dhéanamh
iomarcach. Má tá tú dífhostaithe ó do chuid fostaíochta, d'fhéadfá
bheith incháilithe chun éileamh ar <a shape="rect" href="../../unemployment_and_redundancy/dismissal/unfair_dismissal.html">dhífhostú
éagórach</a> a dhéanamh. Ceaptar go bhfuil dífhostú éagórach murar
féidir le d’fhostóir cúis iomarcaíochta dhílis agus nósanna imeachta
maithe a thabhairt leis. </p>

<p>Má d’áitíonn d'fhostóir uaireanta oibre nó pá a laghdú b'fhéidir
nach bhfuil rogha agat ach éirí as agus éileamh a dhéanamh ar toisc go
bhfuil téarmaí an chonartha sáraithe ag an bhfostóir. b’fhéidir go
gceapfaidh tú nach bhfuil aon rogha agat ach do phost a fhágáil agus
dífhostú éagórach a éileamh. Tugtar <a shape="rect" href="../../unemployment_and_redundancy/dismissal/constructive_dismissal.html">dífhostú
inchiallaithe</a> ar an gcineál sin dífhostaithe ar an ábhar, cé gur fhág
tú an post, gur chuir an fostóir ort imeacht mar gheall ar a ghníomhartha/a
gníomhartha. Sula bhfeidhmíonn tú an rogha sin áfach, ba chóir duit i
gcónaí <a shape="rect" href="/ga/justice/legal_aid_and_advice/legal_aid_intro.html">comhairle dlí</a>
shonraithe a lorg mar go minic bíonn sé deacair dífhostú inchiallaithe a
chruthú. De rogha air sin, d’fhéadfá an díospóid a tharchur chuig an
gCoimisiún um Chaidreamh san Áit Oibre chun iarracht a dhéanamh an ní a
réiteach, agus sa tslí sin an cás ina bhfágfá an post a sheachaint. Toisc
go mbaineann na hiarrachtaí a dhéanann an fostaí casaoid a réiteach sula
n-éiríonn sé/sí as le hábhar i gcónaí in éileamh a bhaineann le
dífhostú inchiallaithe, b’fhéidir gurb é sin an beart is ciallmhaire. </p>

<h3>Gearáin</h3>

<p>Má dhéanann tú gearán chuig an gCoimisiún um Chaidreamh san Áit Oibre
ba chóir duit an fhoirm ghearáin ar líne nua a úsáid á fáil ar <a href="https://www.workplacerelations.ie/en/Complaints_Disputes/Refer_a_Dispute_Make_a_Complaint/">workplacerelations.ie</a>.
Ní mór duit gearán a dhéanamh laistigh de 6 mhí. Is féidir síneadh ama 6
mhí eile a thabhairt duit ach ní dhéanfar é sin mura bhfuil cúinsí
réasúnacha ann a chuir cosc ort an gearán a dhéanamh laistigh den
gnáth-thréimhse ama.</p>

<p></p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Coimisiúin um Chaidreamh san Áit Oibre</h3>
<p>
  
  <span class="field_dept address_field">Seirbhíse Faisnéise agus Custaiméara<br></span>
  

  
  Bóthar Uí Bhriain<br>Ceatharlach<br>R93 W7W2<br>Éire
  <br>
  
</p>
<p>
  
  <strong>Uaireanta Oscailte:</strong>Luan go hAoine 9.30rn go 5in
  <br>
  

  
  <strong>Teil:</strong> (059) 917 8990  
  <br>
  

  
  <strong>Lóghlao:</strong> 1890 80 80 90
  <br>
  

  
  <strong>Facs:</strong>(059) 917 8909
  <br> 
  

  
  <strong>Láithreán Gréasáin:</strong> <a href="https://www.workplacerelations.ie/en/">https://www.workplacerelations.ie/en/</a>
  <br>
  

  

  

  
</p>
</div></div>

</div>
</div>
</html>
