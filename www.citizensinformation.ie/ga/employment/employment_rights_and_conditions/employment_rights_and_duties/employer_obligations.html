<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Oibleagáidí fostóirí agus cearta fostaithe
</title>
    
    <meta name="description" content="Tá raon freagrachtaí agus oibleagáidí ag fostóir chun cinntiú go bhfaigheann a gcuid fostaí bunchearta fostaíochta dlíthiúla.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Oibleagáidí fostóirí agus cearta fostaithe</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l43a98">Conarthaí agus téarmaí fostaíochta</a></li><li><a href="#l25229">Cáin agus ÁSPC</a></li><li><a href="#l62885">Sláinte agus sábháilteacht san ionad
oibre</a></li><li><a href="#l559d1">Nósanna imeachta smachta agus
dhífhostú</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá fostóirí freagrach as a chinntiú go bhfaigheann a bhfostaithe uile
roinnt cearta áirithe bunúsacha fostaíochta. Déantar na cearta seo a rialú
ag <a href="employment_law_update.html">reachtaíocht fostaíochta</a>
mhionsonraithe. Má fhostaíonn tú daoine nó má tá gnó á chur ar bun agat
a fhostóidh daoine, is gá duit cur amach a bheith agat ar d’fhreagrachtaí
agus ar chearta d’fhostaithe.</p>

<p>Tugaimid breac-chuntas anseo ar fhreagrachtaí fostóirí. Dírítear ar do
dhualgais i leith d’fhostaithe. Is féidir leat níos mó faisnéise a fháil
ón <a href="https://www.workplacerelations.ie/en/Workplace_Relations_Services/Info_Cust_Serv/">tSeirbhís
Fhaisnéise agus Custaiméara</a> an Choimisiúin um Chaidreamh san Áit Oibre
nó ó chomhlachtaí a dhéanann ionadaíocht do d’earnáil, ar nós <a href="http://www.ibec.ie/">an IBEC (Cónaidhm Ghnólachtaí agus Fhostóirí na
hÉireann)</a> nó <a href="http://www.isme.ie/">an ISME (Comhlachas Ghnóthas
Beag agus Meánmhéide na hÉireann)</a> nó <a href="http://www.sfa.ie/">Comhlachas na nGnólachtaí Beaga</a>. Tá an treoir
d’fhostóirí, <a href="https://www.workplacerelations.ie/en/Publications_Forms/Employment_Law_Explained.pdf">Dlí
Fostaíochta Mínithe (pdf)</a> agus an <a href="https://www.workplacerelations.ie/en/Publications_Forms/Guide-to-Employment-Equality-and-Labour-law-final-June-2016-.pdf">Treoir
Ar Dhlí Fostaíochta,Comhionannais agus Oibre (pdf)</a> ar fáil ar <a href="http://www.workplacerelations.ie/en/">workplacerelations.ie</a>.</p>

<p>Soláthraíonn an <a href="http://www.calledi.ie/">tSeirbhís Fhaisnéise
Míchumais d’Fhostóirí</a> faisnéis agus comhairle d’fhostóirí maidir
le foireann atá faoi mhíchumas a fhostú.</p>

<h3>Seirbhísí agus tacaíochtaí fostaíochta</h3>

<p><a href="http://www.welfare.ie/EN/Intreo/Pages/Index.aspx">Seirbhís ón
Roinn Coimirce Sóisialaí</a> is ea Intreo a soláthraíonn pointe teagmhála
aonair le haghaidh iomlán tacaíochtaí fostaíochta ioncaim. Soláthraíonn
Intreo raon seirbhísí d’fhostóirí lena n-áirítear:</p>
<ul><li>An tseirbhís fhostaíochta <a href="http://www.fas.ie/en/Employer/Home/default.htm">Jobs Ireland</a> a
    thugann rochtain ar chuardaitheoirí poist d’fhostóirí</li>
  <li>Tacaíocht airgeadais d’fhostóirí a chruthaíonn poist nua agus
    breise tríd an scéim JobsPlus, intéirneachtaí JobBridge agus
    socrúcháin oibre</li>
  <li>Tacaíochtaí ionad oibre chun cabhrú le fostaithe faoi mhíchumas, an
    Scéim Fóirdheontas Tuarastail agus an Scéim Deontais um Fhostaí a
    Choinneáil san áireamh</li>
</ul><h3>Sainmhíniú fostaithe</h3>

<p>Déanann fostóirí daoine a fhostú ar chonarthaí seirbhíse nó ar
chonarthaí <strong>le haghaidh</strong> seirbhísí. Ní fostaí ach duine
atá fostaithe faoi chonradh seirbhíse agus ar an ábhar sin, is iad amháin
atá cosanta ag an réimse iomlán de reachtaíocht fostaíochta. Beidh ag
conraitheoir neamhspleách nó ag duine féinfhostaithe conradh le haghaidh
seirbhísí leis an duine a ndéanfar an obair dó/di. Is féidir leis an
idirdhealú atá idir conradh seirbhíse, agus conradh le haghaidh seirbhísí
bheith doiléir amanna, ach is féidir leis an gcineál conartha faoinar
fostaíodh an duine impleachtaí tromchúiseacha a bheith i gceist don
fhostóir agus don fhostaí araon in ábhar ar nós reachtaíocht cosanta
fostaíochta, cánach agus leas sóisialach.</p>

<p>Is féidir tuilleadh faisnéise a fháil inár ndoiciméid faoi chineálacha
difriúla fostaíochta, <a href="../../types_of_employment/part_time_employment/employment_rights_of_part_time_workers.html">oibrithe
páirtaimseartha</a>, <a href="../../types_of_employment/agency_workers.html">oibrithe
gníomhaireachta</a> agus oibrithe ar <a href="../contracts_of_employment/fixed_term_or_specified_purpose_contracts.html">théarmaí
seasta nó sainchuspóra</a>.</p>
</div>

<div class="topic base_rules">
<h2 class="topic base_rules_title" id="l43a98">Conarthaí agus téarmaí fostaíochta</h2>

<p>Cé nach gá don chonradh iomlán fostaíochta bheith i scríbhinn, ní mór
roinnt téarmaí agus coinníollacha fostaíochta a thabhairt do d’fhostaí i
scríbhinn laistigh de 2 mhí tar éis don fhostaíocht tosú. Ní mór go
n-áireofar san fhaisnéis seo ainmneacha iomlána an fhostóra agus an
fhostaí agus sonraí faoi theideal an phoist, an pá, uaireanta oibre,
riachtanais fhógraíochta. Is féidir leat sonraí a léamh faoi seo inár
gcáipéis maidir leis <a href="../contracts_of_employment/contract_of_employment.html">an gconradh
fostaíochta</a>.</p>

<p>Cé go luaitear an chuid is mó de théarmaí agus coinníollacha
fostaíochta i gconradh scríofa nó i lámhleabhar cuideachta, ba cheart duit
bheith feasach gur féidir le téarmaí fostaíochta bheith i gceist le
nósmhaireacht agus le cleachtas san ionad oibre, mar shampla, sos maidin 10
nóiméad.</p>

<p>Más mian leatsa, mar an fostóir, téarma nó coinníoll fostaíochta a
athrú, ní mór duit an t-athrú seo a chomhaontú le d’fhostaí. Is cuid
den dlí a bhaineann le conarthaí é gur gá toiliú an fhostóra agus an
fhostaí araon a fháil <a href="../contracts_of_employment/change_job_contract.html">le hathruithe a
dhéanamh ar théarmaí an chonartha</a>.</p>

<h3>Rátaí phá</h3>

<p>Tá an chuid is mó d’oibrithe fásta ag a bhfuil taithí i dteideal <a href="../pay_and_employment/pay_inc_min_wage.html">pá íosta €9.25</a> a
fháil in aghaidh na huaire. Is ann, áfach d’eisceachtaí i leith an phá
íosta seo, lena n-áirítear, daoine atá fostaithe ag garghaolta, daoine atá
faoi aois 18 mbliana agus daoine faoi oiliúint nó printísigh. Ina theannta
sin, ní mór duit <a href="../pay_and_employment/pay_slip.html">duillín
pá</a> a thabhairt do d’fhostaithe ina léirítear a bpá agus aon
asbhaintí a rinneadh.</p>

<h3>Uaireanta oibre, sosanna agus scíthe</h3>

<p>Tá tú freagrach as a chinntiú go bhfaigheann d’fhostaithe scíth
leordhóthanach. Leagtar síos san Acht um Eagrú Ama Oibre 1997 rialacha a
dhéanann <a href="../hours_of_work/working_week.html">uaireanta uasta
oibre</a> agus <a href="../hours_of_work/rest_periods_and_breaks.html">sosanna laethúla agus
seachtainiúla scíthe</a> a rialú.</p>

<h3>Saoire</h3>

<p>Tá <a href="../leave_and_holidays/annual_leave_public_holidays.html">teidlíochtaí
saoire bliantúla</a> agus <a href="../leave_and_holidays/public_holidays_in_ireland.html">saoire
phoiblí</a> ag nach mór an uile fhostaí lánaimseartha, páirtaimseartha
agus sealadach nó ócáideach ón tráth a thosaíonn siad obair. Tá an chuid
is mó d’fhostaithe i dteideal 4 seachtaine de shaoire bhliantúil sa bhliain
as a n-íoctar iad. Is gnách go ríomhtar teidlíocht oibrithe
páirtaimseartha amhail 8% de líon na n-uaireanta a oibríonn siad faoi réir
uasmhéid de 4 seachtaine oibre sa bhliain. Is féidir le fostaithe tráth na
saoire bliantúla a dheimhniú, agus aird ar riachtanais oibre agus phearsanta;
ba cheart duit dul i gcomhairle le d’fhostaí nó lena gceardchumann ar
dtús, áfach. Is féidir le d'fhostaí pá le haghaidh saoire bhliantúil a
iarraidh roimh ré. Ina theannta sin, tá oibleagáid ort ligean d’fhostaithe
saoire reachtúil chosanta a fháil, ar nós <a href="../leave_and_holidays/maternity_leave.html">saoire
mháithreachais</a>, <a href="../leave_and_holidays/paternity_leave.html">saoire atharthachta</a>,
saoire shláinte agus shábháilteachta, <a href="../leave_and_holidays/parental_leave.html">saoire do
thuismitheoirí</a>, <a href="../leave_and_holidays/adoptive_leave.html">saoire uchtaíoch</a>, agus
<a href="../leave_and_holidays/carers_leave_from_employment.html">saoire
cúramóra</a>. Is ann do reachtaíocht shonrach ina leagtar síos na rialacha
le haghaidh gach teidlíochta.</p>
</div>

<div class="topic base_rates">
<h2 class="topic base_rates_title" id="l25229">Cáin agus ÁSPC</h2>

<p>Tá tú freagrach as an tsuim cheart de cháin, ÁSPC agus den Mhuirear
Sóisialta Uilíoch a asbhaint ó phá d’fhostaithe agus iad seo a íoc leis
na Coimisinéirí Ioncaim trí leas a bhaint as an gcóras ÁSPC. Íocann tú
<a href="../../../social_welfare/irish_social_welfare_system/social_insurance_prsi/employer_s_duty_to_pay_social_insurance_prsi.html">ranníocaíochtaí
ÁSPC fostóra</a> freisin. Ní mór duit <a href="http://www.revenue.ie/en/business/employers-paye.html">clárú mar
fhostóir leis na Coimisinéirí Ioncaim</a>.</p>

<p>Dreasacht fostóra is ea <a href="http://www.welfare.ie/en/Pages/Jobs-Plus.aspx">JobsPlus</a> a spreagann
fostóirí cuardaitheoirí poist a fhostú atá ar an mBeochlár agus bronnann
an dreasacht luaíocht orthu as amhlaidh a dhéanamh. Tá an dreasacht in ainm
is fostóirí agus gnólachtaí a spreagadh chun daoine a fhostú nach raibh ag
oibriú ar feadh tréimhsí fada. Féadfaidh fostóirí incháilithe a
dhéanann fostaithe lánaimseartha a earcú an 1 Iúil 2013, nó ina dhiaidh
sin, iarratas a dhéanamh ar an dreasacht, a bheidh ag oibriú ar bhonn
píolótach.</p>

<p>Íocfaidh an Roinn Coimirce Sóisialaí an dreasacht seo leis an bhfostóir
gach mí i riaráistí, thar thréimhse 2 bhliain. Cuirfidh an RCS 2 leibhéal
d’íocaíochtaí rialta airgid ar fáil:</p>
<ul><li>Íocaíocht €7,500 le haghaidh gach duine a earcaítear a bhí
    dífhostaithe ar feadh breis agus 12 mhí ach níos lú ná 24 mí</li>
  <li>Íocaíocht €10,000 le haghaidh gach duine a earcaíodh a bhí
    dífhostaithe ar feadh breis agus 24 mí.</li>
</ul><p>Is féidir leat <a href="http://www.revenue.ie/en/business/paye/guide/index.html">Treoir an
Fhostóra ar an gcóras ÁSPC</a> agus <a href="http://www.revenue.ie/ga/business/paye/employer-notices/index.html">athruithe
a rinneadh le déanaí ar an gcóras ÁSPC</a> a léamh ar láithreán
gréasáin na gCoimisinéirí Ioncaim. Is féidir leat faisnéis a fháil faoi
<a href="http://www.welfare.ie/EN/Publications/SW3/Pages/1Introduction.aspx">ÁSPC
ón Roinn Coimirce Sóisialaí</a>.</p>

<h3>Taifid fhostaíochta </h3>

<p>Mar fhostóir, tá ort taifid áirithe a choimeád lena mbaineann
d’fhostaithe. Seo chun a léiriú go bhfuil an reachtaíocht fostaíochta á
comhlíonadh agat. Teastóidh rochtain ó chigirí an <a href="../../enforcement_and_redress/labour_relations_commission.html">Choimisiúin
um Chaidreamh san Áit Oibre</a> ar na taifid seo le linn imscrúdú. Tá <a href="https://www.workplacerelations.ie/en/Publications_Forms/WRC_Guide_to_Inspections_.pdf">treoir
maidir le sonraí faoi conas a thugtar faoi imscrúduithe (pdf)</a> ar fáil ar
workplacerelations.ie.</p>
</div>

<div class="topic base_howtoapply">
<h2 class="topic base_howtoapply_title" id="l62885">Sláinte agus sábháilteacht san ionad
oibre</h2>

<p>Faoin Acht um Shábháilteacht, Sláinte agus Leas ag an Obair, 2005, tá
dualgas ar fhostóirí <a href="../health_and_safety/health_safety_work.html">sábháilteacht,
sláinte agus leas fostaithe ag an obair</a> a chinntiú a mhéid agus is
praiticiúil go réasúnach. D’fhonn gortuithe agus drochshláinte san ionad
oibre a chosc, ceanglaítear ort, i measc rudaí eile, an méid seo a leanas a
dhéanamh:</p>
<ul><li>Ionad oibre, innealra agus trealamh atá sábháilte a chur ar fáil agus
    a chothabháil</li>
  <li>Baol ó úsáid aon ruda nó substainte agus ó bheith nochtaithe
    d’oibreáin fhisiceacha, do thorann agus do chreathadh a chosc</li>
  <li>Aon iompar nó iompraíocht mhíchuí a chosc ar dócha go gcuirfidís
    sábháilteacht, sláinte agus leas fostaithe i mbaol (cuimsítear
    “pleidhcíocht” agus bulaíocht ag an obair laistigh de na catagóirí
    seo)</li>
  <li>Treoir agus oiliúint a chur ar fáil d’fhostaithe maidir le sláinte
    agus sábháilteacht</li>
  <li>Éadaí agus trealamh cosanta a thabhairt d’fhostaithe (ar chostas ar
    bith d’fhostaithe)</li>
  <li>Duine inniúil a cheapadh mar Oifigeach Sábháilteachta na
  heagraíochta</li>
</ul><p>Tá ar gach fostóir tabhairt faoi mheasúnú riosca don ionad oibre inar
cheart aon bhaol a shainaithint san ionad oibre, measúnú a dhéanamh ar na
rioscaí a eascraíonn ón mbaol sin agus na bearta a shainaithint le dul ina
mbun le déileáil le haon bhaol. Ní mór duit, freisin, ráiteas
sábháilteachta a réiteach, bunaithe ar an measúnú riosca. Cuireann <a href="http://www.hsa.ie/">an tÚdarás Sláinte agus Sábháilteachta</a>
uirlisí ar fáil, freisin, le cabhrú leat leis na tascanna seo. Tá ar
fhostóirí aon teagmhas a thuairisciú a bhíonn ar fhostaí 3 lá oibre i
ndiaidh a chéile a ghlacadh saor ón obair dá bharr (ní áirítear lá na
timpiste) leis an Údarás Sláinte agus Sábháilteachta.</p>
</div>

<div class="topic base_wheretoapply">
<h2 class="topic base_wheretoapply_title" id="l559d1">Nósanna imeachta smachta agus
dhífhostú</h2>

<p>D’fhoilsigh an Coimisiún um Chaidreamh Oibreachais <a href="https://www.workplacerelations.ie/en/Good_Workplace_Relations/codes_practice/COP3/">Cód
Cleachtais: Nósanna Imeachta um Chasaoid agus Smachta</a> ina luaitear gur
cheart go mbeidh ag fostóirí nósanna imeachta um chasaoid agus smachta i
scríbhinn. Leagann nósanna imeachta smachta amach na céimeanna agus an
próiseas ar cheart duit a leanúint maidir le heasnaimh líomhnaithe
fostaí.</p>

<p>Go ginearálta, foráiltear sna nósanna imeachta rabhaidh neamhfhoirmiúla
as a n-eascraíonn rabhaidh scríofa agus <a href="../../unemployment_and_redundancy/dismissal/">dífhostú</a> faoi
dheoidh. Faoi na <a href="http://www.irishstatutebook.ie/1977/en/act/pub/0010/index.html">hAchtanna
um Dhífhostú Éagórach</a>, ceanglaítear ort fógra scríofa a thabhairt de
na nósanna imeachta atá le leanúint roimh an dífhostú. Ní mór é seo a
dhéanamh laistigh de 28 lá tar éis glacadh le conradh fostaíochta.</p>

<p>Ba cheart duit cóipeanna díobh seo a thabhairt d'fhostaithe ag tús a
bhfostaíochta. Má tá tú ag smaoineamh ar dhífhostú, ní mór duit na
nósanna imeachta seo a leanúint. Áirítear leis seo na rabhaidh chuí a
thabhairt do d’fhostaí, iad a chur go hiomlán ar an eolas maidir leis na
líomhaintí ina leith agus deis a thabhairt dóibh a gcás a léiriú. Ní
mór an deis a thabhairt dóibh, freisin, go ndéanfaidh oifigeach
ceardchumainn nó ionadaí eile, mar shampla, ionadaíocht dóibh in aon
nósanna imeachta smachta.</p>

<p>Má dhífhostaíonn tú fostaí, ní mór duit bheith in ann a léiriú
gurbh ann do bhunús cóir leis an dífhostú agus gur leanadh nósanna
imeachta córa. Is féidir leat níos mó a léamh faoi inár <a href="../../unemployment_and_redundancy/dismissal/fair_grounds_for_dismissal.html">gcáipéis
faoi bhunús córa le dífhostú</a>.</p>

<p>Is féidir leat níos mó a léamh faoi nósanna imeachta iomarcaíochta
inár gcáipéis faoi <a href="http://www.selfemployedsupports.ie/closing_your_business.ga.html">ghnó a
dhúnadh</a>.</p>
</div>
<!--this section produces the further information bit at the bottom of the document.
<div class="topic further_info">

<h1 class="further_info">Further information</h1>
<p>Text goes here</p>
</div>
-->
</div>
<!--this is the section that produces "Useful resources" in the box on the right-hand side. Below is an example.
	<div id="useful_resources">
      <ul>
	<li>
	  <a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
	</li>
	
      </ul>
    </div>
	-->
</html>
