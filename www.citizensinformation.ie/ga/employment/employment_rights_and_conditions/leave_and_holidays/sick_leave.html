<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Saoire bhreoiteachta agus pá breoiteachta
</title>
    
    <meta name="description" content="Tá do theidlíocht saoire le pá ó fhostaíocht ag brath ar do chonradh fostaíochta.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Saoire bhreoiteachta agus pá breoiteachta</h1>
	
<ul class="anchorlinks"><li><a href="#lc66f4">Réamhrá</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Go ginearálta, níl aon reachtaíocht fostaíochta i dtaobh shaoire
breoiteachta. Dá bharr sin, faoin bhfostóir atá sé a p(h)olasaí féin
maidir le pá breoiteachta agus saoire breoiteachta a shocrú, ag brath ar
chonradh an fhostaithe nó a théarmaí fostaíochta. De réir <a shape="rect" href="http://www.irishstatutebook.ie/1994/en/act/pub/0005/sec0003.html">Alt
3</a> an <a shape="rect" href="http://www.irishstatutebook.ie/1994/en/act/pub/0005/index.html">Achta um
Théarmaí (Faisnéis) Fostaíochta 1994</a>, ní mór don fhostóir ráiteas
scríofa a thabhairt don fhostaí le téarmaí fostaíochta taobh istigh de
dhá mhí ó thús na fostaíochta. Tagraíonn an tAcht do théarmaí a
bhaineann le neamhinfheidhme mar gheall ar thinneas nó ghortú mar cheann de
na téarmaí a gcaithfidh an fostóir eolas a thabhairt don fhostaí faoi.</p>

<p>Féadfaidh tú iarratas a dhéanamh chun <a shape="rect" href="/ga/social_welfare/social_welfare_payments/disability_and_illness/disability_benefit.html">Sochar
Breoiteachta</a> a fháil má tá go leor ranníocaí árachais shóisialaigh
agat. Mura bhfuil go leor ranníocaí árachais shóisialaigh agat, ba chóir
duit teagmháil a dhéanamh leis an <a shape="rect" href="/ga/health/how_health_is_organised/health_boards_and_community_welfare_officers.html">t-ionadaí
Roinne Coimirce Sóisialaí (a tugadh an tOifigeach Leasa Pobail air roimhe
seo)</a> de chuid d’ionaid sláinte áitiúla agus déanfaidh sé nó sí
measúnú ar an riocht ina bhfuil tú. </p>

<p>Má tá teideal agat chun pá tinnis a fháil, is dócha go gceanglóidh
d’fhostóir ort aon íocaíocht Sochair Breoiteachta ón Roinn Coimirce
Sóisialaí a thabhairt do d’fhostóir a fhad a leanfar den phá tinnis a
íoc leat. </p>

<p>Is minic go sonraítear i gconradh fostaíochta uasteora le tréimhse pá
breoiteachta le linn tréimhse áirithe, mar shampla, pá tinnis míosa in aon
tréimhse 12 mhí. Ba cheart don fhostóir rialacha soiléire a chur i bhfeidhm
má tá fostaí tinn agus gan a bheith ar fáil don obair. Mar shampla, ba
cheart go mbeadh sé soiléir go gcaithfidh tú dul i dteagmháil le duine
áirithe roimh am áirithe má tá tú tinn agus gan a bheith ar fáil don
obair. Má tá tú ar saoire breoiteachta is féidir le d'fhostóir iarr ort
teastas leighis a sholáthar (ó do dhochtúir teaghlaigh). Mar shampla, má
tá tú tinn agus as láthair le haghaidh níos mó ná 2 lá as a chéile,
bíonn ort chomh maith teastas leighis a sholáthar. Caithfidh an teastas
leighis luaigh an dáta atáthar ag súil go mbeidh tú in ann dul ar ais ag an
obair má tá tú tinn agus as láthair le haghaidh níos mó ná trí lá as a
chéile. Más amhlaidh go mbeidh tú as láthair le haghaidh tréimhse níos
faide, b’fhéidir go n-iarrfaidh do fhostóir ort teastais leighis a
sholáthar go seachtainiúil. </p>

<p>I gcúinsí áirithe, nuair atá fostaí as láthair ón obair (nó gan a
bheith in ann leanacht ar aghaidh leis an obair mar gheall ar thinneas) is
féidir deireadh a chur leis an bhfostaíocht. Sa chás seo bíonn cosaint i
gcúinsí áirithe ag fostaithe faoi reachtaíocht <a shape="rect" href="../../unemployment_and_redundancy/dismissal/unfair_dismissal.html">dífhostú
eagórach</a>. </p>

<p>Má tá amhras ort an bhfuil tú i dteideal pá breoiteachta nó nach
bhfuil, ba cheart duit breathnú ar do <a shape="rect" href="../contracts_of_employment/contract_of_employment.html">chonradh
fostaíochta</a> nó labhairt le do fhostóir.</p>

<p>Is féidir le fostaí nach bhfaigheann pá breoiteachta atá dlite dó/di de
réir a t(h)éarmaí fostaíochta, gearán a chur tríd an fhoirm ghearáin ar
líne nua a úsáid á fáil ar <a href="https://www.workplacerelations.ie/en/Complaints_Disputes/Refer_a_Dispute_Make_a_Complaint/">workplacerelations.ie</a>.</p>

<h3>Timpiste nó gortú le linn na hoibre</h3>

<p>Má tharlaíonn timpiste duit le linn na hoibre agus mura mbíonn teideal ar
phá tinnis agat, d’fhéadfá iarratas ar <a href="../../../social_welfare/social_welfare_payments/disability_and_illness/injury_benefit.html">Shocar
Díobhála</a> a dhéanamh. Íocaíocht sheachtainiúil é a dhéantar leat má
tá tú neamhábalta chun na hoibre de bharr timpiste le linn na hoibre nó
galar ceirde. Faoin <a href="../../../social_welfare/social_welfare_payments/disability_and_illness/medical_care_scheme.html">Scéim
Chúram Leighis</a> is féidir costais leighis áirithe nach mbíonn íoctha ag
an bhFeidhmeannacht na Seirbhíse Sláinte nó tríd an Sochar Cóir Leighis a
fháil. Tá tuilleadh eolais ar fáil inár ndoiciméad faoin <a href="../../../social_welfare/social_welfare_payments/disability_and_illness/occupational_injuries_benefit_overview.html">Scéim
na Sochair Gortuithe Ceirde.</a></p>

<p>Má tá teideal agat chun pá tinnis a fháil, is dócha go gceanglóidh
d’fhostóir ort aon íocaíocht Sochair Díobhála ón Roinn Coimirce
Sóisialaí a thabhairt do d’fhostóir a fhad a leanfar den phá tinnis a
íoc leat.</p>

<p>Má tá gortú fulaingthe agat san ionad oibre, is féidir leat cúiteamh a
lorg trí d'fhostóir má dhéanann tú éileamh tríd <a href="http://www.citizensinformation.ie/en/justice/civil_law/personal_injuries_assessment_board.html">InjuriesBoard.ie.</a>
Tá tuilleadh eolais ar fáil inár ndoiciméad faoi <a href="../health_and_safety/health_safety_work.html">shláinte agus
sábháilteacht san ionad oibre</a>.</p>

<h3><span><span>Saoire breoiteachta i rith laethanta saoire
poiblí</span></span></h3>

<p>Más oibrí lánaimseartha tú atá ar saoire breoiteachta i rith lae/<a shape="rect" href="public_holidays_in_ireland.html">laethanta saoire
poiblí</a>, tá tú i dteideal sochar saoire poiblí a fháil ón obair i
gcomhair an lae/na laethanta saoire poiblí a chaill tú. Más oibrí
páirtaimseartha tú atá ar saoire breoiteachta le linn lae/laethanta saoire
poiblí, tá tú i dteideal am saor a fháil ón obair chomh fada agus gur
oibrigh tú 40 uair an chloig san tréimhse 5 seachtain roimh ré.</p>

<p>Áfach, má tá tú neamhláithreach ó obair díreach roimh an lá saoire
phoiblí agus má tá tú neamhláithreach ó obair le níos mó ná 26
seachtaine de bharr tinnis choitianta nó timpiste, agus i gcás tionóisce
cheirde 52 seachtaine, níl tú i dteideal an saoire phoiblí.</p>

<h3><span><span><span><span>Saoire breoiteachta agus s</span>aoire bhliantúil
</span></span></span></h3>

<p>Má bhíonn tú tinn le linn do shaoire bhliantúil agus go bhfuil teastas
leighis agat do na laethanta a bhí tú tinn <span>ní áireofar mar laethanta
saoire bhliantúil</span> na laethanta tinnis seo. Ina ionad sin, is féidir
leat na laethanta sin a úsáid mar shaoire bhliantúil ag dáta níos
déanaí. Ní féidir le d'fhostóir iallach a chur ort saoire bhliantúil a
thógáil i gcomhair tréimhse thinnis teistithe. </p>

<p>Ó 1 Lúnasa 2015, is féidir <a href="http://www.djei.ie/en/News-And-Events/Department-News/2015/August/04082015.html">teidlíocht
saoire bliantúil reachtúil a fhabhrú i rith thréimhse shaoire bhreoiteachta
teistithe</a>. Is féidir oibrithe saoire bhliantúil nach féidir leo glacadh
de bharr breoiteachta a choinnigh suas go 15 mhí i ndiaidh deireadh an bhliain
ina bhfuil sé fabhraithe. Táoibrithe a fhágann a fhostaíocht laistigh de 15
mhí i ndiaidh deireadh anbhliain ina bhfuil an tsaoire bhliantúil fabhraithe,
i dteideal íocaíocht ináit an tsaoire seo, nach bhfuil tógtha de bharr
tinnis.</p>
</div>
</div>
</html>
