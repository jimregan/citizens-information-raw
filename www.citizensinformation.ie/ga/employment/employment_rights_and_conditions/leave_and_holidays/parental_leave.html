<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Saoire do thuismitheoirí
</title>
    
    <meta name="description" content="Ceadaíonn an tAcht um Shaoire do Thuismitheoirí 1998, agus é leasaithe ag an Acht um Shaoire do Thuismitheoirí (Leasú) 2006, saoire tuismitheora do thuismitheoirí i leith leanaí áirithe a fháil.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Saoire do thuismitheoirí</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Ceadaíonn an <a shape="rect" href="http://www.acts.ie/ga.act.1998.0030.1.html">tAcht um Shaoire do
Thuismitheoirí 1998,</a> agus é leasaithe ag an <a shape="rect" href="http://www.irishstatutebook.ie/2006/en/act/pub/0013/index.html">Acht um
Shaoire do Thuismitheoirí (Leasú) 2006,</a> saoire tuismitheora do
thuismitheoirí in Éirinn i leith leanaí áirithe. Tá an ceart céanna i
leith leanbh cáilithe ag duine atá i loco parentis.</p>

<h3>Síneadh saoire do thuismitheoirí go dtí 18 seachtaine</h3>

<p>An 8 Márta 2013, ardaigh na <a href="http://www.irishstatutebook.ie/2013/en/si/0081.html">Rialacháin (Saoire
do Thuismitheoirí) an Aontais Eorpaigh 2013</a> an méid saoire do
thuismitheoirí atá ar fáil do gach tuismitheoir le haghaidh linbh ó 14
seachtain go dtí 18 seachtain. (Tá daoine a ghlac nó glacann 14 seachtain
saoire tuismitheoira i dteideal an 4 seachtaine breise freisin). Ardaigh na
Rialacháin an uasteorainn do leanbh le tinneas fadtéarmach suas go dtí 16
bliana. Soláthraíonn siad freisin gur féidir le tuismitheoir a fhilleann ó
shaoire tuismitheoir iarratas ar athrú uaireanta oibre a dhéanamh - féach
'Rialacha' thíos. Baineann na Rialacháin le gach leanbh atá incháilithe.</p>

<h3>Aois leanaí</h3>

<p>Tá saoire ceadaithe i leith leanaí nach déanaí ná 8ú breithlá an
linbh. Is féidir síneadh a chur leis an uasaois i gcás leanbh uchtaithe. I
gcás leanbh le míchumas nó le tinneas fadtéarmach ceadaítear saoire go
dtí go mbíonn sé/sí 16 bliain d'aois. Chomh maith leis sin is féidir
síneadh ama a cheadú sa gcás nach raibh fostaí in ann saoire a thógáil sa
ghnáththréimhse cheadaithe de bharr tinneas nó éagumas eile. </p>

<h3>Tréimhse saoire</h3>

<p>Ó 8 Márta 2013 is iomlán 18 seachtaine oibre an méid saoire do
thuismitheoirí i leith gach linbh. Ní cheadaítear saoire níos faide ná 18
seachtaine i dtréimhse 12 mí don té a bhfuil níos mó ná leanbh amháin
aige/aici ach amháin le cead an fhostóra.Ceadaítear tuismitheoirí cúpla
nó tríríní níos mó ná 18 seachtaine i dtréimhse 12 mí.</p>

<p>Is féidir na 18 seachtaine in aghaidh gach linbh a thógáil go leanúnach
nó i dtréimhsí nach lú ná 6 seachtaine an ceann. Ní mór duit bearna nach
lú ná 10 seachtaine idir na tréimhsí saoire in aghaidh gach linbh a
fhágáil. Le cead an fhostóra is féidir do shaoire a thógáil i dtréimhsí
laethanta nó uaireanta fiú.</p>

<p>Tá saoire tuismitheora dlite go cothrom don bheirt thuismitheoir beag beann
ar a chéile. Mura bhfuil tú féin agus do pháirtí ag obair don fhostóir
céanna ní féidir leat ach do shaoire tuismitheora féin (18 seachtaine i
leith gach linbh) a éileamh. Má tá an bheirt agaibh ag obair don fhostóir
céanna féadfaidh sibh bhur gcearta 14 seachtain de do shaoire tuismitheora a
thabhairt dá chéile má aontaíonn an fostóir.</p>

<h3>Tinneas tuismitheora </h3>

<p>Má bhuailtear tinn an tuismitheoir agus é/í ar saoire tuismitheora agus
gan é/í in ann aire a thabhairt don leanbh is féidir an tsaoire a chur ar
fionraí fad a mhairfidh an tinneas. Caithfidh an tuismitheoir fógra scríofa
a thabhairt don fhostóir chomh luath agus is féidir chun an tsaoire a chur ar
fionraí. Leanfar leis an tsaoire nuair a bheidh an tinneas caite. Le linn an
tinnis caitear leis an tuismitheoir mar fhostaí tinn.</p>

<h3>Cearta fostaíochta ar saoire tuismitheora</h3>

<p>Níl tú i dteideal aon phá a fháil ó d'fhostóir agus tú ar saoire
tuismitheora ná níl tú i dteideal íocaíocht leasa shóisialaigh ar nós <a shape="rect" href="/ga/social_welfare/social_welfare_payments/social_welfare_payments_to_families_and_children/maternity_benefit.html">Sochar
Máithreachais</a> ná <a shape="rect" href="/ga/social_welfare/social_welfare_payments/social_welfare_payments_to_families_and_children/adoptive_benefit.html">Sochar
Uchtála</a> a fháil.</p>

<p>Má thógann tú saoire tuismitheora ní bhíonn aon tionchar aige sin ar
aon cheart eile atá agat mar fhostaí. Taobh amuigh de chaillteanas pá agus
ranníocaíochtaí pinsin, fanfaidh do phost mar a bheadh murar thóg tú
saoire tuismitheora. Ciallaíonn sé sin, mar shampla, gur féidir am a
caitheadh ar shaoire do thuismitheoirí a úsáid chun do theidlíocht do
shaoire bhliantúil a bhailiú le chéile. </p>

<p>Ní soláthríonn an reachtaíocht ach an t-íosmhéid. B'fhéidir go bhfuil
cearta níos mó i do chonradh féin.</p>

<h3>Íocaíochtaí árachais shóisialaigh </h3>

<p>Tá Rialacháin déanta ag an Aire Coimirce Sóisialaí lena chinntiú go
gcaomhnófaí taifid árachais shóisialaigh (ÁSPC) d'fhostaithe a ghlacann
saoire tuismitheora. Caithfidh d’fhostóir scríobh chuig Rannóg na dTaifead
den Roinn Coimirce Sóisialaí (RCS), ag sonrú na seachtainí nach raibh tú
ag obair, ionas gur féidir leat <a shape="rect" href="/ga/social_welfare/irish_social_welfare_system/social_insurance_prsi/credited_social_insurance_contributions.html">ranníocaíochtaí
creidiúnaithe ÁSPC</a> a fháil don am seo (féach ‘Cá háit a ndéanfaidh
mé iarratas’ thíos). Is féidir leat eolas faoi <a href="http://www.welfare.ie/ga/downloads/sw12.pdf">ranníocaíochtaí
creidiúnaithe agus saoire tuismitheora (pdf)</a> a fháil ar an suíomh
gréasáin RCS.</p>

<h3>Saoire bhliantúil agus laethanta saoire phoiblí </h3>

<p>Ní mór tú a mheas chun críche cearta fostaíochta amhail is dá mbeifeá
fós ag obair le linn duit a bheith ar saoire do thuismitheoirí. Ciallaíonn
sé sin go bhféadfaidh tú <a shape="rect" href="annual_leave_public_holidays.html">saoire bhliantúil</a> a charnadh fós
le linn duit a bheith ar saoire do thuismitheoirí. Má thiteann do shaoire
bhliantúil le linn duit a bheith ar saoire do thuismitheoirí, féadfar í a
ghlacadh ag tráth níos déanaí. Tá tú i dteideal aon <a href="public_holidays_in_ireland.html">saoire phoiblí</a> a thiteann le
linn duit a bheith ar saoire do thuismitheoirí. Is féidir do theidlíocht
saoire poiblí bheith curtha le críoch do thréimhse shaoire.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>
<ul><li>Go ginearálta ní mór duit a bheith ag obair don fhostóir nua ar feadh
    bliana sula mbíonn tú i dteideal saoire do thuismitheoirí a fháil. Ach
    má tá do leanbh an-ghar don tairseach aoise agus tú breis is 3mhí ach
    níos lú ná bliain ag obair don fhostóir nua tá tú i dteideal saoire
    tuismitheora pro-rata. Is ionann é sin agus saoire aon seachtaine i gcás
    gach mí fhostaíochta a bhíonn curtha i gcrích. </li>
  <li>Má athraíonn tú post agus cuid de do shaoire tuismitheora caite agat
    féadfaidh tú an chuid eile a thógáil tar éis bliain a chaitheamh le
    d'fhostóir nua ach do leanbh a bheith fós faoin uasaois. </li>
  <li>Chomh maith le tú a dhiúltú de bhrí, dar leis, nach bhfuil tú i
    dteideal saoire, féadfaidh fostóir do shaoire a chur siar ar feadh suas
    le 6 mhí. Ní mór é seo a dhéanamh sula sínítear an dearbhú. Ansin,
    ní féidir an tsaoire a chur siar gan comhaontú scríofa tuilleadh. Ar na
    húdair le saoire a chur siar tá gan aon duine a bheith ann le d'áit a
    thógáil nó fostaithe eile a bheith ar saoire tuismitheora cheana. Go
    hiondúil ní cheadaítear saoire a chur siar ach aon uair amháin ach má
    tá athruithe séasúracha sa mhéid oibre d'fhéadfadh é a chur siar faoi
    dhó. </li>
  <li>Ní féidir leat do shaoire tuismitheora a úsáid ach amháin le
    haghaidh cúram do leanbh. Má tá do shaoire tuismitheora tógtha agus
    úsáidte le haghaidh aon ghnó eile, beidh d'fhostóir i dteideal do
    shaoire a chealú </li>
  <li>Caithfidh fostóirí cuntas a choinneáil ar aon saoire tuismitheora a
    thógann a gcuid fostaithe. Ní mór taifead ar thréimhse fhostaíochta
    gach fostaí agus dátaí agus amanna gach saoire a tógadh a bheith sa
    chuntas. Ní mór d'fhostóirí na cuntais seo a choinneáil shlán ar
    feadh 8 mbliana. Fostóir ar bith nach gcoinníonn cuntais, d'fhéadfaí
    fíneáil aicme C a ghearradh air nó uirthi ar ciontú achomair. </li>
  <li>Tá sé de cheart agat filleadh ar do sheanphost tar éis saoire
    tuismitheora ach amháin mura mbíonn sé seo réalaíoch ó thaobh an
    fhostóra de. I gcás mar seo ní mór post feiliúnach eile a thairiscint
    duit ar théarmaí nach mbeadh níos measa, a bheag nó a mhór, ná iadsan
    a bhain le do sheanphost. Tá cosaint faoin reachtaíocht ag na
    tuismitheoirí ó <a shape="rect" href="../../unemployment_and_redundancy/dismissal/unfair_dismissal.html">dhífhostú
    éagórach</a> má thógann siad saoire tuismitheora. </li>
  <li>Ó 8 Márta 2013, má fhilleann tú ar obair ó shaoire do
    thuismitheoirí, tá tú i dteideal iarr ar athrú gréasáin oibre nó
    uaireanta oibre ar feadh tréimhse socraithe. Ní mór do d’fhostóir
    d’iarratas a phlé ach níl aon dualgas air é a cheadú.</li>
</ul></div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Ní mór duit fógra scríofa a thabhairt don fhostóir má tá brath agat
saoire tuismitheora a thógáil. Ba chóir duit scéala a chur i scríbhinn
chuig d'fhostóir ar a laghad sé seachtaine roimh thús na saoire. Ba chóir
go luafaí dáta tosaithe agus fad na saoire sa bhfógra. Ansin ceithre
seachtaine ar a dheireanaí roimh thús na saoire, caithfidh tú féin agus
d'fhostóir doiciméad a shíniú le sonraí faoin tsaoire a dhearbhú. </p>

<p>Le tuilleadh eolais a fháil faoi shaoire do thuismitheoirí déan
teagmháil leis an <a href="https://www.workplacerelations.ie/en/Workplace_Relations_Services/Info_Cust_Serv/">tSeirbhís
Fhaisnéise agus Custaiméara</a> an Choimisiúin um Chaidreamh san Áit Oibre.
</p>

<p>I gcás aighnis faoi shaoire do thuismitheoirí is feidir leis an bhfostóir
nó an fostaí iarratas a dhéanamh laistigh de 6 mhí. Caithfidh tú an fhoirm
ghearáin ar líne nua a úsáid á fáil ar w<a href="https://www.workplacerelations.ie/en/Complaints_Disputes/Refer_a_Dispute_Make_a_Complaint/">orkplacerelations.ie</a>.
Is féidir síneadh ama 6 mhí eile a thabhairt duit ach ní dhéanfar é sin
mura bhfuil cúinsí réasúnacha ann a chuir cosc ort an gearán a dhéanamh
laistigh den gnáth-thréimhse ama.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Rannóg um Taifead ÁSPC</h3>
<p>
  
  <span class="field_dept address_field">Roinn Coimirce Sóisialaí<br></span>
  

  
  Bóthar Mhic Artúir<br>Ard Rámhann<br>Bun Crannacha<br>Dún na nGall<br>Éire
  <br>
  
</p>
<p>
  

  
  <strong>Teil:</strong>(01) 471 5898
  <br>
  

  
  <strong>Lóghlao:</strong>1890 690 690
  <br>
  

  

  
  <strong>Láithreán Gréasáin:</strong> <a href="http://www.welfare.ie/">http://www.welfare.ie/</a>
  <br>
  

  

  

  
</p>
</div></div>


<p>
</p><div class="inlinesio">
<p>
</p><div>
<h3>Coimisiúin um Chaidreamh san Áit Oibre</h3>
<p>
  
  <span class="field_dept address_field">Seirbhíse Faisnéise agus Custaiméara<br></span>
  

  
  Bóthar Uí Bhriain<br>Ceatharlach<br>R93 W7W2<br>Éire
  <br>
  
</p>
<p>
  
  <strong>Uaireanta Oscailte:</strong>Luan go hAoine 9.30rn go 5in
  <br>
  

  
  <strong>Teil:</strong> (059) 917 8990  
  <br>
  

  
  <strong>Lóghlao:</strong> 1890 80 80 90
  <br>
  

  
  <strong>Facs:</strong>(059) 917 8909
  <br> 
  

  
  <strong>Láithreán Gréasáin:</strong> <a href="https://www.workplacerelations.ie/en/">https://www.workplacerelations.ie/en/</a>
  <br>
  

  

  

  
</p>
</div></div>


<p></p>
</div>
</div>

</html>
