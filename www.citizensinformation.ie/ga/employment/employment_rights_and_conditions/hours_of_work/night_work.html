<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Obair oíche
</title>
    
    <meta name="description" content="Míníonn sé an chaoi a rialaítear uaireanta oíche agus sláinte agus sábháilteacht oibrithe oíche">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Obair oíche</h1>
	
<ul class="anchorlinks"><li><a href="#lc66f4">Réamhrá</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is faoin <a shape="rect" href="http://www.irishstatutebook.ie/1997/en/act/pub/0020/index.html">Acht um
Eagrú Ama Oibre, 1997</a> a rialaítear uaireanta oibre oibrithe oíche. Tá
sé tábhachtach go dtuigfí go soiléir cad is brí le <em>hobair oíche</em>
agus le <em>hoibrí oíche</em>. Is éard is brí le hobair oíche ná aon
obair a dhéantar idir meán oíche agus 7.00 ar maidin. Is ionann oibrí
oíche agus oibrí a oibríonn ar feadh 3 uaire idir meán oíche agus 7.00 ar
maidin de ghnáth, agus gur san oíche a oibríonn sé/sí leath dá
(h)uaireanta oibre i rith na bliana.</p>

<h3>Uaireanta oibre oibrithe oíche</h3>

<p>De ghnáth is é 48 uair an chloig an <a shape="rect" href="working_week.html">seachtain oibre uasta ar an meán</a>. Ní cóir go
n-oibreodh oibrí oíche ar feadh tréimhse níos faide ná 8 n-uaire ar an
meán i dtréimhse 24 uair an chloig. Déantar an meán a áireamh thar
tréimhse 2 mhí nó thar tréimhse níos faide más cuid de chomhaontú
comhchoiteann é. </p>

<p>Ní féidir leis na huaireanta oibre a bheith níos faide ná 8 n-uaire in
aon tréimhse 24 uair an chloig má bhaineann guaiseacha faoi leith nó strus
fisiceach nó intinne leis an obair. Ní mór don fhostóir measúnú riosca a
dhéanamh le fáil amach an mbaineann guaiseacha faoi leith nó strus fisiceach
nó intinne leis an obair oíche. </p>

<p>Ní chlúdaíonn an tAcht um Eagrú Ama Oibre na rátaí pá ná saoire
d'oibrithe oíche. Braitheann siad sin ar chonradh fostaíochta an oibrí
oíche.</p>

<p>De ghnáth ní cheadaíonn an dlí maidir le <a shape="rect" href="../../starting_work_and_changing_job/young_people_at_work/hours_of_work_for_young_people.html">huaireanta
oibre daoine óga</a> go ndéanfadh daoine óga obair oíche. </p>

<h3>Sláinte agus sábháilteacht</h3>

<p>Tá cur síos i gCuid 6 de na <a shape="rect" href="http://www.irishstatutebook.ie/2007/en/si/0299.html">Rialacháin um
Shábháilteacht, Sláinte agus Leas ag an Obair (Feidhm Ghinearálta) 2007</a>
ar na céimeanna a chaithfidh fostóir a ghlacadh chun sláinte agus
sábháilteacht oibrithe oíche a chosaint. Ba chóir don fhostóir measúnú a
chur ar fáil sula bhfostaítear duine mar oibrí oíche faoi cibé tionchar,
más ann dó, a bheadh ag obair oíche ar shláinte an té sin agus a leithéid
de mheasúnú a chur ar fáil ag tréimhsí rialta fad is atá an té sin ina
oibrí oíche. Ní mór an measúnú seo a chur ar fáil saor in aisce don
fhostaí. Nó má tá an fostaí i dteideal go ndéanfadh an Stát an measúnú
seo saor in aisce, ba chóir don fhostóir socruithe a dhéanamh chun go mbeidh
an fostaí in ann an teidlíocht seo a fháil. </p>

<p>Má tharlaíonn sé go mbíonn oibrí oíche breoite de bharr obair oíche,
ba chóir don fhostóir, más féidir é ar chor ar bith, obair a thabhairt don
fhostaí sin a oireann dó nó di agus nach gá a dhéanamh san oíche.</p>

<p>Má tá fostaí ag iompar clainne, agus más obair oíche an ceathrú cuid
dá huaireanta oibre, féadfaidh sí díolúine a fhail ón obair oíche a
dhéanamh má thugann dochtúir teastas di ag rá go bhféadfadh tionchar a
bheith ag an obair sin ar shláinte agus ar shábháilteacht na máthar agus an
linbh. Murar féidir aon obair eile a thabhairt di féadfar <a shape="rect" href="http://www.hsa.ie/eng/Workplace_Health/Sensitive_Risk_Groups/Pregnant_at_Work_FAQ_Responses/Pregnant_at_Work_FAQ_Responses.html#hsl2">saoire
sláinte agus sábháilteachta</a> a thabhairt di. Tá feidhm leis seo freisin
suas le tréimhse 14 sheachtaine i ndiaidh bhreith a linbh. <br></p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Ba chóir díospóidí faoin Acht um Eagrú Ama Oibre 1997 nó faoi na
hAchtanna um Chosaint Mháithreachais a chur laistigh de 6 mhí ón am a tharla
an díospóid. Caithfidh tú an fhoirm ghearáin ar líne nua a úsáid á
fáil ar <a href="https://www.workplacerelations.ie/en/Complaints_Disputes/Refer_a_Dispute_Make_a_Complaint/">workplacerelations.ie</a>.
Is féidir síneadh ama 6 mhí eile a thabhairt duit má bhí fáth réasúnta
ann gan an gearán a dhéanamh le linn na chéad 6 mhí.</p>

<p>D’fhoilsigh an tÚdarás Sláinte agus Sábháilteachta bileog, <a href="http://www.hsa.ie/eng/Publications_and_Forms/Publications/Healthcare_Sector/Night_and_Shift_Work_2012.pdf">Guidance
for Employers and Employees on Night and Shift Work (pdf).</a> Is féidir
tuilleadh eolais faoi obair oíche agus faoi chearta fostaíochta a fháil ón
<a href="https://www.workplacerelations.ie/en/Workplace_Relations_Services/Info_Cust_Serv/">tSeirbhís
Fhaisnéise agus Custaiméara</a> an Choimisiúin um Chaidreamh san Áit
Oibre– féach ‘Cá háit a ndéanfaidh mé iarratas’ thíos.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<div class="inlinesio">
<p>
</p><div>
<h3>Coimisiúin um Chaidreamh san Áit Oibre</h3>
<p>
  
  <span class="field_dept address_field">Seirbhíse Faisnéise agus Custaiméara<br></span>
  

  
  Bóthar Uí Bhriain<br>Ceatharlach<br>R93 W7W2<br>Éire
  <br>
  
</p>
<p>
  
  <strong>Uaireanta Oscailte:</strong>Luan go hAoine 9.30rn go 5in
  <br>
  

  
  <strong>Teil:</strong> (059) 917 8990  
  <br>
  

  
  <strong>Lóghlao:</strong> 1890 80 80 90
  <br>
  

  
  <strong>Facs:</strong>(059) 917 8909
  <br> 
  

  
  <strong>Láithreán Gréasáin:</strong> <a href="https://www.workplacerelations.ie/en/">https://www.workplacerelations.ie/en/</a>
  <br>
  

  

  

  
</p>
</div></div>
</div>
</div>
</html>
