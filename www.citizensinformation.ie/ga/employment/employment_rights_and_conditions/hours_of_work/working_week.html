<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Seachtain oibre
</title>
    
    <meta name="description" content="Tá na huaireanta uasta oibre le haghaidh formhór fostaithe leagtha síos san Acht um Eagrú Ama Oibre, 1997.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Seachtain oibre</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l8c9a5">Obair Dhomhnaigh</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li><li><a href="#l06923">Breis faisnéise</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>I gcás go leor fostaithe, sonraíonn an tAcht um Eagrú Ama Oibre 1997 nach
féidir 48 uair a chloig a shárú mar uasteora don tseachtain oibre ar an
meán. Ní chiallaíonn sin nach bhféadfadh níos mó ná 48 uair a chloig a
bheith i seachtain oibre, is é an meán a bhfuil tábhacht leis.</p>

<p>Is féidir an meán a ríomh ar cheann de na modhanna seo a leanas:</p>
<ul><li>De réir tréimhse 4 mhí, an chuid is mó d'fhostaithe </li>
  <li>De réir tréimhse 6 mhí i gcás fostaithe atá ag obair sa tionscal
    slándála, ospidéil, príosúin, gás/leictreachas, aerphort/duganna,
    talmhaíocht agus fostaithe i ngnónna a mbíonn tréimhsí níos troime
    ná a chéile iontu i rith na bliana ar nós turasóireacht. </li>
  <li>De réir tréimhse 12 mí sa chás go bhfuil aontú dá réir idir an
    fostóir agus na fostaithe. Ní foláir don Chúirt Oibreachais glacadh
    leis an gcomhaontú idir fostóir agus fostaithe. </li>
</ul><p>Ní chuirtear sosanna, saoire bhliantúil, saoire tinnis ná saoire
máithreachais/altranais/tuismitheoireachta san áireamh agus na 48 uair a
chloig á ríomh. Leagtar amach sa reachtaíocht <a shape="rect" href="night_work.html">obair oíche,</a> <a shape="rect" href="rest_periods_and_breaks.html">íostréimhsí sosa agus scíth</a> chomh
maith le forálacha maidir le obair Dhomhnaigh - féach thíos.</p>

<h3>Eisceachtaí</h3>

<p>Níl feidhm leis an <a shape="rect" href="http://www.irishstatutebook.ie/1997/en/act/pub/0020/index.html">Acht um
Eagrú Ama Oibre 1997</a> am oibre agus tréimhsí sosa i gcás gach fostaithe.
Níl feidhm leis an Acht um Eagrú Ama Oibre ina iomláine i gcás an Gharda
Síochána, na Fórsaí Cosanta, fostaithe a rialaíonn a gcuid uaireanta
oibre, ná fostaithe teaglaigh feirme nó tí. Tá na huaireanta oibre do
dhaoine óg faoi bhun 18 mbliana d'aois rialaithe ag an <a shape="rect" href="http://www.irishstatutebook.ie/1996/en/act/pub/0016/index.html">Acht um
Chosaint Daoine Óga (Fostaíocht) 1996.</a></p>

<p>Tá rialacháin ar leith ann a rialaíonn uaireanta oibre dochtúirí faoi
oiliúint (<a shape="rect" href="http://www.irishstatutebook.ie/2004/en/si/0494.html">SI 494 de 2004</a>),
fostaithe ag obair in imeachtaí iompair boithre <a href="http://www.irishstatutebook.ie/eli/2012/si/36/made/en/print">(SI
36/2012)</a> agus fostaithe ag obair ar muir.</p>

<p>Tá díolúine faoi láthair ag daoine fostaithe in earnálacha áirithe sna
seirbhísí cosanta sibhialta (<a shape="rect" href="http://www.irishstatutebook.ie/1998/en/si/0052.html">IR 52 de 1998</a>)
ó fhorálacha a bhaineann le uasteora don tseachtain oibre ar an meán agus
tréimhsí sosa agus scíthe reachtúla.</p>

<h3>Faisnéis a sholáthar maidir le huaireanta oibre </h3>

<p>I gcás go leor fostaithe, tá na huaireanta oibre sainithe, mar shampla,
ina gconradh fostaíochta nó in <a shape="rect" href="../industrial_relations_and_trade_unions/employment_regulation_orders_and_registered_employment_agreements.html">ERO
nó REA</a>. Mura sainítear na huaireanta oibre, faoi <a shape="rect" href="http://www.irishstatutebook.ie/1997/en/act/pub/0020/sec0017.html#sec17">Alt
17</a> den Acht, ní mór don fhostóir an fostaí a chur ar an eolas maidir le
huaireanta tosaigh agus críochnaithe ar a laghad 24 uair an chloig roimh an
chéad lá nó an lá de gach seachtain a bhfuil ceangal ar an bhfostaí
oibriú. Is féidir leis an bhfostóir é seo a dhéanamh trí fhógra a
chrochadh in áit fheiceálach in ionad oibre an fhostaí ar lá go bhfuil an
fostaí ag obair. Má iarrtar ar fhostóir uaireanta de bhreis a oibriú, ní
mór an fógra 24 uaire a thabhairt ar an mbealach céanna. I gcúinsí gan
choinne áfach, mar shampla fostaí eile a bheith as láthair de bharr tinnis,
is féidir leis an bhfostóir iarraidh ar an bhfostaí oibriú le fógra níos
lú ná 24 uaire. <br></p>
</div>
<div class="topic base_rules">
<h2 class="topic base_rules_title" id="l8c9a5">Obair Dhomhnaigh</h2>

<p>Is féidir do theidlíocht ar phá breise a shocrú idir tú féin agus
d’fhostóir má bhíonn obair Dhomhnaigh á dhéanamh agat. Má tharlaíonn
sé nach ndéantar aon chomhaontú faoi do phá, ní mór do d’fhostóir faoi
réir an Achta um Eagrú Ama Oibre ceann amháin, nó níos mó, díobh seo a
leanas a thabhairt duit de bharr obair Dhomhnaigh:</p>
<ul><li>Liúntas réasúnta </li>
  <li>Ardú pá réasúnta </li>
  <li>Am saor réasúnta le pá ón obair </li>
</ul><p>Braithfidh cad atá réasúnta ar na cúinsí go léir. Is rud é sin a
chaithfidh tú, agus más infheidhme, do cheardchumann dul i mbun
caibidlíochta le d’fhostóir faoi. Is féidir treoir éigin a fháil trí
thagairt a dhéanamh, nuair is féidir, do chomhaontú a bhaineann le fostaithe
inchomparáide a bhfuil fostaíocht mar í acu in áiteanna eile. </p>

<h3>Cód Cleachtais</h3>

<p>D’fhoilsigh an Coimisiún um Chaidreamh Oibreachais <a shape="rect" href="http://www.lrc.ie/documents/publications/codes/4SundayWorkRetail.pdf">Cód
Cleachtais um obair Dhomhnaigh san Earnáil Mhiondíola (pdf)</a>. Beidh <a href="http://www.djei.ie/press/2011/20110728a.htm">Cód Cleachtais um Obair
Dhomhnaigh d' oibrithe sna hearnálacha ORF</a> ullmhaithe ag an gCoimisiún um
Chaidreamh Oibreachais.</p>

<h3>Ragobair</h3>

<p>Is éard is ragobair ann ná obair a dhéantar lasmuigh de ghnáthuaireanta
oibre. Níl aon riachtanas dlíthiúil ann go n-íocfadh fostóirí lena
bhfostaithe de bharr obair a dhéanann siad le linn uaireanta ragoibre. Íocann
mórán fostóirí rátaí oibre níos airde lena bhfostaithe de bharr
ragobair. Ba chóir go ndeir do <a href="../contracts_of_employment/contract_of_employment.html">chonradh
fostaíochta</a> má tá sé ort ragobair a dhéanamh agus na rátaí pá má
íoctar leat. Roimhe seo, bhí earnálacha áirithe clúdaithe ag <a href="../industrial_relations_and_trade_unions/employment_regulation_orders_and_registered_employment_agreements.html">Orduithe
Rialaithe Fostaíochta agus Comhaontuithe Fostaíochta Cláraithe</a> agus
d’fhéadfadh go mbeadh rátaí níos airde de bharr ragobair acu.</p>

<h3>Oibrithe nach bhfuil aon áit sheasta oibre acu</h3>

<p>I ndiaidh cinneadh a rinne Cúirt Bhreithiúnais an Aontais Eorpaigh in
2015, sa chás nach bhfuil aon áit sheasta oibre ag oibrithe, féadtar
caitheamh leis an tréimhse ama a chaitheann siad idir a n-áit chónaithe agus
a gcéad chustaiméirí agus a gcustaiméirí deiridh mar am oibre – féach
‘Breis faisnéise’ thíos.</p>

<h3>Taifid</h3>

<p>Faoi na <a shape="rect" href="http://www.irishstatutebook.ie/2001/en/si/0473.html">Rialacháin um
Eagrú Ama Oibre (Taifid) (Foirm Fhorordaithe agus Díolúintí) 2001</a> tá
sé riachtanach go gcoinníonn d’fhostóir <a shape="rect" href="employment_working_time_records.html">taifid mhionsonraithe de do chuid
uaireanta oibre</a>. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Ba chóir duit aon díospóid a chur faoin Acht um Eagrú Ama Oibre 1997
laistigh de 6 mhí i ndiaidh don díospóid tarlú. Caithfidh tú an fhoirm
ghearáin ar líne nua a úsáid á fáil ar <a href="https://www.workplacerelations.ie/en/Complaints_Disputes/Refer_a_Dispute_Make_a_Complaint/">workplacerelations.ie</a>.
Ba chóir duit gearán a dhéanamh Is féidir síneadh ama 6 mhí eile a
thabhairt duit má bhí fáthanna réasúnta ann gan an gearán a dhéanamh le
linn na chéad 6 mhí.</p>

<p>Tá tuilleadh eolais ar uaireanta oibre agus ar do chearta fostaíochta ar
fáil ón <a href="https://www.workplacerelations.ie/en/Workplace_Relations_Services/Info_Cust_Serv/">tSeirbhís
Fhaisnéise agus Custaiméara</a> an Choimisiúin um Chaidreamh san Áit Oibre
– féach ‘Cá háit a ndéanfaidh mé iarratas’ thíos.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Coimisiúin um Chaidreamh san Áit Oibre</h3>
<p>
  
  <span class="field_dept address_field">Seirbhíse Faisnéise agus Custaiméara<br></span>
  

  
  Bóthar Uí Bhriain<br>Ceatharlach<br>R93 W7W2<br>Éire
  <br>
  
</p>
<p>
  
  <strong>Uaireanta Oscailte:</strong>Luan go hAoine 9.30rn go 5in
  <br>
  

  
  <strong>Teil:</strong> (059) 917 8990  
  <br>
  

  
  <strong>Lóghlao:</strong> 1890 80 80 90
  <br>
  

  
  <strong>Facs:</strong>(059) 917 8909
  <br> 
  

  
  <strong>Láithreán Gréasáin:</strong> <a href="https://www.workplacerelations.ie/en/">https://www.workplacerelations.ie/en/</a>
  <br>
  

  

  

  
</p>
</div></div>

</div>
<div class="topic base_wheretoapply">
<h2 class="topic base_wheretoapply_title" id="l06923">Breis faisnéise</h2>

<p>In 2015, rinne Cúirt Bhreithiúnais an Aontais Eorpaigh rialáil i gcás <a href="http://curia.europa.eu/jcms/upload/docs/application/pdf/2015-09/cp150099en.pdf">C-266/14
(pdf)</a> gurb ionann an t-am a chaitheann oibrithe nach bhfuil áit sheasta
oibre acu ag taisteal idir a dteach agus a gcéad chustaiméirí agus a
gcustaiméirí deiridh agus am oibre.</p>

<p>Luaitear in <a href="http://www.irishstatutebook.ie/eli/2000/act/5/section/8/enacted/en/html">Alt
8</a> den Acht um Pá Íosta Náisiúnta, 2000 nach n-áirítear le ham oibre
an t-am a chaitear ag taisteal go dtí an obair agus abhaile ón obair. Go dtí
go leasaítear an reachtaíocht seo, ní féidir le fostaithe rialáil seo an
CBAE a fheidhmiú san earnáil phríobháideach. Faoi phrionsabal <em>na
héifeachta dírí</em>, baineann an reachtaíocht leis an earnáil phoiblí,
áfach, agus ar an ábhar sin, féadfaidh oibrithe san earnáil phoiblí nach
bhfuil áit sheasta oibre acu an t-am a chaitheann siad ag taisteal idir a
dteach agus a gcéad chustaiméirí agus a gcustaiméirí deiridh a chur san
áireamh mar am oibre.</p>
</div>
</div>
</html>
