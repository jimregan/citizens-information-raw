<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Tréimhsí sosa agus sosanna
</title>
    
    <meta name="description" content="Tá fostaithe i dteideal sosanna le linn oibre agus sos idir tréimhse oibre.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Tréimhsí sosa agus sosanna</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li><li><a href="#l27ea7">Cá háit a dhéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>
Tá gach oibrí i dteideal sosanna a bheith acu le linn a gcuid oibre agus
tréimhsí scíthe a bheith acu idir laethanta oibre nó oícheanta oibre.
Leagann an <a shape="rect" href="http://www.irishstatutebook.ie/1997/en/act/pub/0020/index.html">tAcht um
Eagrú Ama Oibre 1997</a> amach íosteidlíochtái reachtúla le haghaidh
fostaithe maidir le <a shape="rect" href="working_week.html">uaireanta
oibre,</a> <a shape="rect" href="../leave_and_holidays/annual_leave_public_holidays.html">saoire
bhliantúil,</a> obair oíche, sosanna agus tréimhsí sosa. </div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Sosanna</h3>

<p>Is í an riail ghinearálta maidir le sosanna go bhfuiltear i dteideal sos
15 nóiméad le linn tréimhse oibre 4 1/2 uair a chloig. Má oibríonn tú
tréimhse oibre os cionn 6 uair a chloig tá tú i dteideal sos 30 nóiméad.
Níltear i dteideal íocaíochta le linn na sosanna sin agus ní mheasfar mar
am oibre iad.</p>

<p>Tá fostaithe a oibríonn i siopaí ar feadh níos mó ná sé huaire i
dteideal sos uaire leantach a thógáil idir 11.30 r.n. agus 2.30 i.n. nuair a
chuimsíonn a n-uaireanta oibre na huaireanta sin.</p>

<p><strong>Sampla:</strong> Má thosaíonn tú obair ar 7rn, tá tú i dteideal
sos 15 nóiméad ar 11.30rn. Nuair tá 6 uair obair déanta agat ag 1.15in, tá
tú i dteideal sos 30 nóiméad a thóg. De bharr tá sos 15 nóiméad cheana
féin tógtha agat, is féidir d’fhostóir teorainn 15 nóiméad ar an sos
seo a chur. (Má oibríonn tú i siopa, tá tú i dteideal sos uair amháin ag
1.15in). Má thosaíonn tú obair arís ar 1.30 nó 1.45in agus má leanann tú
ag obair suas go 6 nó 6.15in, tá tú i dteideal sos 15 nóiméad eile.</p>

<p>Tá fostaithe a oibríonn faoi chumhdach an <a href="http://www.workplacerelations.ie/en/Registered_Employment_Agreements/Drapery_Footwear_Allied_Trades_Dublin_Dun_Laoghaire_.html">Chomhaontú
Fostaíochta Cláraithe (Baile Átha Cliath agus Dún Laoghaire
d’Éadaitheoireacht, Coisbheart agus Comhcheardaithe</a> i dteideal sos
íoctha de 15 nóiméad (taobh amuigh den phríomhshos béile) má tá siad ag
obair ar feadh níos mó ná ceithre huaire go leith.</p>

<p>Roimh 7 Iúil 2011 bhí fostaithe le coinníollacha oibre faoi chumhdach na
hOrduithe Rialaithe Fostaíochta (ORF) do Mhiondíoltóireacht, Grósaeireacht
agus Comhcheardaithe (ar fud na tíre) i dteideal sosa íoctha de 15 nóiméad
(taobh amuigh den phríomhshos béile) má tá siad ag obair ar feadh níos mó
ná ceithre huaire go leith. <a href="../industrial_relations_and_trade_unions/employment_regulation_orders_and_registered_employment_agreements.html">Ag
leanúint ó chinneadh na hArd-Chúirte, stad Orduithe Rialaithe Fostaíochta
d’aon tionchar reachtúla ón 7 Iúil 2011</a>.Tá conarthaí fostaíochta ag
fostaithe a bhí clúdaithe ag an ORF seo a rialaíonn a gcoinníollacha oibre.
Má fhuil aon athrú ar a gconradh fostaíochta, de ghnáth teastaíonn cead an
fhostaí chun é seo a dhéanamh. Dá bhrí sin baineann na téarmaí leagtha
síos sna ORF le fostaithe atá conarthaí dátaithe ó roimh 7 Iúil 2011. Go
dtí go ndéanfar ORF nua tá coinníollacha oibre (sosanna san áireamh) ag
fostaithe a thosaíonn ag obair tar éis an 7 Iúil 2011 rialaithe ag
reachtaíocht fostaíochta cosúil leis an Acht um Eagrú Ama Oibre 1997.</p>

<h3>Tréimhsí sosa</h3>

<p>Leagann an tAcht na tréimhsí sosa mar a leanas:</p>
<ul><li>(a) Táthar i dteideal 11 uair a chloig as a chéile de scíth le linn
    aon tréimhse 24 uair a chloig. Chomh maith leis sin ba cheart go
    bhfaighfí 24 uair a chloig as a chéile de scíth le linn aon tréimhse 7
    lá agus ba cheart go leanfadh sin ceann de na tréimhsí 11 uair a chloig
    thuasluaite nó </li>
  <li>(b) Mar mhalairt ar (a) sa chás nach bhfaightear an teideal sin, tá de
    rogha ag d'fhostóir 2 x 24 uair a chloig de scíth a thabhairt duit i rith
    na seachtaine dár gcionn. </li>
</ul><p>Mura bhfuil foráil maidir lena mhalairt i do chonradh ba cheart go mbeadh
Domhnach mar chuid den tréimhse 24 uair a chloig de scíth a luaitear thuas.
</p>

<h3>Cé nach bhfuil clúdaithe ag téarmaí an Achta</h3>

<p>Ní bhaineann forálacha an Achta um Eagrú Ama Oibre, 1997 maidir le
sosanna agus tréimhsí scíthe le gach fostaí. Ní bhaineann siad le baill An
Gharda Síochána, le Óglaigh na hÉireann ná le fostaithe a rialaíonn a
gcuid uaireanta oibre féin, ná le fostaithe teaghlaigh ar fheirmeacha nó in
árais theaghlaigh phríobháideacha. Is é <a shape="rect" href="../../starting_work_and_changing_job/young_people_at_work/hours_of_work_for_young_people.html">An
tAcht um Chosaint Daoine Óga (Fostaíocht), 1996</a> a rialaíonn <a shape="rect" href="http://www.irishstatutebook.ie/1996/en/act/pub/0016/index.html">uaireanta
oibre daoine óga faoi aois 18</a>.</p>

<h3>Díolúintí </h3>

<p>Is féidir díolúine a thabhairt d’fhostóirí sna cásanna seo a leanas
maidir le tréimhsí scíthe a chur ar fáil faoi mar atá leagtha síos san
acht. Ceadaítear na díolúintí sin ar choinníoll go dtugtar a choibhéis de
scíth mar chúiteamh don fhostaí. Ciallaíonn sé seo gur gá go dtabharfar
deis don fhostaí scíth a bheith aige nó aici laistigh d’achar réasúnta
má chuirtear siar tréimhse scíthe. Tá <a shape="rect" href="http://www.lrc.ie/documents/publications/codes/3RestPeriods.pdf">Cód
Cleachtais um Thréimhsí Coibhéiseacha Scíthe (pdf)</a> foilsithe ag an
gCoimisiún um Chaidreamh Oibreachais. </p>

<p><strong>Cúinsí eisceachtúla:</strong> tá díolúine ag fostóir maidir
leis na tréimhsí scíthe seo a chur ar fáil mura féidir é de bharr
cúinsí eisceachtúla nó éigeandála. </p>

<p><strong>Comhaontú comhchoiteann:</strong> Is féidir na tréimhsí scíthe
mar atá siad leagtha síos san Acht a athrú má dhéantar comhaontú
comhchoiteann chun iad a athrú agus má thugann an Chúirt Oibreachais
faomhadh don chomhaontú sin, nó má tá <a shape="rect" href="../industrial_relations_and_trade_unions/employment_regulation_orders_and_registered_employment_agreements.html">Ordú
Rialaithe Fostaíochta nó Comhaontú Cláraithe Fostaíochta</a> ann. </p>

<p><strong>Sealobair:</strong> Bíonn díolúine ann maidir leis na tréimhsí
scíthe a shainítear san Acht nuair a bhíonn oibrithe sealoibre ag athrú
sealanna nó má bhíonn siad ag obair ar shealanna roinnte. </p>

<p>Tugann na rialacháin maidir leo siúd atá ag obair i ngníomhaíochtaí
iompair <a shape="rect" href="http://www.irishstatutebook.ie/1998/en/si/0020.html">(IR 20 de 1998)</a>
agus i gcatagóirí áirithe de na seirbhísí cosanta sibhialta <a shape="rect" href="http://www.irishstatutebook.ie/1998/en/si/0052.html">(IR 52
de 1998)</a> díolúine dóibh maidir le forálacha faoi sosanna nó tréimhsí
scíthe reachtúla ach ní éilíonn siad go gcuirfí a choibhéis de scíth ar
fáil mar chúiteamh.<br></p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Is féidir leat díospóidí faoin Acht um Eagrú Ama Oibre, 1997 a chur
laistigh de 6 mhí ón am ar tharla an díospóid. Caithfidh tú an fhoirm
ghearáin ar líne nua a úsáid <a href="https://www.workplacerelations.ie/en/Complaints_Disputes/Refer_a_Dispute_Make_a_Complaint/">á
fáil ar workplacerelations.ie</a>. Is féidir síneadh ama 6 mhí eile a
thabhairt duit má bhí fáthanna réasúnta ann gan an gearán a dhéanamh le
linn na chéad 6 mhí. </p>

<p>Tá tuilleadh eolais maidir le sosanna agus tréimhsí sosa agus ar do
chearta fostaíochta ar fáil ón <a href="https://www.workplacerelations.ie/en/Workplace_Relations_Services/Info_Cust_Serv/">tSeirbhís
Fhaisnéise agus Custaiméara</a> an Choimisiúin um Chaidreamh san Áit Oibre
– féach ‘Cá háit a ndéanfaidh mé iarratas’ thíos. <br></p>
</div>
<div class="topic base_wheretoapply">
<h2 class="topic base_wheretoapply_title" id="l27ea7">Cá háit a dhéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Coimisiúin um Chaidreamh san Áit Oibre</h3>
<p>
  
  <span class="field_dept address_field">Seirbhíse Faisnéise agus Custaiméara<br></span>
  

  
  Bóthar Uí Bhriain<br>Ceatharlach<br>R93 W7W2<br>Éire
  <br>
  
</p>
<p>
  
  <strong>Uaireanta Oscailte:</strong>Luan go hAoine 9.30rn go 5in
  <br>
  

  
  <strong>Teil:</strong> (059) 917 8990  
  <br>
  

  
  <strong>Lóghlao:</strong> 1890 80 80 90
  <br>
  

  
  <strong>Facs:</strong>(059) 917 8909
  <br> 
  

  
  <strong>Láithreán Gréasáin:</strong> <a href="https://www.workplacerelations.ie/en/">https://www.workplacerelations.ie/en/</a>
  <br>
  

  

  

  
</p>
</div></div>

</div>
</div>
</html>
