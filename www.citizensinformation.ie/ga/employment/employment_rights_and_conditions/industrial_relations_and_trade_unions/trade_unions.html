<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ceardchumainn
</title>
    
    <meta name="description" content="Leagann an doiciméad seo amach cearta an   fhostaí maidir le ballraíocht i gceardchumann.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ceardchumainn</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#la489b">Ráta</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá sé de cheart ag fostaithe de réir na <a shape="rect" href="/ga/government_in_ireland/irish_constitution_1/constitution_introduction.html">Bunreachta</a>
dul isteach i gceardchumann. Is féidir le ceardchumann bheith ina fhoinse
thábhachtach eolais agus cosanta maidir le hábhair fhostaíochta, chomh maith
le idirbheartú leis an bhfostóir chun pá agus coinníollacha oibre a
fheabhsú. </p>

<p>Níl aon oibleagáid de réir dlí ar fhostóir idirbheartú le ceardchumann
ag feidhmiú ar son fostaí atá ina bhall, mura socraíodh é roimh ré. Ní
choscann seo gur féidir le casaoid faoi aitheantas a thabhairt do
cheardchumann bheith ina casaoid dhlíthiúil. </p>

<p>Is í <a shape="rect" href="http://www.ictu.ie">Comhdháil Cheardchumann na
hÉireann (CCE)</a> an bhrateagraíocht do cheardchumainn, agus feidhmíonn sí
ar son leas ilchineálach fostaithe in Éirinn agus i dTuaisceart Éireann.
Coinníonn CCE an suíomh gréasáin <a shape="rect" href="http://www.unionconnect.ie/">unionconnect.ie</a> freisin.</p>
</div>

<div class="topic base_rules">
<h2 class="topic base_rules_title" id="l555d1">Rialacha</h2>

<p>Is féidir bheith ina choinníoll oibre go bhfuil ort dul isteach i
gceardchumann áirithe tar éis duit tairiscint oibre a ghlacadh agus fanacht
sa cheardchumann sin fad is a bhfanann tú mar fhostaí sa phost sin. Tá
barúil ann nach bhfuil sé seo bunreachtúil, ach ní dhearnadh é a thriail
sna cúirteanna fós. Má tá tú sa phost cheana gan bheith i do bhall den
cheardchumann agus má chuireann do fhostóir d'iallach ort dul isteach i
gceardchumann níos déanaí, is féidir leat diúltú dó, óir tá seo
míbhunreachtúil. </p>

<p>Tá dífhostú de bharr gníomhaíocht cheardchumainn éagórach go
huathoibríoch agus ní gá go mbeadh fad seirbhíse ar leith ag fostaí a
dífhostaítear i gcúinsí mar sin chun a c(h)earta a fhorfheidhmiú. </p>
</div>

<div class="topic base_rates">
<h2 class="topic base_rates_title" id="la489b">Ráta</h2>

<p>Is é do cheardchumann a shocraíonn ráta an tsíntiúis a íoctar leis ach
is iondúil go mbíonn sé seo idir 0.5% agus 1% de do thurastal comhlán
bliantúil.</p>
</div>

<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Má dífhostaíodh tú de bharr gníomhaíocht cheardchumainn, is dífhostú
éagórach é seo sa ghnáthchúrsa faoi na <a href="../../unemployment_and_redundancy/dismissal/unfair_dismissal.html">hAchtanna
um Dhífhostú Éagórach 1977-2015.</a> Ní theastaíonn aon fhad seirbhíse
ar leith mar fhostaí chun cás a thógáil sa chás seo faoin dlí. Is féidir
leat do chás a thabhairt faoi bhráid an Choimisiúin um Chaidreamh san Áit
Oibre an fhoirm ghearáin ar líne a úsáid á fáil ar <a href="https://www.workplacerelations.ie/en/Complaints_Disputes/Refer_a_Dispute_Make_a_Complaint/">workplacerelations.ie</a>.
</p>
</div>

<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Coimisiúin um Chaidreamh san Áit Oibre</h3>
<p>
  
  <span class="field_dept address_field">Seirbhíse Faisnéise agus Custaiméara<br></span>
  

  
  Bóthar Uí Bhriain<br>Ceatharlach<br>R93 W7W2<br>Éire
  <br>
  
</p>
<p>
  
  <strong>Uaireanta Oscailte:</strong>Luan go hAoine 9.30rn go 5in
  <br>
  

  
  <strong>Teil:</strong> (059) 917 8990  
  <br>
  

  
  <strong>Lóghlao:</strong> 1890 80 80 90
  <br>
  

  
  <strong>Facs:</strong>(059) 917 8909
  <br> 
  

  
  <strong>Láithreán Gréasáin:</strong> <a href="https://www.workplacerelations.ie/en/">https://www.workplacerelations.ie/en/</a>
  <br>
  

  

  

  
</p>
</div></div>

</div>
</div>

</html>
