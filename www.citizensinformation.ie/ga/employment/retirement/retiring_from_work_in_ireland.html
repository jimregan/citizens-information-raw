<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Scor ón obair in Éireann
</title>
    
    <meta name="description" content="Don fhormhór nuair a smaoiníonn siad ar scor, feiceann siad deis le treonna nua a ghlacadh agus dushláin nua a thabhairt. Faisnéis ba cheart a bheith ar eolas agat mar gheall ar dhul ar scor ó obair.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Scor ón obair in Éireann</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Do mhórán againn, nuair a smaoinímid ar scor ó obair, feicimid deis le
treonna nua a ghlacadh nó dúshláin nua a thabhairt. Mar shampla, d'fhéadfá
a bheith ag smaoineamh ar obair dhifriúil íoctha nó dheonach a dhéanamh,
scileanna nua a fhoghlaim, dul ag taisteal nó níos mó ama a chaitheamh ar do
rogha caitheamh aimsire.</p>

<p>Má dhéanann tú pleanáil don scor, tabharfaidh sé an seans is fearr duit
tairbhe a bhaint as do chuid ama, dul i dtaithí ar an athrú saoil sin agus
cabhróidh sé leat do chuid airgid a bhuiséadú do do rogha slandála
airgeadais i rith an scoir. Tá daoine an lae inniu ag maireachtáil níos
faide agus tá siad níos sláintiúla agus mar sin tá sé tábhachtach
pleanáil roimh ré don chéim nua sin sa saol.</p>

<h3>Athruithe i stíleanna maireachtála</h3>

<p>Den chuid is mó, tarlaíonn an t-athrú ó fhostaíocht chuig scor ar
dháta sonraithe agus níl an dáta sin inchaibidle. I bhfocail eile, tá sé
de cheart agat dul ar scor ó do chuid oibre chomh luath agus a shroicheann tú
aois áirithe nó ar dháta eile atá leagtha síos i do chonradh fostaíochta.
Tá sé de rogha ag daoine áirithe dul ar scor de réir a chéile mar is
féidir leo a n-ualach oibre a laghdú nó obair pháirtaimseartha a dhéanamh.
San eolas seo a leanas, léirítear na saincheisteanna éagsúla a d'fhéadfadh
a bheith ann agus tú ag athrú ó fhostaíocht chuig scor agus cuirtear eolas
ar fáil le cabhrú leat athrú éasca a dhéanamh. Soláthraíonn roinnt
eagraíochtaí trasna na tíre cúrsaí réamhscoir a d'fhéadfadh cabhrú leat
ullmhú don scor. Is coincheap é scor gníomhach atá ag dul i dtreise in
Éirinnagus tá réimse eagraíochtaí ann a chuireann oideachas agus
gníomhaíochtaí fóillíochta chun cinn i measc daoine atá scortha. <a shape="rect" href="retirement_from_work/active_retirement.html">Léigh faoi
scor gníomhach anseo</a>.</p>

<h3>Ag obair agus tú ar scor</h3>

<p>I gcás daoine áirithe, d'fhéadfadh sé nach mbeidís ach éirithe as
gairm amháin. Mar gheall air sin, d'fhéadfadh sé go mbreathnófá ar an scor
mar athrú fostaíochta seachas cúlú iomlán ón bhfórsa oibre. Mar sin,
b'fhéidir gurbh ionann an scor ó obair agus athrú gairme. Ní thugann
formhór na reachtaíochta uasteorainn aoise agus é ag plé le cosaint
fostaithe in Éirinn. Ciallaíonn sé sin go bhfuil na cearta fostaíochta
céanna agat le gach duine eile atá ag obair in Éirinn. <a shape="rect" href="older_people_and_working/working_in_retirement.html">Léigh faoi ag obair
agus tú ar scor</a> anseo. Má dhéanann tú an cinneadh dul ag obair go
páirtaimseartha, tugtar cur síos ar do chearta i <a href="../types_of_employment/part_time_employment/employment_rights_of_part_time_workers.html">gcearta
fostaíochta d'fhostaithe páirtaimseartha.</a></p>

<h3>Aois an scoir</h3>

<p>Níl aon aois scoir ar leith inÉirinn, cé gurb í 65 an aois is comónta
don scor. Tá uasteorainneacha aoise ann a chuireann srian ar rochtain ar
ghníomhaíochtaí éagsúla, ar nós iontrála do ghairmeacha éagsúla.</p>

<p>Tá aois scoir éigeantach luaite i bhformhór na gconarthaí fostaíochta -
an aois ag a gcaithfidh tú dul ar scor. Is í an ghnáthaois scoir i
gconarthaí fostaíochta ná 65. Is iomaí conradh fostaíochta, áfach, a
dhéanann foráil do luathscor ó 60 bliain d'aois, (nó i gcásanna áirithe
ó 55 bliana d'aois). Déanann an formhór foráil do luathscor mar thoradh ar
shláinte. <br>
Déanann na hAchtanna um Chomhionanas Fostaíochta foráil do <a shape="rect" href="older_people_and_working/age_equality_in_employment.html">chomhionannas
aoise san fhostaíocht</a> ach ní chuireann siad cosc ar aoiseanna éagsúla a
shocrú i gcomhair scoir. Más mian leat dul ar <a shape="rect" href="/ga/social_welfare/social_welfare_payments/older_and_retired_people/early_retirement.html">luathscor</a>,
b'fhéidir go mbeidh ort tabhairt faoi chéimeanna éagsúla le do theidlíocht
chuig <a shape="rect" href="/ga/social_welfare/social_welfare_payments/older_and_retired_people/">pinsin
leasa shóisialaigh</a> a choinneáil.</p>

<h3>Tacaíocht ioncaim agus tú ar scor</h3>

<p>Sula ndéanann tú an cinneadh dul ar scor ó fhostaíocht, seans go mbeidh
eolas ag teastáil uait faoi thacaíocht ioncaim atá ar fáil. Má théann tú
ar scor go luath, b'fhéidir go measfaidh tú go bhfuil tú dífhostaithe in
ionad a bheith ar scor agus b'fhéidir go mbeidh eolas ag teastáil uait ar
shochair do dhaoine dífhostaithe. Má tugadh iomarcaíocht duit féadann tú a
bheith i dteideal <a shape="rect" href="../unemployment_and_redundancy/redundancy/redundancy_payments.html">cnapshuim
iomarcaíochta faoi reachtaíocht</a> a fháil. Má théann tú ar scor go
luath, cuma cén chúis, b'fhéidir go gcáileoidh tú le haghaidh <a shape="rect" href="/ga/social_welfare/social_welfare_payments/unemployed_people/jobseekers_allowance.html">Sochair
Cuardaitheora Poist</a> agus ina dhiaidh sin, le haghaidh <a shape="rect" href="/ga/social_welfare/social_welfare_payments/unemployed_people/jobseekers_benefit.html">Liúntais
Cuardaitheora Poist</a>. Féadann tú a bheith i dteideal réimse <a shape="rect" href="/ga/social_welfare/social_welfare_payments/social_welfare_payments_and_work/">scéimeanna
le filleadh ar obair</a> agus <a shape="rect" href="/ga/social_welfare/social_welfare_payments/social_welfare_payments_and_work/back_to_work_allow.html">filleadh
ar an oideachas</a>.</p>

<h3>Pinsin</h3>

<p>Tá cineálacha éagsúla pinsin ar fáil. Má rinne tú ranníocaíochtaí
chuig scéim phinsin i rith do shaoil oibre gheobhaidh tú <a shape="rect" href="/ga/money_and_tax/personal_finance/pensions/occupational_pensions.html">pinsean
ceirde</a> nó beidh socrú <a shape="rect" href="/ga/money_and_tax/personal_finance/pensions/personal_pensions.html">pinsin
phearsanta</a> agat. Caithfidh tú déileáil go díreach leis an soláthraí
pinsin le fáil amach céard iad na sochair atá ag dul le do phinsean.</p>

<p>Má rinne tú go leor ranníocaíochtaí ÁSPC i rith do bhlianta oibre, ag
aois 66 d'fhéadfá a bheith i dteideal <a shape="rect" href="/ga/social_welfare/social_welfare_payments/older_and_retired_people/state_pension_contributory.html">an
Pinsean Stáit (Ranníocach)</a> a fháil. Mura ndearna tú go leor
ranníocaíochtaí ÁSPC, is féidir leat iarratas a dhéanamh ar<a shape="rect" href="/ga/social_welfare/social_welfare_payments/older_and_retired_people/state_pension_non_contributory.html">Phinsean
Stáit (Neamh-ranníocach)</a> agus déantar tásáil acmhainne air sin.
D'fhéadfá a bheith i dteideal <a shape="rect" href="/ga/social_welfare/social_welfare_payments/extra_social_welfare_benefits/free_travel.html">Saorthaisteal</a>
agus <a shape="rect" href="/ga/social_welfare/social_welfare_payments/extra_social_welfare_benefits/household_benefits_package.html">an
Pacáiste Sochar Teaghlaigh</a> a fháil.</p>

<h3>Cánachas</h3>

<p>D'fhéadfadh sé go mbeadh eolas uait maidir le gearradh cánach ar
chnapshuimeanna íocaíochtaí cúitimh. Tá roinnt <a shape="rect" href="/ga/money_and_tax/tax/income_tax_credits_and_reliefs/older_peoples_tax_credits_and_reliefs.html">socruithe
cánach speisialta do dhaoine atá 65 bliain d'aois</a> nó níos sine ná sin
. D'fhéadfadh sé go mbeadh eolas uait maidir le gearradh cánach ar
phinsin.</p>

<h3>Teacht ar scor go hÉirinnó thír thar lear</h3>

<p>Gach bliain, tagann daoine ar scor go hÉirinn. Má tá tú ag smaoineamh ar
an rogha seo a dhéanamh, b'fhéidir gur mhaith leat ár sliocht ar <a shape="rect" href="/ga/moving_country/moving_to_ireland/">bhogadh go hÉirinn</a>
a léamh.</p>

<h3>Saincheisteanna dlíthiúla agus seanóirí</h3>

<p>Tá sé éasca smaointe mar gheall ar an seanaois a chur ar an méar fhada,
smaointe ar nós céard a thitfidh amach nuair a théann tú in aois agus nuair
a chaillfidh tú an cumas do chúrsaí airgeadais agus dlíthiúla féin a
bhainistiú. Tá sé tábhachtach, áfach, do dhuine ar bith ag aois ar bith
breathnú ar na saincheisteanna seo. <a shape="rect" href="/ga/moving_country/moving_to_ireland/">Léigh níos mó faoi shocruithe dlí
i gcás duine atá míchumasaithe anseo</a>. Is féidir níos mó a léamh faoi
<a shape="rect" href="/ga/death/before_a_death/making_a_will.html">uacht a
dhéanamh</a> agus <a shape="rect" href="/ga/death/before_a_death/power_of_attorney.html">cumhacht aturnae</a> anseo.
</p>
</div>
</div>
</html>
