<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cáin ar chnapshuim iomarcaíochta nó scoir
</title>
    
    <meta name="description" content="Tá cur síos anseo ar an gcóras le cáin a ghearradh ar chúiteamh a íoctar ina chnapshuim nuair a chailltear fostaíocht.  Conas a mheastar an cháin agus cad é do theidlíochtaí?">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cáin ar chnapshuim iomarcaíochta nó scoir</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l1b8a3">Teidlíochta saor ó cháin </a></li><li><a href="#lccd21">Cáin a mheas </a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá cúinsí éagsúla lena bhfaigheann daoine cúiteamh airgid nuair a
chailleann siad a gcuid fostaíochta. Don chuid is mó is íocaíocht <a shape="rect" href="../../unemployment_and_redundancy/redundancy/redundancy.html">iomarcaíochta</a>
atá i gceist, an cnapshuim iomarcaíochta dleathúla, móide, b'fhéidir suim
eile a shocraíonn tú nó do <a shape="rect" href="../../rights_and_conditions/industrial_relations_and_trade_unions/trade_unions.html">cheardchumann</a>
leis an bhfostóir. Nuair téann tú ar scor, d'fhéadfadh go n-íocann
d'fhostóir cnapshuim leat. Má bhí conradh ar feadh tréimhse faoi leith agat
agus má chuirtear deireadh go luath leis, d'fhéadfadh sé go mbeadh cnapshuim
curtha ar fáil duit mar chúiteamh. Baineann an cháipéis seo le cánachas do
chnapshuime iomarcaíochta nó scoir. Ní bhaineann sí le caitheamh cánach
chnapshuime do scéime pinsin.</p>

<p>Más iomarcaíocht reachtúil do chnapshuim go léir, nó má dhéantar
íocaíocht mar gheall ar ghortú nó míchumas, (faoi réir uasteorainn saoil
saor ó cháin €200,000), níl aon cháin le híoc agus ní bhaineann an
chuid eile den cháipéis seo leat, ar an ábhar sin.</p>

<p>Má fhaigheann tú cnapshuim mar chúiteamh ar do fhostaíocht a
chailliúint d'fhéadfadh sé nach mbeadh cáin le n-íoc agat ar chuid de. Tá
na híocaíochtaí seo a leanas saor ó cháin:</p>
<ul><li>Cnapshuim iomarcaíochta dleathúla</li>
  <li>Íocaíocht a rinneadh mar gheall ar bhás, gortú nó míchumas, (faoi
    réir uasteorainn saoil saor ó cháin €200,000)</li>
  <li><a href="http://www.revenue.ie/en/tax/it/leaflets/it71.html">Íocaíochtaí
    áirithe a dhéanann fostóirí le fostaithe a eascraíonn ó éilimh ar
    chearta dlí fostaíochta</a></li>
</ul><p>Níl na híocaíochtaí a leanas díolmhaithe ó cháin ach
d’fhéadfaidís cáiliú do roinnt faoiseamh cánach – féach
‘Teidlíochtaí saor ó cháin’ thíos.</p>
<ul><li>Íocaíocht neamhreachtúil iomarcaíochta, is é sin, an méid a
    d’íoc d’fhostóir, atá os cionn agus níos airde ná an íocaíocht
    iomarcaíochta reachtúla. Tugtar íocaíocht ex-gratia air seo, chomh
    maith.</li>
  <li>Íocaíocht in ionad fógra (ach má fhorálann do chonradh fostaíochta
    d’íocaíocht den sórt seo ar fhoirceannadh an chonartha, íocann tú
    cáin agus ÁSPC ar an ngnáthbhealach.)</li>
</ul></div>
<div class="topic base_rules">
<h2 class="topic base_rules_title" id="l1b8a3">Teidlíochta saor ó cháin </h2>

<p>Nuair a fhaigheann tú íocaíocht iomarcaíochta nó scoir tá tú i
dteideal an méid níos airde seo leanas a fháil:</p>

<h3>Bundíolúine</h3>

<p>Ní ghearrtar aon cháin ar an gcéad €10,160 sa bhreis ar sin tá €765
ar son chuile bhliain seirbhíse saor ó cháin. (Ní chuirtear an chnapshuim
dleathúil san áireamh) </p>

<h3>Bundíolúine móide Díolúine Méadaithe</h3>

<p>Tá €10,000 méid breise, an <em>díolúine méadaithe</em> dá ngairtear,
ar fáil faoi choinníollacha seo a leanas: </p>
<ul><li>Ní bhfuair tú cnapshuim saor ó cháin le 10 bliana anuas agus nach
    bhfuil cnapshuim pinsin dhá fháil agat anois nó san am atá le teacht
  </li>
</ul><p>Má tá <a shape="rect" href="/ga/money_and_tax/personal_finance/pensions/occupational_pensions.html">scéim
phinsin cheirde</a> le fáil agat laghdófar an díolúine méadaithe den
chnapshuim pinsin atá saor ó cháin.</p>

<h3>Sochar Caighdeánach Pinsin Chaipitil (SCSB)</h3>

<p>Is faoiseamh breise dlíte é. Is iondúil go bhfuil an faoiseamh seo níos
fearr do dhaoine a bhfuil blianta fada seirbhíse acu agus a mbíodh tuarastal
níos airde dhá fháil acu. Má thugann an fhoirmle seo a leanas méid is mó
ná Bundíolúine nó Bundíolúine móide Díolúine Méadaithe beidh an
faoiseamh dlíte. </p>

<p><strong>Seo í an fhoirmle SCSB: </strong>Tóg an meánphá bliantúil le 3
bliana (nó iomlán tréimhse sheirbhíse más níos lú ná 3 bliana) agus
méadaigh faoin líon blianta seirbhíse, roinn faoi 15 agus bain as iomlán an
cnapshuim pinsin má íocadh é nó dá n-íocfaí é. </p>

<p><strong>Sampla:</strong> Fágadh iomarcach tú in 2014 i ndiaidh 20 bliain i
seirbhís agus fuair tú cnapshuim de €100,000 agus é ina chéad chnapshuim
agat. Fuair tú cnapshuim de €20,000 ó do scéim pinsean chomh maith. Ba é
€180,000 an pá a bhí agat do na 3 bliana deireanacha roimh an dáta ar ar
fhág tú an obair. Is é méid na cnapshuime atá díolmhaithe ó cháin ná
an ceann is airde den 2 ríomhaireacht seo a leanas: </p>
<ol><li>Is é an Bundíolúine ná: <br>
    €10,160 + €15,300 ( €765 x 20 bliain) = €25,460 <br>
    Níl aon Díolúine Méadaithe toisc go bhfuil an chnapshuim de €12,000
    ón scéim pinsean níos mó ná €10,000 </li>
  <li>Is é an Sochar Aoisliúntais Caipitiúil Caighdeánach (SACC) ná: <br>
    €180,000 ÷ 3 x 20 ÷ 15 - €20,000 = €60,000 </li>
</ol><p>Is é méid na cnapshuime atá díolmhaithe ó cháin ná €40,000.
(€100,000 - €60,000). Mar a léirítear sa sampla thuas tá faoiseamh
cánach an SACC de €60,000 ina fhaoiseamh cánach níos airde ná an
Bhundíolúine agus an Díolúine Méadaithe de €25,460. <br></p>
</div>
<div class="topic base_rates">
<h2 class="topic base_rates_title" id="lccd21">Cáin a mheas </h2>

<p>Beidh méid áirithe den íocaíocht atá saor ó cháin agus beidh an
fuílleach inchánaithe. Gearrtar an cháin ar an airgead mar chuid d’ioncam
na bliana reatha.</p>

<p>Roimhe seo bhí dara modh ann a ghearradh cáin air ag an meánráta cánach
a bhí le híoc agat le 3 bhliana roimhe. Faoiseamh Barrscoitheadh atá air
agus ní raibh sé ar fáil le haghaidh cnapshuimeanna €200,000 nó níos mó
a íocadh ar nó i ndiaidh 1 Eanáir 2013 agus cuireadh deireadh iomlán leis
le haghaidh cnapshuimeanna íoctha ar nó i ndiaidh 1 Eanáir 2014.</p>

<p>Níl aon <a href="../../../social_welfare/irish_social_welfare_system/social_insurance_prsi/social_insurance_in_ireland.html">ÁSPC</a>
le n-íoc ar an gcuid den chnapshuim a bhfuil cáin le n-íoc air, ach
d'fhéadfadh sé go mbeadh an <a href="../../../money_and_tax/tax/income_tax/universal_social_charge.html">Muirear
Sóisialta Uilíoch</a> le n-íoc air.</p>

<p></p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Tá sé de dhualgas ar an bhfostóir cáin a bhaint as d'ioncam ar fad. Ní
mór dó/dí an bunchóras a úsáid i.e., an €10,160 móide €765 do chuile
bhliain seirbhíse. D'fhéadfadh na Coimisinéirí Ioncaim a chur in iúl don
fhostóir cé mhéid atá saor ó cháin de réir na rátaí reatha agus cén
ráta cánach atá i gceist don chuid eile. Muna dtarlaíonn seo nó má
dhéantar botún agus go n-íocann tú an iomarca cánach ba chóir duit
iarratas a dhéanamh chuig an oifig cánach reigiunach ar aisíocaíocht na
cánach - féach 'Cá háit a dhéanfaidh mé iarratas'.</p>

<p>Ní mór duit a chur in iúl ar an tuairisc bhliantúil ioncaim chuig na
Coimisinéirí Ioncaim go bhfuil cnapshuim faighte agat. </p>

<p>Tá tuilleadh eolais sa bhileog <a shape="rect" href="http://www.revenue.ie/en/tax/it/leaflets/it21.html">Cnapshuim
Iomarcaíochta maidir leis Iomarcaíocht/Scor</a> foilsithe ag an
Coimisinéirí Ioncaim.<br></p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>
Déan teagmháil le <a shape="rect" href="http://www.revenue.ie/ga/contact/index.html">d'oifig cánach
reigiunach</a>.<br></div>
</div>
</html>
