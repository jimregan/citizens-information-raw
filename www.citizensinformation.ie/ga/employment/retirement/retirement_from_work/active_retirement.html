<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Grúpaí Gníomhaíochta Lucht Scoir
</title>
    
    <meta name="description" content="Déantar cur síos anseo ar na h&#39;eagraíochtaí éagsúla atá ann     chun tacaíocht leis an aostach agus chun cabhrú leo páirt níos mó a ghlacadh i     saol na tíre.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Grúpaí Gníomhaíochta Lucht Scoir</h1>
	
<ul class="anchorlinks"><li><a href="#lc66f4">Réamhrá</a></li><li><a href="#le3eb9">Gníomhaíochtaí</a></li><li><a href="#l2548a">Stocaireacht</a></li><li><a href="#l1760d">Tacaíocht agus faisnéis</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>De réim mar atá daoine ag caitheamh sciar níos mó dá saol gníomhach ar
scor bunaíodh a lán eagraíochtaí le tacú le daoine ar scor leanúint ar
aghaidh lena gcuid caitheamh aimsire, imeachtaí fóillíochta agus oideachais.
Tá réimse leathan eagraíochtaí ann do dhaoine breacaosta atá ar scor agus
baineann an formhór acu le ceann de na ranga seo a leanas: </p>
<ul><li>Gníomhaíochtaí </li>
  <li>Feachtais </li>
  <li>Tacaíocht, lena n-áirítear eagraíochtaí cúramóirí. </li>
</ul><p>Seo liosta de na heagraíochtaí sin mar aon le cur síos gearr ar a gcuid
aidhmeanna agus na gníomhaíochtaí a bhíonn ar siúl acu. Féadfaidh tú
teagmháil a dhéanamh le do <a shape="rect" href="http://findaddress.citizensinformation.ie/service_finder/">Ionad
Faisnéise do Shaoránaigh nó leabharlann</a> áitiúil chun sonraí a fháil
faoi ghrúpaí daoine breacaosta i do cheantar. <br></p>
</div>
<div class="topic base_rules">
<h2 class="topic base_rules_title" id="le3eb9">Gníomhaíochtaí</h2>

<p>I measc na ngrúpaí a dhíríonn ar ghníomhaíochtaí tá cumainn
ghníomhaíochta lucht scoir agus grúpaí spóirt, ealaíon agus cultúir.
Díríonn cuid acu ar chaidreamh sóisialta a sholáthar ach eagraíonn cuid
eile acu mórchuid gníomhaíochtaí lena n-áirítear oideachas, oiliúint
agus caitheamh aimsire traidisiúnta. </p>

<p><a shape="rect" href="http://www.activeirl.ie/">Lucht Scoir Gníomhach</a>
<br>
Is líonra náisiúnta é seo de chumainn áitiúla gníomhaíochta lucht scoir
a bhfuil sé d’aidhm aige cur ar chumas lucht scoir saol iomlán gníomhach a
chaitheamh agus stocaireacht a dhéanamh ar a son. Féadfaidh tú dul i
dteagmháil le Lucht Scoir Gníomhach le fáil amach faoi do cumann
gníomhaíochta lucht scoir áitiúil nó le fáil amach conas grúpa nua a
bhunú. </p>

<p><a shape="rect" href="http://olderinireland.ie/">Aostacht agus Deiseanna</a>
<br>
Oibríonn Aostacht agus Deiseanna chun deiseanna a chur ar fáil chun go mbeidh
daoine breacaosta in ann páirt níos mó a ghlacadh i réimse
gníomhaíochtaí ó na healaíona agus gníomhaíochtaí coirp go cur chun
cinn cothroime aoise. <br></p>
</div>
<div class="topic base_rates">
<h2 class="topic base_rates_title" id="l2548a">Stocaireacht</h2>

<p>Déanann roinnt eagraíochtaí stocaireacht ar son cearta daoine breacaosta.
Bíonn feachtais acu chun feasacht a spreagadh faoi cheisteanna a bhaineann le
daoine breacaosta agus chun tionchar a bheith acu ar bheartas rialtais. Ina
measc siúd tá: </p>

<p><a shape="rect" href="http://iscp.wordpress.com/">Parlaimint Seanóirí na
hÉireann</a> <br>
Bíonn an eagraíocht i dteagmháil leis an rialtas agus le comhlachtaí
poiblí agus labhraíonn siad thar ceann na seanóirí agus a leasanna maidir
le ceisteanna a bhaineann leo ar nós cúrsaí ioncaim, sláinte agus
tithíocht. </p>

<p><a shape="rect" href="http://www.nfpa.ie/">Cónaidhm Náisiúnta Cumann
Pinsinéirí</a> <br>
Eagraíocht ionadaíochta chumann pinsinéirí is í an Chónaidhm seo a bhfuil
sé d’aidhm aici leasanna pinsinéirí agus daoine ar scor a chosaint agus a
chur chun cinn ó thaobh leasa shóisialaigh, sláinte, aoisliúntais agus
cánach. </p>

<p><a shape="rect" href="http://www.ageaction.ie/">Age Action Ireland</a> <br>
Eagraíocht í Age Action Ireland a dhéanann stocaireacht thar ceann
seanóirí agus daoine breacaosta. Is í aidhm na heagraíochta ná athrú
bunúsach a dhéanamh ar shaol na ndaoine breacaosta go léir trí chumhacht a
thabhairt dóibh saol iomlán a chaitheamh mar shaoránaigh gníomhacha agus a
chinntiú go bhfuil sé de cheart acu seirbhísí ardcháilíochta
cuimsitheacha a bheith acu a oireann dá ndálaí athraitheacha. <br></p>
</div>
<div class="topic base_howtoapply">
<h2 class="topic base_howtoapply_title" id="l1760d">Tacaíocht agus faisnéis</h2>

<p>Tá roinnt grúpaí a chuireann tacaíocht agus faisnéis ar fáil do
dhaoine breacaosta. Tá a lán daoine breacaosta ag maireachtáil ina n-aonar
agus tá a lán eile acu ag tabhairt aire do dhaoine laga breacaosta nó do
dhaoine eile a bhfuil cúram teaghlaigh ag teastáil uathu. </p>

<p><a href="http://www.thirdageireland.ie/senior-helpline">Líne Chabhrach
Seanóirí </a><br>
Seirbhís éisteachta faoi rún is ea Líne Chabhrach Seanóirí atá á
reáchtáil ag daoine breacaosta i gcomhair daoine breacaosta atá ina gcónaí
ar leithligh nó atá uaigneach. Is féidir glaoch orthu ó áit ar bith in
Éirinn ar phraghas ghlaoigh áitiúil. Bíonn na línte ar oscailt gach lá ó
10 r.n. go 10 i.n. Íosghlao: 1850 440 444. </p>

<p><a href="http://www.rpc.ie/">Comhairle na hÉireann um Pleanáil do Lucht
Scoir</a> <br>
Is í aidhm na Comhairle ná daoine a ullmhú i gcomhair na tréimhse sin dá
saol nuair a rachaidh siad ar scor. Forbraíonn agus eagraíonn sí cúrsaí
mar ullmhúcháin le haghaidh dul ar scor agus athrú saoil agus cabhraíonn
sí leo na buntáistí agus na fadhbanna a bhaineann le dul ar scoil a
thuiscint. </p>

<p><a shape="rect" href="http://www.alone.ie/">ALONE</a> <br>
Cuireann ALONE tacaíocht ar fáil do dhaoine breacaosta leochaileacha trí
thithíocht sealadach nó bhuan a sholáthar dóibh agus trí dul i ngleic le
fadhbanna uaignis agus aonraithe. Oibríonn an fhoireann agus oibrithe deonacha
le daoine breacaosta sa tithíocht atá tógtha ag ALONE dóibh agus i measc an
phobail. </p>

<p><a shape="rect" href="http://www.friendsoftheelderly.ie/">Cairde na nDaoine
Scothaosta</a> <br>
Cumann carthanach Éireannach is ea Cairde na nDaoine Scothaosta a chuireann
cairdeas agus deiseanna sóisialta ar fáil do dhaoine scothaosta go mór mór
dóibh siúd atá ina gcónaí ina n-aonar. Tugann a gcuid saorálaithe
cuairteanna ar na daoine scothaosta sa bhaile i mórcheantar Bhaile Átha
Cliath. </p>

<h3>Tacaíocht do Chúramóirí </h3>

<p><a href="http://familycarers.ie/">Cúramóirí Teaghlaigh Éire</a></p>

<p>Rinneadh Cúramóirí Teaghlaigh Éire tríd cumasc Cumann na gCúramóirí
agus Cúram don Lucht Cúraim. Déanann an eagraíocht stocaireacht agus
aighneacht ar son cúramóirí teaghlaigh ina n-árais chónaithe féin.
Soláthraíonn sé réimse seirbhísí agus tacaíochtaí do chúramóirí
teaghlaigh lena n-áirítear faisnéis faoi shochair agus teidlíochtaí,
cúram faoisimh agus oiliúna. Tá líonra ionaid acmhainní do chúramóirí
ann.</p>

<p><a href="http://www.carealliance.ie/">Comhaontas Cúraim na hÉireann
</a><br>
Líonra náisiúnta eagraíochtaí deonacha is ea é seo a chuireann tacaíocht
ar fáil do chúramóirí agus is brateagraíocht é a dhéanann ionadaíocht
ar son. <br></p>
</div>
</div>
</html>
