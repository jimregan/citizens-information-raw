<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Obair tar éis dul ar scor
</title>
    
    <meta name="description" content="Tá cur síos anseo ar an tionchar a bhíonn ag obair tar éis     dul amach ar phinsean ar shochair leasa shóisialaigh, cailíocht i gcomhair     pinsin agus reachtú cosanta fostaithe.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Obair tar éis dul ar scor</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Éiríonn roinnt daoine as a bpost go luath chun post eile a ghlacadh nó
chun a bheith féin-fhostaithe. Tá go leor daoine thar an "gnáthaois" phinsin
fostaithe. Tá roinnt bheag slite beatha go bhfuil uasteorainn aoise ag baint
leo, ach, go ginearálta, níl aon riail ann a chuireann cosc ar dhaoine thar
65 bliain d'aois a bheith fostaithe nó féinfhostaithe. Bíonn roinnt mhaith
daoine féinfhostaithe a leanann ag obair go maith thar an "gnáthaois"
phinsin.</p>

<p>Má bhí tú i do státsheirbhíseach buan agus inphinseanaithe,
d'fhéadfadh sé go dtiocfadh maolú ar do phinsean má théann tú ar ais ag
obair san earnáil phoiblí. Is iondúil nach féidir tuilleadh íocaíochtaí
a dhéanamh i scéim pinsin cheirde tar éis an gnáthaois phinsin. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Aois scoir</h3>

<p>Go hiondúil, níl aon uasteorainn aoise i gceist le haghaidh fostaíochta
agus níl aon <a href="retirement_age_in_ireland.html">aois le dhul amach ar
phinsean</a>. Má tá tú fostaithe, tá an aois le dhul amach ar phinsean
leagtha síos i do chonradh fostaíochta. I bhformhór conarthaí tá aois
shainordaithe le dhul amach ar phinsean leagtha síos sa <a href="../../employment_rights_and_conditions/contracts_of_employment/contract_of_employment.html">chonradh</a>
- ach is iondúil go mbíonn soláthar ann chun dul amach ar phinsean níos
luaithe agus/nó ar bhonn tinneas. Sé an gnáth aois a bhíonn leagtha síos i
gconradh le dhul amach ar phinsean ná 65. Bíonn soláthar i roinnt mhaith acu
le dhul amach ar phinsean go luath ó aois 60 nó aois 55 agus tá socruithe ag
formhór acu i gcomhair dul ar phinsean luath mar gheall ar chúrsaí
sláinte.</p>

<p>I roinnt postanna, tá aois reachtúil ann le n-éirí as an bpost -
tárlaíonn sé i bpostanna atá bunaithe ag an dlí agus leagann an dlí síos
an uas-aois don fhoireann oibre. Má tá uasteorainn aoise i do chonradh
fostaíochta, caithfidh tú éirí as an bpost nuair a shroicheann tú an
teorainn sin. Is féidir leatsa agus do fhostóir conradh eile a dhéanamh,
áfach. Má tá uasteorainn aoise scoir reachtúla nó sainordaithe i do phost,
níl aon chosc ort post eile a ghlacadh nó a bheith féinfhostaithe tar éis
duit éirí as an bpost seo. </p>

<h3>Tionchar ar íocaíochtaí leasa shóisialaigh </h3>

<p>Má tá tú ag fáil aon íocaíocht leasa shóisialaigh taobh amuigh den <a shape="rect" href="/ga/social_welfare/social_welfare_payments/older_and_retired_people/state_pension_contributory.html">Phinsean
Stáit (Ranníocach)</a> nó <a shape="rect" href="/ga/social_welfare/social_welfare_payments/death_related_benefits/widows_contrib_pension.html">Phinsean
Baintrí, Baintrí Fir nó Páirtnéara Shibhialta Mharthanaigh
(Ranníocach)</a> beidh tionchar aige orthu seo má bhíonn tú ag obair. </p>

<h3>Sochar nó Liúntas Cuardaitheora Poist </h3>

<p>B'fhéidir go bhféadfá roinnt oibre páirtaimseartha a dhéanamh agus fós
a bheith i dteideal cuid den Sochar Cuardaitheora Poist nó Liúntas
Cuardaitheora Poist. </p>

<h3>Liúntas Réamh Scoir</h3>

<p>Má fhaigheann tú Liúntas Réamh Scoir, b'fhéidir go bhféadfá roinnt
oibre a dhéanamh agus fós a bheith i dteideal cuid den liúntas. </p>

<h3>Pinsean Stáit (Rannioch)</h3>

<p>Má tá an Pinsean Stáit (Rannioch) dhá íoc leat is féidir leat a bheith
fostaithe nó féinfhostaithe gan aon tionchar a bheith aige seo ar an
bpinsean. Áfach, má oibríonn do chéile, páirtnéir sibhialta nó
chomhchónaitheoir, d’fhéadfadh go bhfuil tionchar ar aon mhéadú do dhuine
fásta cáilithe.</p>

<h3>Pinsin Cheirde</h3>

<p>Má tá pinsean ceirde dhá íoc leat is féidir leat a bheith ag obair nó
a bheith féinfhostaithe chomh maith. Má tá pinsean ón earnáil
phríobháideach dhá íoc leat go hiondúil ní bhíonn aon tionchar ag aon
obair a bheadh agat ar seo. </p>

<p>Ach, tá maolú i gceist le formhór na scéimeanna pinsin san earnáil
phoiblí má fhilleann tú ar obair san earnáil phoiblí. Ní mar an gcéanna
a bhíonn na coinníollacha sna scéimeanna seo, ach go ginearálta ciallaíonn
an maolú seo go laghdófar do phinsean chun a chinntiú nach bhfuil tú ag
fáil níos mó ón bpinsean agus an t-ioncam ón bhfostaíocht ná a mbeifeá
ag saothrú dá mbeifeá fós sa phost óna bhfuil tú ag fáil an phinsin. Má
tá tú ag fáil pinsin ón tseirbhís phoiblí agus go dtéann tú ag obair
san earnáil phríobháideach, níl aon tionchar aige seo ar do phinsean. </p>

<h3>Ranníocaíochtaí le scéimeanna pinsin cheirde</h3>

<p>Má tá tú fostaithe, is féidir leat ranníocaíochtaí a dhéanamh don
scéim nua pinsin má tá tú i dteideal seo a dhéanamh. Ní bhíonn aon
réiteach ag formhór na scéimeanna pinsin cheirde i gcomhair
ranníocaíochtaí thar aois 65, ach d'fhéadfadh sé go mbeadh ag roinnt acu.
Is féidir faoiseamh cánach a fháil ar íocaíochtaí suas go dtí 70 bliain
d'aois. </p>

<p>Má tá tú féinfhostaithe nó muna bhfuil scéim pinsin cheirde ag baint
le do fhostaíocht nua, d'fhéadfá socruithe a dhéanamh i gcomhair pinsin
phearsanta. Arís, tá faoiseamh cánach ar fáil ar na ranníocaíochtaí seo
suas go dtí 70 bliain d'aois. </p>

<h3>Reachtú Cosanta Fostaithe</h3>

<p>Ní bhaineann aois teorainn leis an gcuid is mó den reachtú a bhaineann le
cosaint fhostaithe. Mar sin, más oibrí níos sine tú, is cuma páirt nó
lánaimseartha, tá tú clúdaithe ag reachtú a bhaineann leo seo a leanas:</p>
<ul><li><a href="../../employment_rights_and_conditions/contracts_of_employment/contract_of_employment.html">Eolas
    maidir le do thearmaí agus coinníollacha oibre </a></li>
  <li><a href="../../employment_rights_and_conditions/leave_and_holidays/">Saoire
    </a> </li>
  <li><a href="../../employment_rights_and_conditions/pay_and_employment/pay_inc_min_wage.html">An
    t-íosphá náisiúnta</a> </li>
  <li><a href="../../employment_rights_and_conditions/hours_of_work/working_week.html">Uasmhéid
    uaireanta oibre,</a> tréimhsí scíth, obair Dhomhnaigh, obair oíche </li>
  <li><a href="../../employment_rights_and_conditions/health_and_safety/health_safety_work.html">Sláinte
    agus sábhailteacht ag an obair</a> </li>
  <li><a shape="rect" href="../../unemployment_and_redundancy/losing_your_job/losing_job_entitlements.html">Fógra
    scoir</a> - tá an méid fógra atá sé de cheart agat a fháil ag brath
    ar an fhad atá tú ag obair ann </li>
</ul><p>Má <a href="../../unemployment_and_redundancy/losing_your_job/losing_your_job.html">chailleann
tú do phost</a> agus go bhfuil airgead ag dul ag d'fhostóir duit ar phá,
saoire agus roinnt nithe eile, is féidir leat an t-airgead seo a éileamh ón
gCiste Árachais Shóisialaigh. Tá uasteorainn aoise ag baint le reachtú
maidir le hiomarcaíocht agus Briseadh Éagórach. </p>

<h3>Briseadh éagórach</h3>

<p>Faoin Acht um Bhriseadh Éagórach, is féidir le dífhostú ar bhonn aoise
a bheith éagórach. Ní féidir le daoine a bhfuil orthu an fhostaíocht a
fhágáil nuair a shroicheann siad aois an phinsin sainordaithe éileamh a
dhéanamh mar gheall ar <a shape="rect" href="../../unemployment_and_redundancy/dismissal/unfair_dismissal.html">bhriseadh
éagórach</a>. </p>

<p>Mar sin, má go mbristear go héagórach tú as do phost, is féidir leat
gearán a dhéanamh chuig an gCoimisiúin um Chaidreamh san Áit Oibre tríd an
fhoirm ghearáin ar líne a úsáid á fáil ar <a href="https://www.workplacerelations.ie/en/Complaints_Disputes/Refer_a_Dispute_Make_a_Complaint/">workplacerelations.ie</a>.</p>

<h3>Iomarcaíocht</h3>

<p>Má tugadh iomarcaíocht duit féadann tú a bheith i dteideal <a href="../../unemployment_and_redundancy/redundancy/redundancy.html">iomarcaíocht</a>
a fháil.</p>

<h3>Comhionannas </h3>

<p>Cuireann na hAchtanna um Chomhionannas Fostaíochta 1998-2015 cosc ar
leatrom a dhéanamh i gcúrsaí fostaíochta ar 9 chúinsí faoi leith, aois
san áireamh (tá roinnt eisceachtaí ann). Baineann an tAcht, áfach, le
daoine atá os cionn aois 16. Tá tuilleadh faisnéise inár ndoiciméad, <a href="age_equality_in_employment.html">Comhionannas aoise san
fhostaíocht</a>.</p>

<h3>Íocaíochtaí ÁSPC</h3>

<p>Má tá tú faoi 66 bliain d'aois agus fostaithe nó féinfhostaithe, tá
dliteanas ort ÁSPC a íoc sa ghnáthbhealach.Tá sé seo i gceist is cuma
céard a rinne tú roimhe seo. Mar shampla, más iar-státsheirbhíseach tú
agus go nglacann tú post sa rannóg phríobháideach, caithfidh tú
láníocaíochtaí ÁSPC a dhéanamh. Sa chás seo, d'fhéadfadh sé go
gcáileófá don phinsean ranníocaíochta seanaoise pro-rata. </p>

<p>Ní íocann tú ÁSPC ach amháin ar d'ioncam ó fhostaíocht nó
féinfhostaíocht. Ní chaithfidh tú ÁSPC a íoc ar do phinsean ó
fhostaíocht a bhí agat cheana. </p>

<p>Má dhéanann tú obair pháirtaimseartha nó obair ar phá íseal beidh tú
fós sa chóras ÁSPC ach ní gá go mbeidh ort tada a íoc. Má thuilleann tú
níos lú ná €352 sa tseachtain níl aon ÁSPC le n-íoc agat. Má
thuilleann tú ós cionn €38 ní mór don fhostóir íoc ar do shon agus tá
lánchlúdach agat. Nuair a thuilleann tú ós cionn €352 sa tseachtain
bíonn ort íoc ar d’ioncam. <a href="http://www.citizensinformation.ie/en/social_welfare/irish_social_welfare_system/social_insurance_prsi/employer_s_duty_to_pay_social_insurance_prsi.html">Tháinig
creidmheas ÁSPC nua isteach i 2016</a>. Laghdaíonn sé an méid ÁSPC
iníoctha ag daoine a thuilleann idir €352.01 agus €424 sa tseachtain.
Barrchaolaíonn an creidmheas agus braitheann an creidmheas ar do
thuilleamh.</p>

<p>Níl dliteanas ranníocaíochtaí ÁSPC ort tar éis aois 66 – tá sé seo
amhlaidh is cuma an fostaithe nó féin-fhostaithe atá tú. Muna bhfuil
dóthain íocaíochtaí agat ag aois 66, ní féidir leat cur leo ina dhiaidh
sin. Níl aon deis agat íocaíochtaí ÁSPC a íoc go siarghábhálach, deis
atá ar fáil áfach i gcuid de na scéimeanna pinsin cheirde. </p>

<p>Má tá tú 66 bliain d'aois agus fostaithe, íocann d'fhostóir
ranníocaíocht bheag ÁSPC chun clúdach a chur ar fáil do ghortú ceirde.
Tugtar árachas sóisialta Aicme J air seo.</p>

<h3>Muirear Uilíoch Sóisialach</h3>

<p>Íocann tú an <a href="../../../money_and_tax/tax/income_tax/universal_social_charge.html">Muirear
Sóisialta Uilíoch</a> má tá d'ioncam os cionn €13,000 sa bhliain.
Gearrfar é ar an uile ioncam seachas íocaíochtaí leasa sóisialaigh nó
íocaíochtaí comhchosúla. Má tá tú 70 bliain d’aois nó níos sine nó
más sealbhóir cárta leighis thú agus más ionann do chomhioncam don bhliain
agus €60,000 nó níos lú, íocann tú ráta laghdaithe den MSU.</p>

<h3>Cáin</h3>

<p>Baineann cáin ioncaim le nach mór chuile ioncam. Má tá tú 65 nó ós a
chionn, ní mór duit cáin a íoc ar ioncam ar an gnáthbhealach. Ach tá na
teorainneacha díolúine i bhfad níos airde agus tá creidmheasanna cánacha
sa bhreis ar fáil duit. Tá cur síos ar na <a href="../../../money_and_tax/tax/income_tax_credits_and_reliefs/older_peoples_tax_credits_and_reliefs.html">socruithe
cánacha a bhaineann le daoine atá os cionn 65</a> lena n-áirítear <a shape="rect" href="/ga/money_and_tax/personal_finance/pensions/taxation_of_pensions.html">cáin
ar phinsin gairme</a> agus <a href="../../../social_welfare/irish_social_welfare_system/claiming_a_social_welfare_payment/taxation_of_social_welfare_payments.html">gearradh
cánach ar íocaíochtaí leasa shóisialaigh</a>.</p>

<p></p>
</div>

</div>
</html>
