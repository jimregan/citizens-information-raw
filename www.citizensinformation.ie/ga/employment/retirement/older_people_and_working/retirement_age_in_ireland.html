<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Aois scoir
</title>
    
    <meta name="description" content="Níl aon aois seasta amháin le dul amach ar phinsean d&#39;fhostaithe. Faigh amach tuilleadh faoi chonarthaí fhostaíochta, dhul amach ar phinsean leagtha síos agus daoine féinfhostaithe.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Aois scoir</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Níl aon aois le dhul amach ar phinsean. Má tá tú fostaithe, tá an aois
le dhul amach ar phinsean leagtha síos i do <a shape="rect" href="../../rights_and_conditions/contracts_of_employment/contract_of_employment.html">chonradh
fostaíochta</a>. I bhformhór conarthaí tá aois shainordaithe le dhul amach
ar phinsean leagtha síos sa chonradh - ach is iondúil go mbíonn soláthar
ann chun dul amach ar phinsean níos luaithe agus/nó ar bhonn tinneas. Sé an
gnáth aois a bhíonn leagtha síos i gconradh le dhul amach ar phinsean ná
65. Bíonn soláthar i roinnt mhaith acu le dhul amach ar phinsean go luath ó
aois 60 nó i roinnt cásanna ó aois 55 agus tá socruithe ag formhór acu i
gcomhair dul ar phinsean luath mar gheall ar chúrsaí sláinte. </p>

<p>I roinnt postanna, tá aois reachtúil ann le n-éirí as an bpost -
tárlaíonn sé i bpostanna atá bunaithe ag an dlí agus leagann an dlí síos
an uas-aois don fhoireann oibre.</p>

<p>Má tá tú féinfhostaithe, <span>níl aon aois phinsin leagtha
síos</span>. Níl aon aois phinsin ginearálta ann do stiúrthóirí
comhlachtaí, ach d'fhéadfadh sé go mbeadh uas-aois leagtha síos in
airteagail chomhlachais an chomhlacht. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Aois phinsean shainordaithe</h3>

<p>Sé an aois sainordaithe pinsean ná an aois ag a gcaithfidh tú eirí as an
obair. Is iondúil go mbíonn sé leagtha síos i do chonradh. Tá roinnt
postanna ann fós nach bhfuil aon aois pinsean sainordaithe sa gconradh
fostaíochta, ach ní mórán acu atá ann. </p>

<p>65 an aois scoir san earnáil phoiblí dóibh sin a thosaigh ag obair roimh
1 Aibreán 2004. Ach tá aois scoir i bhfad níos luaithe ag roinnt gairmeacha
- mar shampla, na Gardaí, na múchadóirí dóiteáin agus na Fórsaí
Cosanta.</p>

<p>Is í an aois íosta scoir 65 bliain i measc daoine a chuaigh leis an
tseirbhís phoiblí i ndiaidh an 1 Aibreán 2004. I dtaobh daoine a chuaigh
leis an tseirbhís phoiblí i ndiaidh an 1 Eanáir 2013, is í an aois íosta
scoir 66 bliain agus is í an aois éigeantach scoir 70 bliain. Ciallaíonn seo
nach mbeidh orthu dul ar scor ag aois 65 nó 66 ach gur féidir leo leanúint
ag oibriú, faoi réir oiriúnachta agus riachtanais sláinte. Fabhrófar
sochair phinsin d’iontrálaithe nua sa tseirbhís phoiblí, ar an ábhar sin,
ar bhonn caighdeánach (is é sin, creidmheas bliain amháin do sheirbhís
bliain amháin a fhad le seirbhís 40 bliain, ar a mhéid). Is í an aois
íosta scoir 55 bliain i measc daoine a chuaigh leis na Gardaí agus an
tSeirbhís Dóiteáin i ndiaidh an 1 Aibreán 2004, agus is í an aois
éigeantach scoir do na Gardaí 60 bliain.</p>

<p><strong>Reachtaíocht chomhionannais:</strong> Cuirtear cosc a chur ar
leatrom ar chúiseanna aoise do gach duine os cionn 16 bliana d'aois. Is
ceadmhach fós d’fhostóirí faoin reachtaíocht um chomhionannas
fostaíochta, áfach, íos-aois earcaíochta de 18 bliana nó níos ísle a
leagan síos agus aoiseanna scoir a leagan síos i gconarthaí fostaíochta. Ó
1 Eanáir 2016, faoin <a href="http://www.acts.ie/ga.act.1998.0021.5.html#partiv-sec34">Alt 34</a> an
Achta um Chomhionannas Fostaíochta 1998 arna leasú leis an <a href="http://www.irishstatutebook.ie/eli/2015/act/43/enacted/en/html">Acht
Chomhionannas (Forálacha Ilghnéitheacha) 2015</a>, is féidir le fostóir
aois scoir shainordaitheach a leagan síos ar an gcoinníoll go gcosnaítear é
ar bhonn tosca oibiachtúla.</p>

<h3>Aois reachtúil dul ar phinsean</h3>

<p>Tá aois reachtúil, sé sin, aois atá leagtha síos ag an dlí, ann le
dhul amach ar phinsean do roinnt státseirbhísigh. I dtaobh daoine a chuaigh
leis an tseirbhís phoiblí roimh an 1 Aibreán 2004, is gnách gurb é 65
bliain d’aois an aois reachtúil scoir. Ón 1 Eanáir 2013 i leith, is é 66
an aois íosta scoir d’iontrálaithe nua agus aois 68 a bheidh i gceist leis
seo in 2028, ar aon dul leis <a href="../../../social_welfare/social_welfare_payments/older_and_retired_people/state_pension_contributory.html">an
bPinsean Stáit (Ranníocach)</a>. </p>

<h3>Daoine féinfhostaithe</h3>

<p>Go ginearálta, níl aon chúinsí aoise ag baint do dhaoine
féinfhostaithe.</p>

<p>Caithfidh gnáthdhochtúirí éirí as an scéim Seirbhísí Ginearalta
Leighis ag aois 70 - seo rial reachtúil. Is féidir leo, áfach leanacht ag
obair i gcleachtadh príobháideach, chomh fada is a bhfuil siad ag teacht leis
an gcritéir cumas gairm dochtúireachta a chleachtadh atá leagtha síos ag an
gComhairle Leighis.</p>

<p>Níl aon aois pinsean ginearálta ann do stiúrthóirí comhlachtaí, ach
d'fhéadfadh sé go mbeadh uas-aois leagtha síos in airteagail chomhlachais an
chomhlacht. </p>
</div>
</div>
</html>
