<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Reachtaíocht um chearta fostaíochta: iniúchadh agus
  comhlíonadh
</title>
    
    <meta name="description" content="Tá sé mar aidhm ag na Seirbhísí Cigireachta agus Ionchúisimh an Choimisiúin um Chaidreamh san Áit Oibre comhlíonadh le reachtaíocht um chearta fostaíochta a dhaingniú.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Reachtaíocht um chearta fostaíochta: iniúchadh agus
  comhlíonadh</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l9071b">Cigireacht</a></li><li><a href="#l49297">Forfheidhmiú</a></li><li><a href="#l37c17">Conas iarratas a dhéanamh </a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá sé mar aidhm ag an <a href="labour_relations_commission.html">gCoimisiún um Chaidreamh san Áit
Oibre (WRC)</a> comhlíonadh le reachtaíocht um chearta fostaíochta a
dhaingniú trí sheirbhísí iniúchta agus ionchúisimh. An tÚdarás
Náisiúnta um Chearta Fostaíochta (NERA) a chuireann na seirbhísí sin i
bhfeidhm go foirmiúil. Faoin <a href="http://www.irishstatutebook.ie/eli/2015/en/act/pub/0016/index.html">Acht
um Chaidreamh san Áit Oibre 2015</a>, a tháinig i bhfeidhm an 1 Deireadh
Fómhair 2015, déanann an WRC monatóireacht ar choinníollacha fostaíochta
trína Seirbhísí Cigireachta chun comhlíonadh agus cur i bhfeidhm na
reachtaíochta cearta fostaíochta a áirithiú.</p>
</div>
<div class="topic base_rules">
<h2 class="topic base_rules_title" id="l9071b">Cigireacht</h2>

<p>Tá sé de chumhacht ag Seirbhísí Iniúchta an WRC cigireachtaí
comhlíonta cearta fostaíochta a dhéanamh maidir leis an reachtaíocht seo a
leanas:</p>
<ul><li><a shape="rect" href="http://www.irishstatutebook.ie/1997/en/act/pub/0020/index.html">An
    tAcht um Eagrú Ama Oibre 1997</a> </li>
  <li><a shape="rect" href="http://www.irishstatutebook.ie/1991/en/act/pub/0025/index.html">An
    tAcht um Íoc Pá 1991</a> </li>
  <li><a shape="rect" href="http://www.irishstatutebook.ie/1996/en/act/pub/0016/index.html">An
    tAcht um Chosaint Daoine Óga (Fostaíocht), 1996</a> </li>
  <li><a href="http://www.irishstatutebook.ie/eli/2000/act/5/enacted/en/html">An
    tAcht um Pá Íosta Náisiúnta 2000</a> </li>
  <li><a href="http://www.lawreform.ie/_fileupload/RevisedActs/WithAnnotations/HTML/EN_ACT_1998_0030.htm">Na
    hAchtanna um Shaoire do Thuismitheoirí, 1998 agus 2006</a></li>
  <li><a href="http://www.lawreform.ie/_fileupload/RevisedActs/WithAnnotations/HTML/EN_ACT_1967_0021.htm">Na
    hAchtanna um Íocaíochtaí Iomarcaíochta, 1967–2014</a></li>
  <li><a href="http://www.irishstatutebook.ie/1971/en/act/pub/0027/index.html">An
    tAcht um Ghníomhaireacht Fostaíochta 1971</a></li>
  <li><a href="http://www.irishstatutebook.ie/1977/en/act/pub/0007/index.html">An
    tAcht um Chosaint Fostaíochta 1977–2007</a></li>
  <li><a href="http://www.irishstatutebook.ie/1984/en/act/pub/0021/index.html">Na
    hAchtanna um Chosaint Fostaithe (Dócmhainneacht Fostóirí)
    1984–2003</a> </li>
  <li><a shape="rect" href="http://www.irishstatutebook.ie/2001/en/act/pub/0019/index.html">An
    tAcht um Shaoire Cúramóra 2001</a></li>
  <li><a shape="rect" href="http://www.irishstatutebook.ie/2001/en/act/pub/0019/index.html"></a><a shape="rect" href="http://www.irishstatutebook.ie/2006/en/act/pub/0009/index.html">An
    tAcht um Fhostaithe (Faisnéis agus Comhchomhairle a Sholáthar) 2006</a>
  </li>
  <li><a href="http://www.irishstatutebook.ie/2003/en/act/pub/0007/index.html">Achtanna
    um Cheadanna Fostaíochta 2003–2014</a></li>
</ul><p>Féadfaidh cigirí dul isteach chuig áitreabh ag amanna réasúnta,
fostóirí agus fostaithe a chur faoi agallamh, cóipeanna a dhéanamh do
thaifid agus iad a scrúdú agus tús a chur le himeachtaí dlí. Má bhíonn
gá leis, féadfaidh cigirí eile nó na Gardaí a bheith i dteannta an
chigire. Féadfaidh siad iarratas a dhéanamh chuig an gCúirt Dúiche chun
barántas cuardaigh a fháil. Féadfaidh tú an <a href="https://www.workplacerelations.ie/en/Publications_Forms/Employers_Guide_to_Inspections.pdf">treoir
d’fhostóirí maidir le cigireachtaí (pdf)</a> seo a léamh.</p>

<p>Déantar cigireachtaí d’fhonn gearán ar leith a fhiosrú, nó is féidir
le foireann cigirí cigireachtaí randamacha agus dírithe a dhéanamh in
earnáil fostaíochta ar leith. Sa chás ina fhaightear amach go bhfuil
sáruithe fostaíochta dlí ann, féadfaidh na Seirbhísí Cigireachta na
rudaí seo a leanas a dhéanamh:</p>
<ul><li>Litir a eisiúint ag iarraidh ar an bhfostóir é sin a chur ina
  cheart</li>
  <li>An t-ábhar a tharchur chuig seirbhísí dlí lena ionchúiseamh nó</li>
  <li>Tuilleadh cigireachtaí a dhéanamh</li>
</ul><p>I gcás pá atá dlite d’fhostaí nár íocadh, seoltar litir ag lorg
fianaise go bhfuil an fostóir ag cloí leis an dlí i gcomhréir le
treoracha.</p>

<p>Mura bhfaightear freagra nó má fhaightear freagra leordhóthanach ar an
litir, déantar an dara cigireacht mar aon le foláireamh go ndéanfar aon
sárú nua bhreise a fhaightear a sheoladh chuig seirbhísí dlí lena
ionchúiseamh</p>

<p>Eisceacht leis an méid thuas is ea an nós imeachta thuas nuair a
fhaightear sáruithe ar an Acht um Dhaoine Óga a Chosaint (Fostaíocht) 1996.
Déantar iad sin a tharchur lena n-ionchúiseamh i ndiaidh an chéad
chigireachta.</p>

<p>Tá de chumhacht ag cigirí a bheith ag obair in gComh-aonaid Chigireachta
leis an Roinn Coimirce Sóisialaí agus leis na Coimisinéirí Ioncaim, agus
eolas a mhalartú leis an dá chomhlacht sin.</p>
</div>
<div class="topic base_rates">
<h2 class="topic base_rates_title" id="l49297">Forfheidhmiú</h2>

<h3>Ionchúisimh</h3>

<p>Faoin Acht um Chaidreamh san Áit Oibre 2015, tá cumhacht ag an WRC faoi
roinnt dlíthe fostaíochta ionchúisimh achoimre a thabhairt i gcoinne
fostóirí atá líomhnaithe a bheith ag sárú an dlí. Foráiltear leis an
Acht, nuair a chiontaítear duine i gcion faoin Acht, go gcaithfidh an chúirt
ordú ar an duine sin na costais agus na speansais a tabhaíodh i ndáil leis
an imscrúdú, brath agus ionchúiseamh an chiona a íoc, mura bhfuil an
chúirt sásta go bhfuil cúiseanna speisialta agus suntasacha ann nach
ndearnadh amhlaidh. Níl feidhm ag an riachtanas sin costais agus speansais a
íoc leis an gcion diúltú nó mainneachtain cúiteamh a íoc nuair a
ordaíonn an Chúirt Dúiche sin, nuair atá an chúirt sin ag forfheidhmiú
cinnidh de chuid <a href="rights_commissioner.html">oifigigh
bhreithnithe</a> nó na <a href="employment_appeals.html">Cúirte
Oibreachais</a>.</p>

<h3>Fógraí comhlíonta</h3>

<p>Foráiltear leis an Acht fógraí comhlíonta a sheirbheáil ar fhostóirí,
agus is nós imeachta nua é sin. Féadfaidh an cigire <a href="https://www.workplacerelations.ie/en/Complaints_Disputes/Inspections/Compliance_Notice/">fógra
comhlíonta</a> a sheirbheáil ar fhostóir má bhíonn sé/sí sásta gur
tharla sárú ar an reachtaíocht ábhartha. Sonraíonn an fógra sin conas is
féidir an sárú sin a chur ina cheart. Féadfaidh fostóir achomharc a
dhéanamh i gcoinne fógra comhlíonta chuig an gCúirt Oibreachais laistigh de
42 lá. Tá achomharc eile ann ó chinneadh na Cúirte Oibreachais go dtí a
Chúirt Dúiche. Is cion é d’fhostóirí mainneachtain cloí le fógra
comhlíonta.</p>

<p>Ní chuireann fógra comhlíonta nó aon díospóid mar gheall air stop le
fostaithe dul i mbun gnímh maidir le haon sárú dlí fostaíochta
líomhnaithe a tharla i ndáil leo. Ní chuireann sé cosc ach an oiread ar
ionchúiseamh maidir le cion faoi dhlíthe fostaíochta.</p>

<p>D’fhéadfaí fógraí comhlíonta a úsáid maidir le sáruithe ar an
reachtaíocht arna liostáil i <a href="http://www.irishstatutebook.ie/eli/2015/act/16/schedule/4/enacted/en/html#sched4">Sceideal
4</a> den Acht um Chaidreamh san Áit Oibre.</p>

<h3>Fógraí íocaíochtaí seasta</h3>

<p>Foráiltear leis an Acht úsáid fógraí íocaíochtaí seasta i leith
cionta ar leith, agus is nós imeachta nua é sin chomh maith. Féadfaidh
cigirí <a href="https://www.workplacerelations.ie/en/Complaints_Disputes/Inspections/Fixed_Payment_Notice/">fógraí
íocaíochtaí seasta</a> suas go dtí €2,000 a eisiúint áit a mbíonn
cúis mhaith acu a chreidiúint go bhfuil cion ábhartha déanta ag duine. Ní
mór an fhíneáil a íoc laistigh de 42 lá . Seo a leanas na cionta
ábhartha:</p>
<ul><li>Sárú ar an gceanglas ar fhostaithe dul i gcomhairle le hionadaithe
    fostaithe agus eolas a chur ar fáil dóibh faoi Acht um Chosaint
    Fostaíochta (Iomarcaíochtaí carntha) 1977</li>
  <li>Mainneachtain ráiteas pá agus asbhaintí as do phá a chur ar fáil
    faoin Acht um Íoc Pá 1991, nó</li>
  <li>Mainneachtain ráiteas leis an ngnáthráta pá san uair a chur ar fáil
    d’fhostaí maidir le tréimhse tagartha pá faoin Acht um Pá Íosta
    Náisiúnta 2000</li>
</ul></div>
<div class="topic base_howtoapply">
<h2 class="topic base_howtoapply_title" id="l37c17">Conas iarratas a dhéanamh </h2>

<p>Más mian leat gearán a dhéanamh faoi do chearta fostaíochta ní mór
duit an fhoirm ghearáin ar líne a úsáid atá ar fáil ar <a href="https://www.workplacerelations.ie/en/Complaints_Disputes/Refer_a_Dispute_Make_a_Complaint/">workplacerelations.ie</a>).
Féadfaidh tú chomh maith teagmháil a dhéanamh le Seirbhísí Custaiméirí
um Chaidreamh san Áit Oibre - féach 'Cá háit a dhéanaim iarratas’
thíos.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Coimisiúin um Chaidreamh san Áit Oibre</h3>
<p>
  
  <span class="field_dept address_field">Seirbhíse Faisnéise agus Custaiméara<br></span>
  

  
  Bóthar Uí Bhriain<br>Ceatharlach<br>R93 W7W2<br>Éire
  <br>
  
</p>
<p>
  
  <strong>Uaireanta Oscailte:</strong>Luan go hAoine 9.30rn go 5in
  <br>
  

  
  <strong>Teil:</strong> (059) 917 8990  
  <br>
  

  
  <strong>Lóghlao:</strong> 1890 80 80 90
  <br>
  

  
  <strong>Facs:</strong>(059) 917 8909
  <br> 
  

  
  <strong>Láithreán Gréasáin:</strong> <a href="https://www.workplacerelations.ie/en/">https://www.workplacerelations.ie/en/</a>
  <br>
  

  

  

  
</p>
</div></div>

</div>
</div>
</html>
