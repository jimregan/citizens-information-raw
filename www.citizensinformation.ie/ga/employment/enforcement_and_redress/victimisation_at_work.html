<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Íospairt ag an obair in Éirinn
</title>
    
    <meta name="description" content="Tá roinnt reachtaíochta fostaíochta ann a thugann cosaint duit ó íospairt san ionad oibre.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Íospairt ag an obair in Éirinn</h1>
	
<ul class="anchorlinks"><li><a href="#lc66f4">Réamhrá</a></li><li><a href="#lea688">Reachtaíocht fostaíochta a chuireann cosc
ar íospairt</a></li><li><a href="#l87a6e">Reachtaíocht fostaíochta agus dífhostú
éagórach</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Úsáidtear an téarma <em>íospairt</em> chun cur síos a dhéanamh ar
chaitheamh míchóir a dhéanann fostóir le hoibrí mar gheall ar ghníomh
éigin de chuid an oibrí. Tá roinnt reachtaíochta fostaíochta ann a thugann
cosaint duit ó íospairt má tá tú ag iarraidh do chearta a fháil, nó ag
úsáid do chearta faoin reachtaíocht. Ciallaíonn sé seo nach féidir le
d'fhostóir pionós a chur ort trí dhífhostú, caitheamh leat go míchothrom,
nó athrú neamhfhabhrach a dhéanamh ar do choinníollacha fostaíochta.
Déanann roinnt reachtaíochta cur síos ar an iompar seo mar ''pionós a
ghearradh'', ar fhostaí tugann reachtaíocht eile íospairt air. Má tá
íospairt á dhéanamh ort ach nach bhfuil sé ag tarlú mar gheall go bhfuil
tú ag éileamh do chearta faoi reachtaíocht fostaíochta áirithe,
d'fhéadfadh sé gur <a shape="rect" href="../equality_in_work/harassment_at_work.html">ciapadh</a> nó <a shape="rect" href="../equality_in_work/bullying_in_the_workplace.html">bulaíocht</a> san
ionad oibre atá i gceist. </p>
</div>
<div class="topic base_rules">
<h2 class="topic base_rules_title" id="lea688">Reachtaíocht fostaíochta a chuireann cosc
ar íospairt</h2>

<p><strong>Íosphá</strong><br>
Cuireann <a shape="rect" href="http://www.irishstatutebook.ie/2000/en/act/pub/0005/index.html">an tAcht
um Pá Íosta Náisiúnta 2000</a> cosc ar d'fhostóir íospairt a dhéanamh
ort mar gheall go bhfuil tú ag úsáid do chearta faoin Acht seo. Má tá
ardú pá ag dul duit faoin Acht seo, mar shampla, ní ceadmhach íospairt a
dhéanamh ort trí, mar shampla, laghdú a dhéanamh ar do chuid uaireanta
oibre.</p>

<p><strong>Comhionannas fostaíochta <br></strong>Má thóg tú éileamh nó má thug tú fianaise in imeachtaí i
gcoinne d'fhostóra faoi na <a href="http://www.irishstatutebook.ie/1998/en/act/pub/0021/index.html">hAchtanna
um Chomhionannas Fostaíochta 1998-2015</a> tá cosaint agat i gcoinne
íospartha. Má dhéanann d'fhostóir íospairt ort is féidir leat éileamh
eile a thabhairt chuig <a href="labour_relations_commission.html">an
gCoimisiún um Chaidreamh san Áit Oibre</a> - féach 'Conas iarratas a
dhéanamh' thíos. Is féidir go mbeadh ar d'fhostóir cúiteamh a íoc leat.
Tá sé seo fíor fiú amháin má chaill tú do bhunchás i gcoinne
d'fhostóra.</p>

<p><strong>Sláinte agus sábháilteacht</strong><br>
Faoin <a shape="rect" href="http://www.oireachtas.ie/documents/bills28/acts/2005/a1005.pdf">Acht um
Shábháilteacht, Sláinte agus Leas ag an Obair 2005 (pdf)</a> ní féidir
pionós a ghearradh ort mar gheall gur bhain tú tairbhe as do chearta faoi
reachtaíocht sláinte agus sábháilteachta. Mar shampla, ní féidir le
d'fhostóir tú a dhífhostú ná pionós a ghearradh ort mar gheall ar
ghearán a dhéanamh faoi <a shape="rect" href="../rights_and_conditions/health_and_safety/health_safety_work.html">sláinte
agus sábháilteacht ag an obair</a> chuig an Údarás Sláinte agus
Sábháilteachta.</p>

<p><strong>Saoire cúramóra</strong><br>
Faoin <a shape="rect" href="http://www.acts.ie/en.act.2001.0019.1.html">Acht um
Shaoire Cúramóra 2001</a> tugtar cosaint duit i gcoinne íospairt a bheith
déanta ort as ucht <a shape="rect" href="../rights_and_conditions/leave_and_holidays/carers_leave_from_employment.html">saoire
cúramóra</a> a thógáil, nó é a bheith i gceist agat é a thógáil. </p>

<p><strong>Fostaithe páirtaimseartha</strong><br>
Más <a shape="rect" href="../types_of_employment/part_time_employment/">fostaí
páirtaimseartha</a> tú, ní ceadmhach pionós a ghearradh ort mar gheall ar
éileamh a dhéanamh ar do chearta faoin <a shape="rect" href="http://www.irishstatutebook.ie/2001/en/act/pub/0045/index.html">Acht um
Chosaint Fostaithe (Obair Pháirtaimseartha) 2001</a>.</p>

<p><strong>Fostaithe ar théarma socraithe<br></strong>Tá cosc ar fhostóir íospairt a dhéanamh ar <a shape="rect" href="../rights_and_conditions/contracts_of_employment/fixed_term_or_specified_purpose_contracts.html">fhostaí
ar théarma socraithe</a> atá ag éileamh a chearta faoin <a shape="rect" href="http://www.irishstatutebook.ie/2003/en/act/pub/0029/index.html">Acht um
Chosaint Fostaithe (Obair Téarma Shocraithe) 2003</a>. Is íospairt atá i
gceist le dífhostú chun a chinntiú nach mbeidh conradh tréimhse socraithe
á mheas mar chonradh neamhiata. </p>

<h3>Oibrithe gníomhaireachta</h3>

<p>Má thugann <a href="../types_of_employment/full_time_employment/agency_workers.html">oibrí
gníomhaireachta</a> sáruithe ar an <a href="http://www.irishstatutebook.ie/2012/en/act/pub/0013/index.html">Acht um
Chosaint Fostaithe (Obair Ghníomhaireachta Shealadach) 2012</a>, tugtar
cosaint do/di i gcoinne íospartha. Ciallaíonn sé nach féidir le
fruilitheoir nó gníomhaireacht pionós a chur ar oibrí gníomhaireachta trí
dhífhostú, caitheamh leat go míchothrom, nó athrú neamhfhabhrach a
dhéanamh ar do choinníollacha fostaíochta.</p>

<p><strong>Sceithirí</strong></p>

<p>Faoin <a href="http://www.irishstatutebook.ie/2014/en/act/pub/0014/index.html">Acht um
Nochtadh Cosanta 2014</a>, cosnaítear fostaithe a dhéanann nochta faoi
éagóir san ionad oibre ó ghearradh pionós orthu. Baineann an tAcht le gach
fostaí, conraitheoir, oibrí gníomhaireachta, ball foirne an Garda Síochána
agus Óglaigh na hÉireann.</p>

<p>Faoin <a href="http://www.oireachtas.ie/documents/bills28/bills/2011/1611/B16c11D.pdf">Acht
um Cheartas Coiriúil 2011</a> má nochtann tú faisnéis do na Gardaí nó má
thugann tú fianaise faoi chionta ábhartha tá d'fhostóir toirmiscthe tú a
dhífhostú nó pionós a ghearradh ort. Is iad cionta ábhartha iad atá
bainteach le coireacht an bhóna bháin, mar shampla, baincéireacht, dlí
cuideachta, calaois agus éilliú. </p>
</div>
<div class="topic base_rates">
<h2 class="topic base_rates_title" id="l87a6e">Reachtaíocht fostaíochta agus dífhostú
éagórach</h2>
Tá reachtaíocht fostaíochta eile ann a thugann cosaint duit i gcoinne
dífhostaithe mar thoradh ar iarracht a dhéanamh do chearta faoin
reachtaíocht a úsáid ach ní thugann sé cosaint duit i gcoinne íospartha.
Má dhífhostaítear tú mar gheall go bhfuil tú ag iompar clainne nó mar
gheall go bhfuil tú ag éileamh do chearta faoi <a shape="rect" href="../rights_and_conditions/leave_and_holidays/maternity_leave.html">reachtaíocht
um chosaint mháithreachais</a> is dífhostú éagórach atá i gceist. Tugtar
cosaint duit freisin i gcoinne dífhostaithe éagóraigh má thógann tú nó
má tá sé i gceist agat <a shape="rect" href="../rights_and_conditions/leave_and_holidays/adoptive_leave.html">saoire
uchtaíoch</a>, <a shape="rect" href="../rights_and_conditions/leave_and_holidays/parental_leave.html">saoire
thuismitheoirí</a> nó <a shape="rect" href="../rights_and_conditions/leave_and_holidays/types_of_leave_from_work.html">saoire
force majeure</a> a thógáil. Sna cúinsi sin, ní gá duit aon tréimhse
seirbhíse ar leith a bheith agat le d'fhostóir chun éileamh ar dhífhostú
éagórach a dhéanamh - féach ''Conas iarratas a dhéanamh'' thíos.<br></div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p><strong></strong>Má tá íospairt déanta ort is féidir leat gearán a
dhéanamh leis an gCoimisiún um Chaidreamh san Áit Oibre. Caithfidh tú an <a href="https://www.workplacerelations.ie/en/Complaints_Disputes/Refer_a_Dispute_Make_a_Complaint/">fhoirm
gearáin ar líne a úsáid atá ar fáil ar workplacerelations.ie</a>. Ní
mór an gearán a dhéanamh taobh istigh de 6 mhí den íospairt líomhnaithe.
Is féidir an teorainn ama seo a mhéadú go dtí 12 mhí sa chás go bhfuil
''cúis réasúnach'' ann leis an moill. </p>
</div>
</div>
</html>
