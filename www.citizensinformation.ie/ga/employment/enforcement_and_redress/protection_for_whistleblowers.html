<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cosaint do sceithirí
</title>
    
    <meta name="description" content="Tá daoine a thugann buarthaí chun solais faoi éagóir fhéideartha san áit oibre faoi chosaint ag an Acht um Nochtadh Cosanta, 2014.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cosaint do sceithirí</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l3e673">Nochtadh cosanta </a></li><li><a href="#leac98">Buarthaí a thuairisciú</a></li><li><a href="#l222b9">Sásamh d’fhostaithe</a></li><li><a href="#leaf83">Conas iarratas a dhéanamh</a></li><li><a href="#l06923">Breis faisnéise</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá de chuspóir ag <a href="http://www.irishstatutebook.ie/2014/en/act/pub/0014/index.html">an Acht
um Nochtadh Cosanta, 2014</a> daoine a chosaint a thugann buarthaí chun solais
faoi éagóir fhéideartha san áit oibre. Is minic go dtugtar reachtaíocht na
sceithirí ar an Acht, a tháinig i bhfeidhm an 15 Iúil 2014. Déantar foráil
ann go mbainfidh fostaithe sásamh amach a dhéantar a <a href="../unemployment_and_redundancy/dismissal/unfair_dismissal.html">dhífhostú</a>
nó a ngearrtar <a href="victimisation_at_work.html">pionós</a> orthu ar
bhealach eile mar gheall gur thuairiscigh siad éagóir fhéideartha san áit
oibre.</p>

<p>Áirítear leis an sainmhíniú a thugtar san Acht ar an téarma
<em>oibrí</em> fostaithe, oiliúnaithe, daoine a oibríonn faoi chonradh
seirbhísí, conraitheoirí neamhspleácha, oibrithe gníomhaireachta agus na
Gardaí. Ní ainmnítear go sonrach oibrithe deonacha sa reachtaíocht amhail
bheith cumhdaithe ach áireofar sna treoirlínte atá le forbairt do
chomhlachtaí poiblí (féach ‘Dualgais fostóirí’ thíos) conas caitheamh
le nochtadh ag oibrithe deonacha.</p>

<p>Sular tháinig Acht 2014 i bhfeidhm, bhí earnálacha áirithe, ar nós na
sláinte, cumhdaithe cheana féin ag an reachtaíocht um nochtadh cosanta –
féach ‘Breis faisnéise’ thíos.</p>
</div>
<div class="topic base_rules">
<h2 class="topic base_rules_title" id="l3e673">Nochtadh cosanta </h2>

<p>Faoin Acht, tá nochtadh cosanta déanta agat más oibrí thú agus má
nochtann tú faisnéis ábhartha ar bhealach ar leith. Tá faisnéis ábhartha
má cuireadh thú ar an aird uirthi i dtaobh do chuid oibre agus má chreideann
tú go réasúnta gur dealraitheach go dtugann sí éagóir le tuiscint.
D’fhéadfadh an éagóir seo a bheith ag tarlú nó d’fhéadfaí a bheith
in amhras go bhfuil sí ag tarlú cibé acu laistigh nó lasmuigh den tír.
Fiú má chruthaítear go bhfuil an fhaisnéis mícheart, tá tú fós faoi
chosaint an Achta a fhad agus a chreid tú an fhaisnéis go réasúnta.</p>

<p>Tugtar sainmhíniú fairsing ar éagóir san Acht agus áirítear léi
cionta coiriúla a dhéanamh, teip ar chloí le dualgais dhlíthiúla, sláinte
agus sábháilteacht daoine a chur i mbaol, díobháil a dhéanamh don
timpeallacht, iomrall ceartais, mí-úsáid a bhaint as cistí poiblí, agus
gníomhartha nó easnaimh atá fíor-fhaillíoch nó fíor-dhrochbhainistithe
ag comhlacht poiblí. Áirítear leis an sainmhíniú, chomh maith, faisnéis a
cheilt nó a mhilleadh faoi aon cheann de na samplaí thuas d’éagóir.</p>

<p>Ní thagann aon éagóir a bhfuil sé mar chuid de d’fheidhm féin nó
d’fhostóra a bhrath, a imscrúdú nó a ionchúiseamh faoi chuimsiú
théarmaí an Achta.</p>

<p><strong>Neamhainmníocht a choimeád</strong></p>

<p>Go ginearálta, ní fhéadfaidh daoine a fhaigheann nochtadh cosanta nó a
dhéileálann leo ina dhiaidh sin, aon fhaisnéis a nochtadh le duine eile a
d’fhéadfadh an duine a rinneadh an nochtadh a shainaithint. Tá roinnt
eisceachtaí ann ina leith seo, mar shampla, más gá an sceithire a
shainaithint chun imscrúdú éifeachtach a dhéanamh ar an gceist nó má
theastaíonn seo chun cosc a chur ar choireacht nó ar rioscaí i leith
shlándáil an Stáit, sláinte phoiblí nó na timpeallachta.</p>
</div>
<div class="topic base_rates">
<h2 class="topic base_rates_title" id="leac98">Buarthaí a thuairisciú</h2>

<p>Tá bealaí éagsúla ann inar féidir leat buairt a thuairisciú. Baineann
caighdeáin éagsúla ag brath ar an duine nó an comhlacht lena ndéanann tú
nochtadh. Leagtar amach san Acht córas cisealaithe nochta lena chinntiú go
ndéantar formhór na dtuairiscí leis an bhfostóir.</p>

<p><strong>Nochtadh le fostóir</strong></p>

<p>Is í an fhoirm is simplí de nochtadh ná nochtadh a dhéanamh le
d’fhostóir sa chás nach dteastaíonn ach creidiúint réasúnta go
léirítear nó gur dealraitheach go léirítear san fhaisnéis go bhfuil
éagóir á déanamh. Má tá nó má bhí tú fostaithe i gcomhlacht poiblí,
féadfaidh tú a roghnú, mar mhalairt air sin, chun tuairisciú a dhéanamh
leis an Aire ábhartha.</p>

<p><strong>Nochtadh le comhlacht forordaithe</strong></p>

<p>Féadfaidh tú a roghnú chun tuairisciú a dhéanamh le ceann de na
comhlachtaí forordaithe a liostaítear in <a href="http://www.irishstatutebook.ie/2014/en/si/0339.html">IR 339/2014</a> arna
leasú ag <a href="http://www.irishstatutebook.ie/eli/2015/si/448/made/en/print">IR
448/2015</a>. Go ginearálta, bíonn feidhmeanna rialála ag na comhlachtaí
seo sa limistéar a bhíonn mar ábhar na líomhaintí.</p>

<p>Nochtadh cosanta atá i nochtadh a dhéanann tú le comhlacht
forordaithe:</p>
<ul><li>Má chreideann tú go réasúnta go bhfuil an éagóir ábhartha laistigh
    de shainchúram an chomhlachta fhorordaithe, agus</li>
  <li>Má tá an fhaisnéis a nochtann tú agus aon líomhain inti fíor go
    substainteach (caighdeán níos airde é seo ná mar is gá i gcás
    nochtadh a dhéanamh le do d’fhostóir)</li>
</ul><p><strong>Nochtadh le duine seachtrach</strong></p>

<p>D’fhéadfadh nochtadh a dhéantar le duine seachtrach, iriseoir, mar
shampla, a bheith ina nochtadh cosanta má chomhlíonann sé roinnt
coinníollacha.</p>
<ul><li>Ní mór duit a chreidiúint go réasúnta go bhfuil an fhaisnéis a
    nochtar, agus aon líomhain a gcuimsítear inti, fíor go substainteach</li>
  <li>Níor cheart go ndéantar an nochtadh ar mhaithe le gnóthachan
  pearsanta</li>
  <li>Ní mór ar a laghad ceann amháin de na coinníollacha seo a
    chomhlíonadh: 
    <p>-Ag an tráth a dhéanann tú an nochtadh, ní mór duit creidiúint go
    réasúnta go ngearrfar pionós ort má dhéanann tú an nochtadh leis an
    bhfostóir, le comhlacht forordaithe nó le hAire</p>
    <p>-Sa chás nach bhfuil aon chomhlacht forordaithe ábhartha ann, go
    gcreideann tú go réasúnta gur dócha go ndéanfar an fhianaise a cheilt
    nó a mhilleadh má dhéanann tú an nochtadh leis an bhfostóir</p>
    <p>-Rinne tú nochtadh roimhe seo inar nochtadh an fhaisnéis chéanna, den
    chuid ba mhó, leis an bhfostóir, comhlacht forordaithe nó le hAire</p>
    <p>-Tá an éagóir de chineál fíor-thromchúiseach</p>
  </li>
</ul><p>I ngach ceann de na cúinsí seo, is réasúnta duit an nochtadh a dhéanamh
le duine seachtrach. Cuirtear san áireamh sa mheasúnú a dhéantar ar an
méid atá réasúnta, i measc rudaí eile, aitheantas an duine lena ndéantar
an nochtadh, tromchúise na héagóra, agus cibé acu ar chuathas nó nach
ndeachthas i mbun aon ghnímh i gcásanna ina ndearnadh nochtadh roimhe seo.</p>
</div>
<div class="topic base_howtoapply">
<h2 class="topic base_howtoapply_title" id="l222b9">Sásamh d’fhostaithe</h2>

<p>Déantar foráil san Acht i dtaobh sásaimh d’fhostaithe a ngearrtar
pionós orthu mar gheall go ndearna siad nochtadh cosanta. Gearrtar pionós ort
má dhéantar aon ghníomh nó easnamh a dhéanann díobháil duit, mar
shampla, dífhostú, caitheamh éagórach nó bagairtí i leith díoltais.</p>

<p>Glactar leis go bhfuil nochtadh faoi chosaint go dtí go gcruthaítear a
mhalairt. Faoin Acht um Nochtadh Cosanta, is é an fostóir is gá a chruthú
nach bhfuil an nochtadh faoi chosaint laistigh de bhrí an Achta.</p>

<p><strong>Dífhostú</strong></p>

<p>Má dhéantar thú a dhífhostú ó d’fhostaíocht mar gheall go ndearna
tú nochtadh cosanta, caitear leis an dífhostú sin mar dhífhostú
éagórach. Féadfaidh tú éileamh a dhéanamh ar <a href="../unemployment_and_redundancy/dismissal/unfair_dismissal.html">dhífhostú
éagórach</a> agus má éiríonn le d’éileamh, féadtar a mhéid le
cúiteamh pá 5 bliana a bhronnadh ort. (Go ginearálta, is é an cúiteamh
uasta i gcásanna dífhostaithe éagóraigh pá 2 bhliain). Go ginearálta, ní
bhaineann cosaint um dhífhostú éagórach le fostaithe a bhfuil níos lú ná
bliain amháin seirbhíse déanta acu, le hoiliúnaithe nó le Gardaí. Ní
bhíonn na srianta seo i gceist sa chás go ndéantar an dífhostú mar gheall
ar nochtadh cosanta a dhéanamh. (Leanann an srian ar chomhaltaí na bhFórsaí
Cosanta a bheith i gceist).</p>

<p>D’fhéadfadh an rud a spreag thú chun nochtadh cosanta a dhéanamh
tionchar a imirt ar an leibhéal cúitimh a bhronntar ort. Mura raibh
imscrúdú na héagóra an t-aon rud nó an príomhrud a spreag thú chun an
nochtadh a dhéanamh, d’fhéadfadh an cúiteamh a bhronnfar ort a bheith a
mhéid le 25% níos lú ná mar a bheadh sé murach sin.</p>

<p><strong>Pionóis seachas dífhostú</strong></p>

<p>Má dhéanann tú nochtadh cosanta, cuirtear cosc ar d’fhostóir ó
phionós a ghearradh ort nó bagairt ar phionós a ghearradh ort nó bheith ina
chúis le pionós a ghearradh ort nó cead a thabhairt do dhuine eile chun
pionós a ghearradh ort. Má ghearrtar pionós ort nó má bhagraítear ort,
féadfaidh tú gearán a dhéanamh leis an gCoimisinéir um Chearta – féach
‘Conas iarratas a dhéanamh’ thíos.</p>

<p><strong>Caingean shibhialta</strong></p>

<p>Foráiltear san Acht do dhíolúine ó chaingean shibhialta do dhamáistí
– go héifeachtach, ní féidir agairt rathúil a dhéanamh ort as nochtadh
cosanta a dhéanamh. Féadfaidh tú agairt a dhéanamh ar dhuine a dhéanann
díobháil duit mar gheall go ndearna tú nochtadh cosanta. Ní féidir leat
seo a dhéanamh agus sásamh a lorg, chomh maith, faoin reachtaíocht um
dhífhostú éagórach nó gearán a dhéanamh leis an gCoimisinéir um
Chearta, áfach. Má chúisítear thú le faisnéis a nochtadh go
mídhleathach, tá sé ina chosaint agat gur cheap tú go réasúnta gurbh
éard a bhí á dhéanamh agat ná nochtadh cosanta.</p>
</div>
<div class="topic base_wheretoapply">
<h2 class="topic base_wheretoapply_title" id="leaf83">Conas iarratas a dhéanamh</h2>

<p>Má dhéantar thú a dhífhostú nó má ghearrtar pionós ort as ucht
nochtadh cosanta a dhéanamh, féadfaidh tú gearán a dhéanamh trí leas a
bhaint as an bhfoirm ghearáin ar líne (atá ar fáil trí ‘Déan gearán
faoi chearta fostaíochta’ ar <a href="https://www.workplacerelations.ie/en/Complaints_Disputes/Refer_a_Dispute_Make_a_Complaint/">workplacerelations.ie</a>).
Ba cheart duit gearán a dhéanamh laistigh de 6 mhí (nó laistigh de 12 mhí
má tá cúinsí eisceachtúla ann).</p>

<p>B’fhéidir go gceanglóidh cinneadh an Choimisinéara um Chearta ar
d’fhostóir cúrsa ar leith gnímh a ghlacadh agus/nó b’fhéidir go
mbronnfar cúiteamh ort.</p>

<p><strong>Achomhairc:</strong> Féadfaidh tú féin nó d’fhostóir
achomharc a dhéanamh i leith chinneadh an Choimisinéara um Chearta leis an <a href="http://www.workplacerelations.ie/en/Workplace_Relations_Bodies/Labour_Court/">gCúirt
Oibreachais</a>. Féadfaidh an Chúirt Oibreachais ceist dlí a thagann chun
solais sa chás a tharchur chuig an Ard-Chúirt. Tá cinneadh na hArd-Chúirte
ar an gceist críochnaitheach. Féadfaidh tú féin nó d’fhostóir achomharc
a dhéanamh i leith chinneadh na Cúirte Oibreachais leis an Ard-Chúirt. Arís
eile, tá cinneadh na hArd-Chúirte críochnaitheach.</p>
</div>
<div class="topic base_wheretoapply">
<h2 class="topic base_wheretoapply_title" id="l06923">Breis faisnéise</h2>

<p>Soláthraíonn an tSeirbhís Fhaisnéise agus Custaiméara an Choimisiúin
um Chaidreamh san Áit Oibre faisnéis maidir le do chearta agus do
theidlíochtaí faoi reachtaíocht fostaíochta.</p>

<p></p>

<p>Soláthraíonn an <a href="http://transparency.ie/helpline">Lárionad
Comhairle Dlí Trédhearcachta (LCDT)</a> comhairle dlí saor in aisce do
dhaoine ar mhian leo éagóir a nochtadh, go háirithe faoin Acht um Nochtadh
Cosanta. Is féidir rochtain a fháil trí ghlao a chur ar an líne chabhrach
Speak Up 1800 844 866. </p>

<p><strong>Dualgais fostóirí</strong></p>

<p>Tá dualgas ar chomhlachtaí poiblí, ar nós ranna rialtais, údaráis
áitiúla agus comhlachtaí áirithe eile a chistítear go poiblí chun
nósanna imeachta a bhunú agus a choimeád chun nochtadh cosanta a dhéanamh
ag oibrithe atá nó a bhí fostaithe acu agus chun déileáil leis an nochtadh
sin. Ní mór do na comhlachtaí poiblí faisnéis scríofa a sholáthar dá
bhfostaithe maidir leis na nósanna imeachta seo. Ar a bharr sin, ní mór
dóibh tuarascáil bhliantúil a fhoilsiú ina leagtar amach an líon nochtadh
cosanta a rinneadh leo agus an gníomh a ndeachthas ina mbun maidir leis an
nochtadh seo.</p>

<p>Níl a mhacasamhail de dhualgas ar fhostóirí na hearnála príobháidí.
Tá cód cleachtais reachtúil á ullmhú ag an gCoimisiún um Chaidreamh
Oibreachais ina leagfar amach i dtéarmaí praiticiúla conas a d’fhéadfaí
nochtadh a dhéanamh agus conas ar cheart d’fhostóir a leithéid de nochtadh
a láimhseáil.</p>

<p><strong>Reachtaíocht eile maidir le sceithirí</strong></p>

<p>Sular tháinig an tAcht um Nochtadh Cosanta, 2014 i bhfeidhm, bhí roinnt
earnálacha cumhdaithe cheana féin ag an reachtaíocht um nochtadh cosanta.
Foráiltear san Acht Sláinte, 2004, arna leasú ag an Acht Sláinte, 2007,
d’fhostaithe agus muintir an phobail a chosaint a nochtadh éagóir
fhéideartha laistigh den earnáil sláinte. Soláthraítear cosaint san Acht
um Chosaintí do Dhaoine a Thuairisceoidh Drochúsáid Leanaí, 1998 ó
íospairt agus dliteanas sibhialta do dhaoine a thuairiscíonn mí-úsáid a
bhaint as leanaí. Foráiltear in Acht na gCarthanas, 2009 do dhaoine a
chosaint a thuairiscíonn sáruithe líomhnaithe na reachtaíochta leis an
Údarás Rialála Carthanas. Anuas air sin, tá roinnt socruithe i bhfeidhm i
líon earnálacha eile. Is gnách nach bhfuil na socruithe earnála seo
teoranta do nochtadh a dhéanann fostaithe ach d’fhéadfaidís nochtadh a
chuimsiú a dhéanann muintir an phobail. Tá na socruithe earnála seo fanta i
bhfeidhm ach tá siad leasaithe ar roinnt bealaí ag an Acht um Nochtadh
Cosanta, 2014. Cuireadh deireadh leis na socruithe sonracha d’Fhaighteoir
Rúnda an Gharda Síochána agus tháinig Acht 2014 ina n-ionad.</p>
</div>
<!--this section produces the further information bit at the bottom of the document.
<div class="topic further_info">

<h1 class="further_info">Further information</h1>

</div>
-->
</div>
<!--this is the section that produces "Useful resources" in the box on the right-hand side. Below is an example.
	<div id="useful_resources">
      <ul>
	<li>
	  <a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
	</li>
	
      </ul>
    </div>
	-->
</html>
