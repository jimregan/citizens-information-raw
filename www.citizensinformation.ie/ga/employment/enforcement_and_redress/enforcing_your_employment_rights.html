<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cur i bhfeidhm do chearta fostaíochta
</title>
    
    <meta name="description" content="Achoimre na comhlachtaí éagsúla a gcabhraíonn le fostaí a gcearta fostaíochta a chur i bhfeidhm. ">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cur i bhfeidhm do chearta fostaíochta</h1>
	
<ul class="anchorlinks"><li><a href="#lc66f4">Réamhrá</a></li><li><a href="#leaf83">Conas iarratas a dhéanamh</a></li><li><a href="#l896e2">Tuilleadh faisnéise</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Faoin dlí fostaíochta tá cearta áirithe ag daoine ag obair ar nós <a href="../employment_rights_and_conditions/pay_and_employment/pay_inc_min_wage.html">íosráta
pá</a> agus <a href="../employment_rights_and_conditions/leave_and_holidays/annual_leave_public_holidays.html">saoire
bhliantúil</a>. Mura bhfuil do chearta nó teidlíochtaí á dtabhairt duit
nó má chailleann tú do phost nó má cheapann tú gur dífhostaíodh tú go
héagórach, tá eagraíochtaí éagsúla ann le cabhrú leat chun do chearta a
chur i bhfeidhm – féach ‘Conas iarratas a dhéanamh’ thíos. Ón 1
Deireadh Fómhair 2015, is iad na príomheagraíochtaí a bhfuil baint acu le
cearta fostaíochta a chur i bhfeidhm ná <a href="labour_relations_commission.html">an Coimisiún um Chaidreamh san Áit
Oibre</a> agus an <a href="employment_appeals.html">Chúirt
Oibreachais</a>.</p>

<h3>Athchóiriú na struchtúr um chearta fostaíochta</h3>

<p>Tháinig an <a href="http://www.irishstatutebook.ie/eli/2015/en/act/pub/0016/index.html">tAcht
um Chaidreamh san Áit Oibre 2015</a> i bhfeidhm an 1 Meán Fómhair 2015.
Rinne sé athchóiriú ar na struchtúir um chearta fostaíochta a bhí ann
cheana mar seo a leanas:</p>
<ul><li>Tháinig an Coimisiún um Chaidreamh san Áit Oibre (WRC) in ionad an
    Choimisiúin um Chaidreamh Oibreachais, na Seirbhíse Choimisinéir um
    Chearta, an Bhinse Comhionannais agus an Údaráis Náisiúnta um Chearta
    Fostaíochta. Tá sé anois mar chomhlacht céadchéime, sin é, ina
    ndéantar gearáin ar dtús. Éisteann breithneoir aonair gach éisteacht
    anois.</li>
  <li>Déileálann an Chúirt Oibreachais le gach achomharc san ionad oibre,
    lena n-áirítear na hachomhairc a éisteadh ag an mBinse Achomhairc
    Fhostaíochta roimhe seo.</li>
  <li>Rinneadh caighdeánú ar na teorainneacha ama ina gcaitear gearáin agus
    achomhairc a dhéanamh</li>
  <li>Foilseofar cinntí réasúnaithe i scríbhinn de gach breithiúnas</li>
  <li>Tá meicníochtaí nua ann chun comhlíonadh dlí fostaíochta a
    spreagadh agus déileáil le neamh-chomhlíonadh.</li>
  <li>Tá Seirbhísí Custaiméara agus Faisnéise WRC socruithe suas chun
    réiteach conspóidí san ionad oibre a spreagadh.</li>
  <li><a href="http://www.irishstatutebook.ie/eli/2015/en/act/pub/0016/index.html"></a>Tá
    sé mar aidhm ag Seirbhís Luath-Réitigh chun conspóidí a réiteach gan
    ghá d’éisteacht nó d’iniúchadh.</li>
</ul><h3>An Coimisiún um Chaidreamh san Áit Oibre</h3>

<p>Is é príomhchuspóir an Choimisiúin um Chaidreamh san Áit Oibre feabhsú
i gcaidrimh san ionad oibre a chur chun cinn. Is é an comhlacht é faoina
gcuirtear gach díospóid faoi chaidreamh san ionad oibre agus gach díospóid
agus gearán faoi dhlíthe fostaíochta i láthair.</p>

<p>Réitíonn sé conspóidí trí réimse leathan seirbhísí a sholáthar
d'fhostóirí, d'fhostaithe agus do cheardchumainn. Áirítear iniúchadh
comhlíonta cearta fostaíochta agus soláthar seirbhísí faisnéise,
idirghabhála, idir-réitigh, comhairleach agus breithnithe. Déileálann an
WRC anois le díospóidí maidir le comhionannas agus idirdhealú. Tá ról
aici freisin le haghaidh iniúchadh agus comhlíonadh.</p>

<p>D’fhoilsigh sé <a href="https://www.workplacerelations.ie/en/Publications_Forms/Guide-to-Employment-Equality-and-Labour-law-final-June-2016-.pdf">Treoir
do Dhlí Fostaíochta, Saothair agus Comhionannais (pdf)</a>.</p>

<h3>An Chúirt Oibreachais</h3>

<p>Féadann an <a href="https://www.workplacerelations.ie/en/WR_Bodies/Labour_Court/Labour_Court.html">Chúirt
Oibreachais</a> fiosrúchán a dhéanamh ar aighneas tionsclaíoch i gcásanna
áirithe. Chomh maith le sin, déileálann sé le gach achomharc san ionad
oibre agus féadann tú achomharc i gcoinne cinntí bhreithneora a dhéanamh.
Leanann an Binse Achomhairc Fhostaíochta éist achomhairc curtha isteach roimh
thús an Achta um Chaidreamh san Áit Oibre ar an 1 Meán Fómhair 2015.</p>
</div>
<div class="topic base_rates">
<h2 class="topic base_rates_title" id="leaf83">Conas iarratas a dhéanamh</h2>

<p>Déanann tú gearán ag forfheidhmiú ceann de do chearta fostaíochta faoin
dlí fostaíochta iomchuí. Mar shampla tá do theidlíocht maidir le saoire
bhliantúil leagtha amach faoin Acht um Eagrú Ama Oibre 1997. Caithfidh tú an
<a href="https://www.workplacerelations.ie/en/Complaints_Disputes/Refer_a_Dispute_Make_a_Complaint/">fhoirm
ghearáin ar líne ar workplacerelations.ie</a> a úsáid. Léigh an liosta de
<a href="https://www.workplacerelations.ie/en/Frequently_Asked_Questions/Making_a_Complaint/">cheisteanna
coitianta maidir le gearán a dhéanamh</a>.</p>

<p>Más mian leat tuilleadh faisnéise a fháil faoi dlí agus chearta
fostaíochta, déan teagmháil leis an <a href="https://www.workplacerelations.ie/en/Workplace_Relations_Services/Info_Cust_Serv/">tSeirbhís
Faisnéise agus Custaiméara an Choimisiúin um Chaidreamh san Áit
Oibre</a>.</p>
</div>
<div class="topic further_info">
<h2 class="further_info" id="l896e2">Tuilleadh faisnéise</h2>

<h3>Íospairt</h3>

<p>Cuireann roinnt reachtaíocht fostaíochta cosc ar fhostóirí ó íospairt
a dhéanamh ar fhostaithe nó pionóis a ghearradh orthu sin a dhéanann
iarracht a gcuid ceart a fhorfheidhmiú nó atá ag forfheidhmiú a gcuid
cheart. Samplaí de <a href="victimisation_at_work.html">Íospairt</a> is ea
cóir níos lú fabhar ná fostaithe eile, nó dífhostú.</p>

<h3>Íocaíochtaí cúitimh agus cáin</h3>

<p>Má bhronntar íocaíocht chúitimh ort mar thoradh ar éileamh ar chearta
fostaíochta, i roinnt cásanna, féadfaidh an íocaíocht bheith díolmhaithe
ó cháin ioncaim faoi Alt 7 den Acht Airgeadais 2004. Baineann an díolúine
le híocaíochtaí a eascraíonn as moltaí nó cinntí a rinne údarás
ábhartha i ndiaidh éisteacht fhoirmiúil nó idirghabhála. Féadfaidh tú
breis sonraí a léamh faoi seo i mbileog na gCoimisinéirí Ioncaim, <a href="http://www.revenue.ie/en/tax/it/leaflets/it71.html">Díolúine ó Cháin
Ioncaim – IT 71</a>.</p>
</div>
</div>
</html>
