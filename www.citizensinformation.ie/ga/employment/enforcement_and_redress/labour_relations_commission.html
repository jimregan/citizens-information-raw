<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An Coimisiún um Chaidreamh san Áit Oibre
</title>
    
    <meta name="description" content="Déileálann an Coimisiún um Chaidreamh san Áit Oibre gach díospóid faoi chaidreamh san ionad oibre agus faoi dhlíthe fostaíochta.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An Coimisiún um Chaidreamh san Áit Oibre</h1>
	
<ul class="anchorlinks"><li><a href="#lc66f4">Réamhrá</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Bunaíodh An Coimisiún um Chaidreamh san Áit Oibre (WRC) an 1 Deireadh
Fómhair 2015 de réir <a href="http://www.irishstatutebook.ie/eli/2015/en/act/pub/0016/index.html">an
tAcht um Chaidreamh san Áit Oibre 2015</a>. Ghabh sé chuige féin feidhmeanna
an tÚdarás Náisiúnta Cearta Fostaíochta, an Coimisiún um Chaidreamh
Oibreachais agus Stiúrthóir an Bhinse Comhionannais. Ghabh sé chuige féin
freisin roinnt d’fheidhmeanna an Bhinse Achomhairc Fostaíochta (EAT). Is
amhlaidh ámh a aistríodh feidhmeanna achomhairc an EAT chuig <a href="employment_appeals.html">An Chúirt Oibreachais</a>, arb í anois í
an t-aon chomhlacht achomhairc i leith gach achomharc maidir le caidreamh sa
láthair oibre.</p>

<p>Is iad príomhfheidhmeanna an WRC:</p>
<ul><li>Chun feabhsú an caidreamh sa láthair oibre a chothú, agus chun
    dea-chaidreamh sa láthair oibre a chothabháil</li>
  <li>Chun comhlíonadh leis na dlíthe ábhartha a chur chun cinn agus a
    spreagadh</li>
  <li>Chun treoir a sholáthar maidir leis an gcomhlíonadh leis na cóid
    chleachtais</li>
  <li>Chun athbhreithnithe a stiúradh, agus chun forbairtí a mhonatóireacht
    maidir le caidreamh sa láthair oibre</li>
  <li>Chun taighde ábhartha a stiúradh nó a choimisiúnú agus chun
    comhairle, faisnéis agus torthaí an taighde a sholáthar do na
    Comhchoistí Oibre agus na Comhchomhairlí Tionsclaíocha</li>
  <li>Chun comhairle a thabhairt don Aire Post, Fiontar agus Nuálaíochta i
    ndáil le cur chun feidhme, agus le comhlíonadh na ndlíthe ábhartha</li>
  <li>Chun eolas a sholáthar don phobal i ndáil le dlíthe fostaíochta
    seachas an tAcht um Chomhionannas Fostaíochta (tugtar faisnéis faoin Acht
    sin ó <a href="../../justice/law_and_rights/irish_human_rights_commission.html">Choimisiún
    na hÉireann um Chearta an Duine agus Comhionannas)</a></li>
</ul><p>Féadann an WRC comhairle a thabhairt freisin i leith aon ábhair a
bhaineann le caidreamh san áit oibre d’fhostóirí, dá gcomhlachtaí
ionadaíocha agus d’fhostaithe, do cheardchumainn nó do chomhlachtaí
ionadaíocha na bhfostaithe. Bíonn feidhmeanna sonracha aige i ndáil le
réiteach na ndíospóidí tionsclaíocha agus le forfheidhmiú na ndlíthe
fostaíochta. Is eisean an comhlacht a gcuirfear gach díospóid caidreamh
tionsclaíoch agus gach díospóid agus gearán faoi na dlíthe fostaíochta
faoina bhráid. Tá a thuilleadh faisnéise ar fáil sa <a href="https://www.workplacerelations.ie/en/Publications_Forms/WRC-Quick-Guide-Booklet-Eng-.pdf">treoir
seo don Choimisiún um Chaidreamh san Áit Oibre (pdf).</a></p>

<p>Oibríonn an WRC na seirbhísí seo a leanas:</p>

<h3>Seirbhís Chomhairleach</h3>

<p>Is í an tSeirbhís Chomhairleach a sholáthraíonn comhairle agus cúnamh i
leith caidreamh tionsclaíoch san áit oibre d’fhostóirí, fostaithe agus
dá n-ionadaithe. Cuidíonn sí le fostóirí agus le fostaithe chun caidreamh
oibre dearfacha a fhorbairt agus meicníochtaí chun fadhbanna a réiteach Is
í an idirghabháil choisctheach ceann dá cuid seirbhísí, ag tabhairt
comhairle i leith gnásanna casaoide agus athrú struchtúrach. Is é an WRC
freisin a d’fhoilsigh cóid chleachtais lenar áiríodh <a href="https://www.workplacerelations.ie/en/Good_Workplace_Relations/codes_practice/COP3/">Nósanna
Imeachta Casaoide agus Smachta</a> agus <a href="https://www.workplacerelations.ie/en/Good_Workplace_Relations/codes_practice/COP6/">Nósanna
Imeachta chun aghaidh a thabhairt ar an Tromaíocht san Áit Oibre</a>. Is
féidir leat a thuilleadh a léamh sa liosta <a href="https://www.workplacerelations.ie/en/Frequently_Asked_Questions/Advisory_Service/Advisory_Service.html">ceisteanna
coitianta faoin tSeirbhís Chomhairleach</a>.</p>

<h3>Seirbhís Idir-Réitigh</h3>

<p>Cuidíonn an tSeirbhís Idir-Réitigh le fostóirí agus lena bhfostaithe
chun díospóidí a réiteach nuair a theip orthu chun teacht ar chomhaontú i
rith a gcaibidlíochtaí féin roimhe sin. Is é Oifigeach Caidreamh
Tionsclaíoch de chuid an Choimisiúin a fheidhmíonn mar chathaoirleach le
linn cruinnithe chun comhaontú a idirbheartú. Tagtar ar shocraíocht i leith
mhóramh na gcásanna a tharchuirtear chuig an idir-réiteach. Mura dtagtar ar
aon chomhaontú is amhlaidh más mian leis na páirtithe ar féidir an
díospóid a tharchur faoi bhráide <a href="https://www.workplacerelations.ie/en/WR_Bodies/Labour_Court/Labour_Court.html">na
Cúirte Oibreachais</a>.</p>

<h3>Seirbhís Idirghabhála</h3>

<p>Is próiseas saorálach í an idirghabháil óna dteastaíonn an dá
pháirtí bheith ag comhaontú chun rannpháirt a ghlacadh inti agus chun
saothrú i dtreo réiteach na faidhbe. Cinntíonn sí go n-éistear le gach
taobh agus go mbíonn na rannpháirtithe bainteach ag teacht ar réiteach
comhaontaithe.</p>

<p><strong>Saincheisteanna maidir le cearta fostaíochta:</strong> Féadann an
WRC seirbhís idirghabhála a thairiscint chun réiteach na ngearán nó na
ndíospóidí i leith ceart fostaíochta a éascú, gan dul i muinín an
bhreithniúcháin. Ní féidir iad a tharchur d’idirghabháil ach amháin le
comhaontú an dá pháirtí leis an ngearán nó leis an díospóid.
Tarchuirfear gearán/díospóid faoi bhreithniúchán sa chás nach réitítear
iad. Faigh a thuilleadh eolais inár gcáipéis faoin <a href="workplace_mediation_service.html">idirghabháil sa láthair
oibre</a>.</p>

<p>Má rinne tú gearán faoi do chearta fostaíochta agus gur aontaigh tú
chun rannpháirt a ghlacadh san idirghabháil is amhlaidh a fhéadfar Seirbhís
Luath-Réitigh (ERS) a thairiscint duit, ar cuid den tSeirbhís Idirghabhála
í. Is í an ERS a dhéanann teagmháil leis na páirtithe do dhíospóid thar
an nguthán leis an aidhm chun réiteach a idirghabháil. Mura réitíonn an
tseirbhís an díospóid, is amhlaidh a sheolfar do ghearán gan mhoill chuig
an tseirbhís breithniúcháin.</p>

<p><strong>Saincheisteanna laistigh den ionad oibre:</strong> Is éard is aidhm
leis an tSeirbhís Idirghabhála san Áit Oibre ná chun díospóidí agus
easaontuithe sa láthair oibre a réiteach, go háirithe idir daoine aonair nó
grúpaí beaga. Is tríd an tseirbhís rúnda sin, arb iad oifigigh
Sheirbhísí Idir-Réitigh agus Comhairleacha an WRC a sholáthraíonn í, a
thugtar deis d’fhostaithe agus d’fhostóirí atá i mbun díospóide lena
chéile chun saothrú leis an idirghabhálaí chun teacht ar réiteach
comhaontaithe le chéile, cuir i gcás clis i gcaidreamh oibre nó
saincheisteanna a bhaineann le gnás casaoide agus smachta.</p>

<h3>Seirbhís Breithniúcháin</h3>

<p>Is í an tSeirbhís Breithniúcháin (Seirbhís an Choimisinéara um Chearta
roimhe seo) a fhiosraíonn díospóidí, casaoidí agus éilimh a dhéanann
daoine aonair nó grúpaí beaga faoi reachtaíocht na fostaíochta faoi mar a
liostaítear i <a href="http://www.irishstatutebook.ie/eli/2015/act/16/schedule/5/enacted/en/html">Sceideal
5 den Acht um Chaidreamh Oibreachais</a>. Is neamhspleách iad na
bhreithneoirí i gcleachtadh a ndualgas, agus bíonn réimse leathan
feidhmeanna acu faoin reachtaíocht fostaíochta seo. Is féidir leat teacht ar
a thuilleadh faisnéise inár gcáipéis faoi <a href="rights_commissioner.html">bhreithniúchán na gceart agus na
ndíospóidí fostaíochta</a>.</p>

<h3>Seirbhís Chigireachta</h3>

<p>Is í an tSeirbhís Chigireachta (arna hoibriú ag NERA roimhe seo) a
dhéanann monatóireacht ar choinníollacha fostaíocht chun comhlíonadh agus
forghníomhú na reachtaíochta faoi chearta fostaíochta a chinntiú. Is í an
tseirbhís freisin a dhéanann imscrúduithe agus a bhailíonn faisnéis i
ndáil le dlíthe fostaíochta eile nach iad. Cuir i gcás, féadann fostaithe
nó páirtithe leasmhara imscrúdú a iarraidh i ndáil le cosaint daoine óga
san fhostaíocht. Is féidir leat a thuilleadh a léamh inár gcáipéis faoi
<a href="national_employment_rights_authority.html">imscrúdú agus
comhlíonadh reachtaíocht na gceart fostaíochta</a>.</p>

<h3>Faisnéis faoi chearta fostaíochta</h3>

<p>Soláthraítear faisnéis i leith ceart agus teidlíochtaí faoi
reachtaíocht na fostaíochta ag <a href="https://www.workplacerelations.ie/en/Workplace_Relations_Services/Info_Cust_Serv/">Seirbhís
Faisnéise agus Custaiméirí an WRC</a>.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p><strong>Gearáin faoi chearta fostaíochta:</strong> Más mian leat éileamh
faoi chearta fostaíochta a thabhairt is ar líne a dhéanann tú iarratais ag
baint leasa as <a href="https://www.workplacerelations.ie/en/Complaints_Disputes/Refer_a_Dispute_Make_a_Complaint/">an
fhoirm iarratais</a> atá ar fáil ar workplacerelations.ie.</p>

<p><strong>An Eadráin:</strong> Is féidir leat iarratas a dhéanamh don
eadráin trí leas a bhaint as <a href="https://www.workplacerelations.ie/en/Contact_Us/Mediation_Referral_Form/">an
bhfoirm tarchurtha ar líne</a> atá ar fáil ar workplacerelations.ie.</p>

<p><strong>Seirbhís Chomhairleach:</strong> Chun teacht ar a thuilleadh
faisnéise nó ar chúnamh is féidir leat teagmháil a dhéanamh leis an
tSeirbhís Chomhairleach den Coimisiún um Chaidreamh Oibreachais ag an seoladh
thíos nó trí ríomhphost chuig <a href="mailto:advisory@workplacerelations.ie">advisory@workplacerelations.ie</a>.</p>

<p><strong>Seirbhís Idir-Réitigh:</strong> Ba cheart na hiarratais ar
chúnamh agus fiosruithe a sheoladh i scríbhinn chuig an tSeirbhís
Idir-Réitigh de chuid an Choimisiúin um Chaidreamh Oibreachais ag an seoladh
thíos nó trí leas a bhaint as an <a href="https://www.workplacerelations.ie/en/Contact_Us/Conciliation_Referral_Form/">bhfoirm
tarchurtha idir-réitigh</a> atá ar fáil ar workplacerelations.ie.</p>
</div>

<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<div class="inlinesio">
<p>
</p><div>
<h3>Coimisiún um Chaidreamh san Áit Oibre</h3>
<p>
  

  
  Teach Lansdún<br>Bóthar Lansdún<br>Baile Átha Cliath 4<br>Éire
  <br>
  
</p>
<p>
  

  
  <strong>Teil:</strong>(01) 613 6700
  <br>
  

  
  <strong>Lóghlao:</strong>1890 22 02 27
  <br>
  

  

  
  <strong>Láithreán Gréasáin:</strong> <a href="https://www.workplacerelations.ie/en/">https://www.workplacerelations.ie/en/</a>
  <br>
  

  

  

  
</p>
</div></div>
</div>
</div>
</html>
