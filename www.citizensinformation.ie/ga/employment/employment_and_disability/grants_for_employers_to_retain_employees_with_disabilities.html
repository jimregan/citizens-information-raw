<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Deontais do fhostóirí chun fostaithe faoi mhíchumas a
  choinneáil
</title>
    
    <meta name="description" content="Is scéim í an Scéim Deontais um Fhostaíocht a Choinneáil, a     bhfuil sé mar aidhm aige cabhrú le fostóirí fostaithe fostaithe a dtagann tinneas nó lagú orthu a mbíonn tionchar aige ar a gcumas a gcuid oibre     a dhéanamh a choinneáil.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Deontais do fhostóirí chun fostaithe faoi mhíchumas a
  choinneáil</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is scéim í an Scéim Deontais um Fhostaí a Choinneáil a bhfuil sé mar
aidhm aici cabhrú le fostóirí fostaithe a dtagann tinneas nó lagú orthu a
mbíonn tionchar aige ar a gcumas a gcuid oibre a dhéanamh a choinneáil. Tá
an scéim cuid den Chiste Freastal Réasúnta na Roinne Coimirce Sóisialaí.
Tá sé mar aidhm ag an scéim d'fhostaíocht a bhuanú trí mhaoiniú a chuir
ar fáil chun: </p>
<ul><li>Tú a choinneáil ionas go mbeidh tú in ann post eile a thógáil suas
    taobh istigh den chomhlacht</li>
  <li>Áis a aithint agus/nó oiliúint chun go mbeadh ar do chumas fanacht i
    do phost reatha.</li>
</ul></div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Tá an scéim oscailte do gach comhlacht san earnáil phríobháideach. Tá
aon fhostaí atá ann roimhe seo (ag obair ar aon leibhéal don eagraíocht)
agus a thagann tinneas, riocht nó míchumas air/uirthi a chuireann isteach ar
a p(h)ost, clúdaigh faoin scéim.</p>

<p><span>Níl</span> fostóirí san earnáil phoiblí <span>incháilithe</span>
chun iarratas a dhéanamh ar na deontais seo. Tá oibleagáid ar fhostóirí
san earnáil phoiblí dearcadh dearfach i leith an mhíchumais a chur chun cinn
agus a chinntiú go gcuirfidh siad na socruithe go léir in áit le go mbeadh
an fhoireann faoi mhíchumas iomlán páirteach i bhfostaíocht.</p>

<p>Tá maoiniú faoin scéim seo curtha ar fáil i ndá chéim:</p>

<p><span>Céim a 1:</span> Cabhrú le fostóirí trí cheadú dóibh scileanna
saineolaí a "cheannach isteach" ón taobh amuigh den chomhlacht chun forbairt
a dhéanamh ar <em>straitéis choinneála</em> faoi leith scríofa d’aon
fhostaí a dtagann míchumas air/uirthi. Is féidir leis an straitéis
choinneála céimeanna a leagan amach chun áisiú a dhéanamh agus más gá na
fostaithe a oiliúint chun fanacht sa ról atá acu. Ar bhealach eile is
féidir leis an straitéis choinneála a leagan amach an áit gur féidir an
fostaí a ath-lonnú sa chomhlacht agus na háiseanna/ath-oiliúint atá
riachtanach chun é sin a dhéanamh.</p>

<p><span>Céim a 2:</span> Cuirtear cabhair airgeadais (cabhair deontais) ar
fáil don fhostóir leis an straitéis choinneála a chur i gcrích. Áirítear
anseo cabhair deontais don ath-oiliúint, do thraenáil phoist agus/nó
comh-ordaitheoir seachtrach a fhostú chun maoirseacht a dhéanamh ar an
mbealach a bhfuil an straitéis choinneála dá chur i bhfeidhm don duine
aonair.</p>

<p><span>Níl</span> na gníomhaíochtaí seo a leanas
<span>incháilithe</span> do mhaoiniú faoin Scéim Deontais um Fhostaíocht a
Choinneáil: </p>
<ul><li>Freastal ar cheardlanna agus seimineáir</li>
  <li>Caiteachas caipitil a bhaineann le oiliúint</li>
  <li>Measúnuithe bainistíochta ar mhíchumas sa chomhlacht ina iomlán nó
  </li>
  <li>Forbairt ar pholasaithe bainistíochta maidir le míchuma nó fostaithe a
    bheith as láthair. </li>
</ul><h3>Forbairt a dhéanamh ar an Straitéis Choinneála</h3>

<p>Déanann an fostóir teagmháil le speisialtóir (m.sh., teiripeach
saothair) a dhéanann measúnacht ar chumas saothair an fhostaí agus measúnú
ar an bpost/láthair oibre. Déanann an speisialtóir ansin forbairt ar an
Straitéis Choinneála i gcomhair leis an bhfostóir, an fostaí agus má tá
sé cuí, abhcóide/ionadaí (m.sh., ionadaí <a shape="rect" href="../rights_and_conditions/industrial_relations_and_trade_unions/trade_unions.html">ceardchumainn</a>)
agus bainisteoir-líne. Caithfidh an Straitéis Choinneála a bheith in
éineacht leis an iarratas do mhaoiniú Céim a 1 agus caithfidh sé a bheith
faighte sula ndéantar iarratas ar mhaoiniú Céim a 2.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p><span>Céim a 1:</span> Íoctar 90% de chostais an chláir (go dtí
uasmhéid de €2,500 do gach fostaí chun a chuir ar chumas an fhostóra
speisialtóir(í) a fhostú chun measúnacht a dhéanamh ar chumas saothair an
fhostaí, chun measúnú a dhéanamh ar an láthair oibre/post agus chun
straitéis choinneála a fhorbairt.</p>

<p><span>Céim a 2:</span> Íoctar 90% de na costais incháilithe suas go
huasmhéid de €12,500 chun cabhrú le:</p>
<ul><li>Oiliúint a chuir ar an bhfostaí i gcomhair a p(h)ost reatha nó
    ath-oiliúint a chur air nó uirthi do phost eile taobh istigh den
    chomhlacht</li>
  <li>Traenálaí Poist a fhostú chun tacaíocht a chur ar fáil don fhostaí
    agus idirghabháil a dhéanamh leis an mbainisteoir líne ar feadh
    uasmhéid de 300 uaire agus/nó</li>
  <li>Speisialtóir a fhostú chun an straitéis choinneála a bhainistiú ar
    bhonn leanúnach go dtí go bhfuil ath-mheascadh an fhostaí críochnaithe
    ar feadh tréimhse uasmhéid de 60 uaire an chloig.</li>
</ul><p>Ní féidir le fostóir iarratas a dhéanamh ar mhaoiniú faoi Chéim 2 gan
chabhair ó straitéis choinneála scríofa don duine aonair. Tá suas le
huasmhéid de €15,000 iníoctha le fostóir ar mhaithe le aon fhostaí
amháin a choinneáil, is é sin an t-uasmhéid airgid atá ar fáil do chéim
a 1 agus do chéim a 2.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<h3>Iarratas a dhéanamh ar mhaoiniú Céim a 1</h3>

<p>Caithfidh an fostóir an <a href="http://www.welfare.ie/en/pdf/EmployeeRetentionGrantStage1.pdf">fhoirm
iarratais Céim a 1 (pdf)</a> atá le fáil ar líne agus go háitiúil ó
oifig seirbhísí fostaíochta áitiúil a líonadh agus a sheoladh ar ais. </p>

<p>Caithfidh na nithe seo a leanas a bheith in éineacht leis an bhfoirm
iarratais:</p>
<ul><li>Teastais maidir leis an speisialtóir ó dhá chomhlacht a raibh sé nó
    sí fostaithe acu roimhe seo</li>
  <li>Cóipeanna de cháilíochtaí an speisialtóra agus más cuí,
    ballraíochtaí proifisiúnta</li>
  <li><a href="http://www.revenue.ie/ga/online/tax-clearance.html">Deimhniú
    Imréitigh Chánach reatha nó Uimhir Rochtana Imréitigh Cánach
    leictreonach</a> an fhostóra</li>
  <li>Deimhniú Imréitigh Chánach reatha nó Uimhir Rochtana Imréitigh
    Cánach leictreonach an speisialtóra nó a f(h)ostóra.</li>
</ul><p>Caithfidh an fhoirm iarratais a bheith sínithe ag an bhfostaí, ag an
bhfostóir (nó ainmní), ag bainisteoir-líne an fhostaí (más cuí), ag
ionadaí an fhostaí (nuair is cuí) agus ag an speisialtóir.</p>

<h3>Éileamh a dhéanamh ar mhaoiniú Céim a 1</h3>

<p>Caithfidh an fostóir na páirteanna den <a href="http://www.welfare.ie/en/pdf/EmployeeRetentionGrantClaim.pdf">fhoirm
éilimh chaighdeánaigh (pdf)</a> a bhaineann le Céim a 1 a líonadh.
Caithfidh na nithe seo a leanas a bheith in éineacht leis an bhfoirm
éilimh:</p>
<ul><li>Sonraisc shonracha agus admhálacha</li>
  <li>Cóip den Straitéis Choinneála scríofa</li>
  <li>Cóip de Dheimhniú Imréitigh Chánach nó Uimhir Rochtana Imréitigh
    Cánach leictreonach an fhostóra muna bhfuil sé seo curtha isteach </li>
  <li>Cóip de Dheimhniú Imréitigh Chánach nó Uimhir Rochtana Imréitigh
    Cánach leictreonach an speisialtóra nó a f(h)ostóra</li>
</ul><p>Caithfidh an fhoirm éilimh a bheith sínithe ag an bhfostóir (nó
ainmní).</p>

<h3>Iarratas a dhéanamh ar mhaoiniú Céim a 2</h3>

<p>Is féidir le fostóirí iarratas a dhéanamh ar mhaoiniú do Chéim a 2
chomh luath agus atá Céim a 1 críochnaithe. Caithfidh iarratais ar mhaoiniú
Céim a 2 a bheith ceadaithe ag an Roinn Coimirce Sóisialaí sula gcuirtear an
Straitéis Choinneála i gcrích. Caithfidh na nithe seo a leanas a bheith in
éineacht leis an <a href="http://www.welfare.ie/en/pdf/EmployeeRetentionGrantStage2.pdf">bhfoirm
iarratais Céim a 2 (pdf):</a></p>
<ul><li>Teastais maidir leis an speisialtóir nó Traenálaí Poist ó 2
    chomhlacht a raibh sé nó sí fostaithe acu roimhe seo agus cóipeanna de
    cháilíochtaí an speisialtóra agus más cuí, ballraíochtaí
    proifisiúnta</li>
  <li>Deimhniú Imréitigh Chánach reatha nó Uimhir Rochtana Imréitigh
    Cánach leictreonach do gach páirtí seachtrach atá bainteach le cur i
    gcrích na straitéise coinneála muna bhfuil na teastais curtha ar aghaidh
    roimhe seo</li>
  <li>Deimhniú Imréitigh Chánach reatha nó Uimhir Rochtana Imréitigh
    Cánach leictreonach an fhostóra muna bhfuil sé curtha ar aghaidh roimhe
    seo </li>
</ul><p>Caithfidh an fhoirm iarratais a bheith sínithe ag an bhfostaí, ag an
bhfostóir (nó ainmní), ag bainisteoir-líne an fhostaí (más cuí), ag
ionadaí an fhostaí agus ag an speisialtóir nó Traenálaí Poist.</p>

<p>Má tá luach an iarratais níos mó ná €5.000 agus go gcuireann
soláthraí amháin seirbhísí ar fáil, caithfidh an fostóir trí
mheastachán neamhspleách a fháil agus iad a chur i láthair an Roinn. Muna
nglactar leis an meastachán is ísle, caithfidh an fostóir na cúiseanna leis
an roghnú a mhíniú. </p>

<h3>Éileamh a dhéanamh ar mhaoiniú Céim a 2</h3>

<p>Caithfidh an fostóir na páirteanna den fhoirm éilimh chaighdeánaigh
Éileamh-ERG a bhaineann le Céim a 2 a líonadh. Caithfidh na nithe seo a
leanas a bheith in éineacht leis an bhfoirm éilimh:</p>
<ul><li>Sonraisc shonracha agus admhálacha</li>
  <li>Cóip de Dheimhniú Imréitigh Chánach reatha nó Uimhir Rochtana
    Imréitigh Cánach leictreonach an fhostóra muna bhfuil sé seo curtha ar
    aghaidh roimhe seo</li>
  <li>Cóip de Dheimhniú Imréitigh Chánach reatha nó Uimhir Rochtana
    Imréitigh Cánach leictreonach an speisialtóra agus/nó a f(h)ostóra
    muna bhfuil sé seo curtha ar aghaidh roimhe seo. </li>
</ul><p>Caithfidh an fhoirm éilimh a bheith sínithe ag an bhfostóir (nó
ainmní).</p>

<p>Cuirfidh <a href="http://www.welfare.ie/en/Pages/Employment-Services-Offices.aspx">oifig
seirbhísí fostaíochta áitiúil</a><a></a> nó <a href="http://www.welfare.ie/en/Pages/Intreo---Contact-Information.aspx">ionad
Intreo</a> ar aghaidh cóip de na coinníollacha ginearálta a rialaíonn an
scéim. Tá <a href="http://www.welfare.ie/en/downloads/EmployeeRetentionGrantGuidelines.pdf">breis
eolais agus foirmeacha iarratais faoin scéim ar fáil anseo</a>. Beidh an
fhoireann in oifig seirbhísí fostaíochta áitiúil go háitiúil sásta
freisin aon cheisteanna atá agat a fhreagairt agus aon chabhair a theastaíonn
uait a chuir ar fáil.</p>
</div>
</div>
</html>
