<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ag obair faoi mhíchumas
</title>
    
    <meta name="description" content="Tá tacaíochtaí difriúla ar fáil do dhaoine faoi mhíchumas le cabhrú leo fostaíocht a fháil agus a choimeád.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ag obair faoi mhíchumas</h1>
	
<ul class="anchorlinks"><li><a href="#lc66f4">Réamhrá</a></li><li><a href="#leabb0">Fostaithe faoi mhíchumas</a></li><li><a href="#l1d751">Post a lorg</a></li><li><a href="#l2b712">Tuilleadh faisnéise faoi fhostaíocht
agus faoi mhíchumas</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Ar nós gach fostaí eile, is féidir le daoine faoi mhíchumas raon
scileanna, buanna agus cumas a thabhairt chuig an láthair oibre agus tá raon
tacaíochtaí ar fáil dóibh le cabhrú leo fostaíocht a fháil agus a
choimeád. Tá roinnt díobh seo do dhaoine faoi mhíchumas atá ag obair –
féach ‘Fostaithe faoi mhíchumas’ thíos. Tá tacaíochtaí eile ar fáil
do dhaoine faoi mhíchumas atá dífhostaithe – féach ‘Post a lorg’
thíos.</p>
</div>
<div class="topic base_rules">
<h2 class="topic base_rules_title" id="leabb0">Fostaithe faoi mhíchumas</h2>

<p><strong>Má thagann míchumas ort</strong> </p>

<p>Má tá post agat agus go dtagann míchumas ort – mar shampla, trí
thimpiste nó bhreoiteacht – d’fhéadfadh go dteastódh uait filleadh ar an
obair uair éigin. Sa chás seo, tá sé tábhachtach suí síos le
d’fhostóir agus do roghanna a plé go muiníneach. Ag brath ar an gcineál
míchumais agus ar an gcineál poist atá agat, seans nach mbeadh fadhb ar bith
agat filleadh ar an obair. Go deimhin, tá seans nach mbeadh tionchar ar bith
ag do mhíchumas ar an gcineál poist atá agat nó ar do chumas é a
chomhlíonadh. D’fhéadfadh gá a bheith ann an láthair oibre a chur in
oiriúint do do mhíchumas áfach nó d’fhéadfadh trealamh speisialta a
bheith ag teastáil uait chun do phost a chomhlíonadh. Mura féidir leat
filleadh ar an bpost a bhí agat cheana de bharr do mhíchumais, tá raon
roghanna ar fáil – féach ‘Post a lorg’ thíos. </p>

<p><strong>Má éiríonn do mhíchumas níos measa nó má tá tuilleadh
tacaíochta de dhíth ort</strong> </p>

<p>I gcásanna ina raibh míchumas agat cheana féin a d’athraigh nó atá
forásach, ba chóir duit suí síos le d’fhostóir agus labhairt faoi na
roghanna atá ar fáil duit agus na riachtanais atá agat. D’fhéadfadh cibé
an bhfuil tuilleadh athruithe ag teastáil chun do phost reatha a dhéanamh nó
nach bhfuil, cibé ar gá athruithe a dhéanamh don áitreabh agus cibé ar gá
d’imthosca oibre agus do chleachtais oibre a athrú a bheith i measc na
saincheisteanna a bheadh á bplé agaibh. Ba chóir duit a bheith macánta agus
réadúil faoi do chumas féin leanúint leis an obair. </p>

<h3>Roghanna ag an obair </h3>

<p>D’fhéadfadh tosú nó dul chun cinn míchumais a bheith ina imeacht
millteach. Ní chiallaíonn sé i gcónaí go mbeidh ort éirí as do phost
áfach. Tá sé de dhualgas ar fhostóirí freastal go réasúnta do bhaill
foirne faoi mhíchumas agus go minic, is féidir leat leanúint ag obair i
láthair oibre oiriúnaithe nó le trealamh agus athruithe do do chleachtas
oibre agus do do choinníollacha fostaíochta. I measc na roghanna féideartha
duitse agus do d’fhostóir tá: </p>
<ul><li><strong>Ath-imlonnú i bpáirt</strong> a chuireann ar do chumas
    leanúint le cuid den phost a bhí agat cheana féin a dhéanamh (ar bhonn
    páirtaimseartha nó trí thascanna nua a chur san áireamh). Is féidir
    leat tascanna áirithe a thabhairt suas agus cinn eile a dhéanamh ina
    n-ionad atá á ndéanamh ag do chomhghleacaithe faoi láthair. </li>
  <li><strong>Ath-imlonnú:</strong> Mura féidir leat an post a bhí agat
    roimhe seo a chomhlíonadh a thuilleadh, ach más féidir leat feidhm eile
    a chomhlíonadh laistigh den eagraíocht, is roghanna iad athoiliúint agus
    ath-imlonnú féidir leat agus le d’fhostóir féachaint orthu. </li>
  <li><strong>Socruithe oibre solúbtha:</strong> Má tá míchumas ort,
    d’fhéadfadh sé a bheith ina fhachtóir cinniúna faoi cibé an féidir
    leat filleadh ar do shaol oibre má tá tú in ann oibriú go
    páirtaimseartha, oibriú ar fhleisc-am, do phost a roinnt nó oibriú ón
    mbaile. </li>
  <li><strong>An láthair oibre a chur in oiriúint agus teicneolaíocht
    oiriúnaitheach:</strong> d’fhéadfadh láthair oibre inrochtana agus
    teicneolaíocht oiriúnaitheach cur ar do chumas do phost a chomhlíonadh
    gan deacracht. Soláthraíonn <a shape="rect" href="grants_for_adapting_or_equipping_the_workplace_for_disabled_staff.html">Deontas
    Oiriúnaithe Trealaimh/Láithreach Oibre</a> maoiniú le haghaidh costas na
    mionathruithe nó an tsaintrealaimh a ligfidh do dhuine faoi mhíchumas
    tairiscint fostaíochta a ghlacadh nó fanacht i bhfostaíocht. </li>
  <li><strong>Deontas do Léitheoir Pearsanta:</strong> Má tá tú dall nó
    lagamhairc agus go bhfuil cabhair ag teastáil uait le léitheoireacht a
    bhaineann le do phost, d’fhéadfá a bheith i dteideal <a shape="rect" href="personal_reader_grants_for_blind_or_visually_impaired_employees.html">deontas
    chun ligean duit léitheoir pearsanta a fhostú</a> a fháil. </li>
</ul><h3>Tacaíochtaí d’fhostóirí </h3>

<p>Tá sé tábhachtach do gach fostóir baill foirne inniúla, a bhfuil
taithí acu, agus gur féidir leo brath orthu, a fháil agus a choimeád. Tá
roinnt scéimeanna tacaíochta ar fáil duit má thagann míchumas ar dhuine de
do bhaill fhoirne nó má fhostaíonn tú ball foirne nua a bhfuil míchumas
air/uirthi. Soláthraíonn an Roinn Coimirce Sóisialaí na tacaíochtaí
fhostaíochta seo. </p>
<ul><li><a shape="rect" href="grants_for_adapting_or_equipping_the_workplace_for_disabled_staff.html"><strong></strong>Scéim
    Oiriúnaith<strong></strong>Trealaimh/Láithreach
    Oibre<strong></strong></a>: Má bhíonn ort athruithe a dhéanamh,
    d’fhéadfadh go mbeifeá in ann an deontas seo a fháil ó FÁS i dtreo
    na gcostas a bhaineann le d’áitreabh a chur in oiriúint nó chun
    trealamh a cheannach. <strong></strong></li>
  <li>D’fhéadfadh an <a shape="rect" href="grants_for_employers_to_retain_employees_with_disabilities.html">Scéim
    Deontais um Fhostaí a Choinneáil</a> cabhrú leat fostaí a choinneáil a
    bhfuil breoiteacht, riocht nó laige tagtha air a chuireann isteach ar a
    chumas a phost a chomhlíonadh. </li>
  <li>Tá an <a shape="rect" href="training_grants_for_disability_awareness_in_employment.html"><strong></strong>Scéim
    Oiliúna<strong></strong>um Fheasacht ar Mhíchumas<strong></strong></a>
    oscailte do na cuideachtaí go léir san earnáil phríobháideach.
    D’fhéadfadh oiliúint feasachta míchumais cabhrú le d’fhoireann an
    tseirbhís is fearr a sholáthar do chustaiméirí nó chliaint a bhfuil
    míchumas orthu agus cinntíonn sé go bhforbraíonn agus go gcoimeádann
    siad caidreamh oibre maith le comhghleacaithe a bhfuil míchumas orthu.
    <strong></strong></li>
  <li>Cuireann an <a shape="rect" href="grant_aid_scheme_for_employers_with_disabled_staff.html">Scéim
    Fóirdheontais Pá</a> dreasachtaí airgeadais ar fáil d’fhostóirí,
    lasmuigh den earnáil phoiblí, chun daoine áirithe faoi mhíchumas a
    fhostú a oibríonn níos mó ná 20 uair in aghaidh na seachtaine. </li>
</ul><p>Tá an <a href="https://www.djei.ie/en/News-And-Events/Department-News/2016/February/02022016a.html">tSeirbhís
Fhaisnéise Míchumais d’Fhostóirí</a> ann d’fhostóirí maidir le
foireann atá faoi mhíchumas a fhostú. Tá faisnéis agus comhairle le fáil
tríd an líne chabhrach guthán ar (01) 676 2014 agus an suíomh gréasáin,
<a href="http://www.employerdisabilityinfo.ie/">employerdisabilityinfo.ie</a>.</p>

<h3>Cearta fostaíochta daoine faoi mhíchumas </h3>

<p>Tá na <a href="../employment_rights_and_conditions/">cearta
fostaíochta</a> céanna ag fostaithe faoi mhíchumas is atá ag fostaithe
eile. </p>

<p><strong>Reachtaíocht comhionannais:</strong> Cuireann na <a href="http://www.acts.ie/ga.act.1998.0021.1.html">hAchtanna um Chomhionannas
Fostaíochta 1998-2015</a> cosc iomlán ar idirdhealú ar fhoras míchumais i
bhfostaíocht, oiliúint agus earcú san áireamh. Deir na hAchtanna um
Chomhionannas Fostaíochta áfach nach bhfuil sé de dhualgas ar fhostóir
duine a earcú ná a choinneáil nach bhfuil iomlán inniúil nó nach bhfuil
ábalta na dualgais a bhaineann leis an bpost a chomhlíonadh. Má tá
deacracht sláinte meabhrach agat, tá 2 leabhrán, <a href="http://www.ihrec.ie/publications/list/equality-and-mental-health-what-the-law-means-fo/">Equality
and mental health: what the law means for your workplace</a> agus <a href="https://www.ihrec.ie/documents/equality-and-mental-health-how-the-law-can-help/">Equality
and mental health: how the law can help you</a>.<br><strong>Freastal réasúnta:</strong> De réir na nAchtanna um Chomhionannas
Fostaíochta 1998-2015 tá ar fhostóirí céimeanna réasúnta a ghlacadh chun
freastal ar riachtanais fostaithe agus fostaithe féideartha a bhfuil
míchumais orthu. Is féidir freastal réasúnta a shainmhíniú mar oiriúnú
áirithe a dhéanamh ar na tascanna nó ar struchtúr an phoist nó na
láithreach oibre, a ligeann don fhostaí cáilithe atá faoi mhíchumas a
phost a chomhlíonadh go hiomlán agus tairbhe a bhaint as comhdheiseanna
fostaíochta. <a shape="rect" href="http://eur-lex.europa.eu/LexUriServ/LexUriServ.do?uri=CELEX:32000L0078:EN:HTML">Faoi
reachtaíocht an AE áfach, níl dualgas ar fhostóirí caitheamh go speisialta
le fostaithe ná áiseanna speisialta a sholáthar dóibh má tá costas
iomarcach nó díréireach ag baint lena leithéid a dhéanamh</a>.</p>

<p><strong>Sláinte agus sábháilteacht:</strong> Faoin <a href="http://www.irishstatutebook.ie/eli/2005/act/10/enacted/en/html">Acht um
Shábháilteacht, Sláinte agus Leas ag an Obair 2005</a> ní mór
d’fhostóirí <a shape="rect" href="../rights_and_conditions/health_and_safety/health_safety_work.html">sábháilteacht,
sláinte agus leas na bhfostaithe go léir</a> ina láthair oibre a chinntiú.
Tugtar aird ar leith ar fhostaithe faoi mhíchumais agus treoraítear
d’fhostóirí a gcuid riachtanas a thabhairt san áireamh, go háirithe
maidir le doirse, pasáistí, staighrí, cithfholcadáin, báisíní
níocháin, leithris agus stáisiúin oibre. </p>

<p><strong>Cuóta na seirbhíse poiblí:</strong> Cuireann <a shape="rect" href="http://www.irishstatutebook.ie/2005/en/act/pub/0014/index.html">an tAcht
um Míchumas 2005</a> dualgas ar chomhlachtaí poiblí breathnú ar riachtanais
daoine faoi mhíchumas agus freastal orthu. Faoi Chuid 5 den Acht, coimeádtar
3% de na poist i gcomhlachtaí seirbhíse poiblí (údaráis áitiúla, an
státseirbhís, FSS agus araile) do dhaoine faoi mhíchumas. </p>
</div>
<div class="topic base_rates">
<h2 class="topic base_rates_title" id="l1d751">Post a lorg</h2>

<p>Cibé an bhfuil tú ag lorg poist den chéad uair nó go bhfuil tú ag
filleadh ar an obair tar éis bheith as láthair, tá sé tábhachtach go
dtugann tú do chuid scileanna faoi deara mar aon leis na praiticiúlachtaí a
bhaineann le do mhíchumas agus leis an gcineál oibre a bhfuil iarratas á
chur isteach agat uirthi araon. Tá beartais chomhdheiseanna ar bun ag a lán
fostóirí agus léiríonn siad go soiléir ar fhógraí le haghaidh poist go
gcuireann siad fáilte roimh iarratais ó dhaoine faoi mhíchumas a bhfuil na
cáilíochtaí oiriúnacha acu. Ba chóir go mbeifeá ar an eolas áfach faoi
na cearta atá agat agus faoi na dualgais atá ar fhostóirí féideartha
maidir leat faoi reachtaíocht comhionannais. Tá sé suas chugat féin an
cinneadh a dhéanamh cibé an dteastaíonn uait insint d’fhostóirí
féideartha faoi do mhíchumas. Baineann sé seo go háirithe mura bhfuil do
mhíchumas sofheicthe (mar shampla tinneas ainsealach ar nós airtríteas nó
meabhairghalair) ach go bhféadfadh sé bac a chur ort dualgais áirithe a
chomhlíonadh. Cé go bhféadfadh do chúiseanna féin a bheith agat le do
mhíchumas a choimeád príobháideach, ní féidir le d’fhostóir freastal
ar aon riachtanais speisialta a d’fhéadfadh a bheith agat mura bhfuil a
fhios acu faoi do mhíchumas. </p>

<p>Tá roinnt scéimeanna tacaíochta agus deiseanna oiliúna ar fáil do
dhaoine faoi mhíchumas má theastaíonn uathu dul isteach san fhórsa oibre.
</p>

<h3>Tacaíochtaí agus oiliúint</h3>

<p>Cuimsíonn seirbhísí margadh saothair do dhaoine faoi mhíchumas cabhrú
leo fostaíocht le pá a fháil nó iad a ullmhú don obair trí chláir
oiliúna nó fostaíochta. Soláthraíonn an Roinn Coimirce Sóisialaí na
tacaíochtaí fhostaíochta seo.</p>

<p>Tá <a shape="rect" href="/ga/education/vocational_education_and_training/fas_training_programmes_and_supports/fas_training_courses.html">oiliúint
do dhaoine dífhostaithe</a> agus do dhaoine atá ag filleadh ar an bhfórsa
oibre trí oiliúint agus chúrsaí oiliúna um scileanna speisialta. Tairgtear
oiliúint do dhaoine i bhfostaíocht trí phrintíseachtaí agus oiliúint
inmheánach. Spreagtar daoine faoi mhíchumas leas a bhaint as na roghanna
oiliúna seo go léir. </p>

<p>Tugann soláthraí sainoiliúna cúrsaí oiliúna a sholáthar do dhaoine
faoi mhíchumas, a d’fhéadfadh tacaíocht níos déine a bheith de dhíth
orthu ná mar a mbeadh ar fáil i ngnáthchúrsaí oiliúna. San áireamh ar
phríomhghnéithe na sainoiliúna tá trealamh oiriúnaithe, cur chuige atá
dírithe níos mó ar an duine aonair agus seisiúin oiliúna níos faide. </p>

<p><strong>Scéim Deontais um Ateangaire le haghaidh Agallamh Poist</strong>
</p>

<p>Má tá tú i d’iarrthóir poist atá bodhar, nó go bhfuil moill
éisteachta nó máchail chainte ort is féidir leat iarratas a chur chuig FÁS
ar mhaoiniú le go <a shape="rect" href="job_interview_interpreter_grant_scheme.html">rachadh ateangaire sa teanga
chomharthaíochta nó ateangaire eile chuig d’agallamh poist in éineacht
leat</a>. Is féidir maoiniú a sholáthar freisin chun costais an ateangaire a
chlúdach le linn tréimhse insealbhaithe nuair a thosaíonn tú ag an obair.
</p>

<p><strong>An tSeirbhís EmployAbility</strong> </p>

<p>Cabhraíonn an <a shape="rect" href="supported_employment_for_people_with_disabilities.html">tSeirbhís
EmployAbility</a> le daoine faoi mhíchumas obair a fháil agus cuireann sé
tacaíocht leanúnach ar fáil dóibh, lena n-áirítear oiliúnóirí poist ar
feadh a bhfostaíochta. Oibríonn an clár trí raon eagraíochtaí ar fud na
tíre. </p>

<h3>Íocaíochtaí míchumais agus an obair </h3>

<p>Má tá íocaíocht míchumais á fháil agat, mar shampla, <a shape="rect" href="/ga/social_welfare/social_welfare_payments/disability_and_illness/disability_allowance.html">Liúntas
Míchumais</a> agus <a shape="rect" href="/ga/social_welfare/social_welfare_payments/disability_and_illness/blind_persons_pension.html">Pinsean
na nDall</a>, d’fhéadfaí ligean duit roinnt <a href="../../social_welfare/social_welfare_payments/social_welfare_payments_and_work/disability_payments_and_work.html">oibre
a dhéanamh atá ina hobair athshlánúcháin nó theiripeach</a> le cead ón
Roinn Coimirice Sóisialaí. </p>

<p>Ó 13 Feabhra 2012 má fhaigheann tú <a shape="rect" href="/ga/social_welfare/social_welfare_payments/disability_and_illness/disability_benefit.html">Sochar
Breoiteachta</a> nó <a shape="rect" href="/ga/social_welfare/social_welfare_payments/disability_and_illness/invalidity_pension.html">Pinsean
Easláinte</a>, d’fhéadfá cáiliú don <a href="../../social_welfare/social_welfare_payments/disability_and_illness/partial_capacity_benefit.html">Sochar
Chumais Pháirtigh.</a></p>

<p><a><strong>Scéimeanna fostaíochta</strong></a> </p>
<ul><li>Cabhraíonn an <a shape="rect" href="../unemployment_and_redundancy_support_schemes/community_employment_scheme.html">Scéim
    Fostaíochta Pobail</a> le daoine atá dífhostaithe go fadtéarmach agus
    le daoine faoi mhíchumas (i measc eile) filleadh ar an obair. </li>
  <li>Tá sé d’aidhm ag an <a shape="rect" href="../unemployment_and_redundancy_support_schemes/community_services_programme.html">gClár
    Seirbhísí Pobail</a> plé le míbhuntáiste trí thacú le gníomhaíocht
    phobail áitiúil agus trí dheiseanna fostaíochta áitiúla a sholáthar
    do ghrúpaí áirithe daoine, daoine faoi mhíchumas san áireamh. </li>
  <li>Soláthraíonn <a shape="rect" href="/ga/social_welfare/social_welfare_payments/farming_and_fishing/rural_social_scheme.html">Scéim
    Shóisialta na Tuaithe</a> tacaíocht ioncaim d’fheirmeoirí agus
    iascairí a fhaigheann íocaíochtaí leasa shóisialaigh fadtéarmacha ar
    nós íocaíochtaí míchumais. </li>
  <li>Soláthraíonn <a href="../unemployment_and_redundancy/employment_support_schemes/national_internship_scheme.html">JobBridge
    Scéim Náisiúnta Intéirneachta</a> deiseanna thaithí oibre do dhaoine a
    bhí ag fáil íocaíochtaí leasa shóisialaigh áirithe, Liúntas
    Míchumais san áireamh.</li>
</ul><p><strong>Tacaíocht fostaíochta eile</strong> </p>

<p>D’fhéadfadh daoine faoi mhíchumas a theastaíonn uathu <a shape="rect" href="../types_of_employment/self_employment/setting_up_a_business_in_ireland.html">a
ngnó féin a thosú</a> a bheith incháilithe le haghaidh an <a shape="rect" href="/ga/social_welfare/social_welfare_payments/social_welfare_payments_and_work/back_to_work_enterprise_allowance.html">Liúntas
Fiontraíochta um Fhilleadh ar Obair</a> spreagadh do dhaoine dífhostaithe, do
thuismitheoirí aonair agus do dhaoine atá ag fáil Liúntais Mhíchumais nó
Pinsean na nDall dul i mbun féinfhostaíochta.</p>
</div>
<div class="topic base_howtoapply">
<h2 class="topic base_howtoapply_title" id="l2b712">Tuilleadh faisnéise faoi fhostaíocht
agus faoi mhíchumas</h2>

<p>Tá <a href="http://www.ahead.ie/employer">faisnéis do fhostóírí</a>
agus <a href="http://www.ahead.ie/graduate">do fhostaí</a> agus cur síos ar
an <a href="http://www.ahead.ie/employer-accommodations">bhfreastal
réasúnta</a> gur féidir a dhéanamh do mhíchumais éagsúla ar an
láithreán gréasáin Ahead (Cumann Ardoideachais Rochtain agus Míchumas).</p>

<p>Tá an tÚdarás Sláinte agus Sábháilteachta tar éis <a href="http://www.hsa.ie/eng/Publications_and_Forms/Publications/Safety_and_Health_Management/Employees_with_disabilities1.pdf">treoir
maidir le cleachtais chuimsitheacha sláinte agus sábháilteachta
d’fhostaithe faoi mhíchumas (pdf)</a> a chur ar fáil. </p>

<p>Is leabhrán é ‘<a href="http://www.eve.ie/files/UserFiles/EVEEmploymentHandbook_JustAsk.pdf">Cuir
ceist - Lámhleabhar d’Fhostóirí agus d’Fhostaithe’ (pdf)</a> a
dhéanann cur síos ar thacaíochtaí gur féidir a thabhairt d’fhostaithe a
bhfuil deacrachtaí sláinte intinne acu, atá ar fáil ar láithreán
gréasáin ‘Eastern Vocational Enterprises (E.V.E.). </p>

<p>Soláthraíonn <a href="../../justice/law_and_rights/irish_human_rights_commission.html">Coimisiún
na hÉireann um Chearta an Duine agus Comhionannas</a> faisnéis faoi
chothroime i gcúrsaí oibre agus faoi shaincheisteanna idirdhealaithe. </p>

<p>Má cheapann tú go ndearnadh idirdhealú i do choinne de barr do
mhíchumais maidir le hobair, gairmoiliúint nó teacht ar fhostaíocht, is
féidir leat gearán a dhéanamh do Choimisiúin um Chaidreamh san Áit Oibre
tríd an fhoirm ghearáin ar líne a úsáid á fáil ar <a href="https://www.workplacerelations.ie/en/Complaints_Disputes/Refer_a_Dispute_Make_a_Complaint/">workplacerelations.ie</a>.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Déan teagmháil leis an <a href="http://www.welfare.ie/en/Pages/Employment-Services-Offices.aspx">oifig
seirbhísí fostaíochta áitiúil</a> nó <a href="http://www.welfare.ie/en/Pages/Intreo---Contact-Information.aspx">ionad
Intreo</a>.</p>
</div>
</div>
</html>
