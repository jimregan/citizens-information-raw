<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Deontais traenála le bheith ar an eolas maidir le míchumas
</title>
    
    <meta name="description" content="Is féidir deontais a bheith soláthartha a chabhraíonn le costais traenála a chlúdach d’fhostaithe le hiad a chur ar an eolas maidir le daoine faoi mhíchumas san ionad oibre.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Deontais traenála le bheith ar an eolas maidir le míchumas</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l27d15">Rátaí</a></li><li><a href="#leaf83">Conas iarratas a dhéanamh</a></li><li><a href="#l27ea7">Cá háit a dhéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>D'fhéadfadh sé go mbeadh fostóirí a chuireann traenáil ar fáil dá
bhfoireann oibre maidir le míchumas in ann iarratas a dhéanamh ar dheontas le
costais na traenála sin a chlúdach. Is í an aidhm atá le foireann a chur ar
an eolas maidir le míchumas ná seirbhís custaiméara den scoth a sholáthar
do chliaint agus custaiméirí agus fostaíocht do dhaoine faoi mhíchumas a
chur chun cinn trí thimpeallacht oibre atá oscailte agus fáilteach a
chruthú don fhoireann uile. </p>

<p>Tá <a href="http://www.welfare.ie/en/Pages/Disability-Awareness-Training_holder.aspx">scéim
deontais traenála le bheith ar an eolas maidir le míchumas</a> dírithe ar
fhostóirí a sholáthraíonn traenáil agus a chuidíonn le daoine a chur ar
an eolas faoi cheisteanna a bhaineann le míchumas san ionad oibre. Má
chuirtear daoine ar an eolas maidir le míchumas is féidir dul i ngleic le
himní nó míthuiscintí atá ag fostóirí agus ag fostaithe maidir le bheith
ag obair le daoine atá faoi mhíchumas. Tá an scéim maoinithe ag an gCiste
Freastal Réasúnta na Roinne Coimirce Sóisialaí.</p>

<p>Sna <a shape="rect" href="http://www.acts.ie/ga.act.1998.0021.1.html">hAchtanna um Chomhionannas
Fostaíochta 1998-2015</a> agus sna <a shape="rect" href="http://www.acts.ie/ga.act.2000.0008.1.html">hAchtanna um Chomhionannas
Stádais 2000-2015</a> mar atá sé spreagtar fostóirí i dtreo traenála don
"ghníomhaíocht dhearfach" a thosú a dhíríonn ar chothromaíocht a bhaint
amach agus leatrom a sheachaint.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Tá deontais ar fáil le haghaidh traenála maidir le heolas ar mhíchumas
dóibh seo a leanas:</p>
<ul><li>Fostóirí a bhfuil suim acu fostaíocht a chur ar fáil do dhaoine faoi
    mhíchumas nó fostaithe faoi mhíchumas a fhostú </li>
  <li>Fostóirí a bhfuil suim acu fostaíocht do dhaoine faoi mhíchumas a
    chur chun cinn </li>
  <li>An fhoireann ag gach leibhéal de d'eagraíocht </li>
</ul><p>Caithfidh aon traenáil maidir le heolas ar mhíchumas a reachtáiltear a
bheith mar pháirt de pholasaí Achmhainní Daonna nó Comhionannais Deiseanna
na heagraíochta agus caithfidh an clár a bheith ceadaithe ag Bainisteoir
Stiúrtha na heagraíochta. Ní chuirfear deontais ar fáil faoin scéim seo do
chláracha traenála (inmhéanacha nó seachtracha) atá curtha ar fáil ag
máthairchomhlacht nó ag fo-eagraíocht nó do chlár a bhfuil ball foirne den
eagraíocht ag cur ar fáil. </p>

<h3>Soláthraithe Traenála maidir le Míchumas</h3>

<p>Caithfidh traenálaithe a sholáthraíonn traenáil maidir le míchumas a
bheith ceadaithe agus cláraithe leis an Roinn ó thaobh a gcuid saineolais
traenála. Déanfaidh coiste náisiúnta athbhreithniú ar iarratais a thagann
isteach ó thraenálaithe le cúrsaí eolais maidir le míchumas a chur ar
fáil agus déanfar monatóireacht rialta ar a gcuid oibre lena chinntiú go
bhfuil ardchaighdeán traenála i bhfeidhm.</p>

<p>Ní chuirfear deontais ar fáil faoin scéim seo do chláracha traenála
(inmhéanacha nó seachtracha) atá curtha ar fáil ag máthaireagraíocht nó
ag fo-eagraíocht nó do chlár a bhfuil ball foirne den eagraíocht ag cur ar
fáil. </p>
</div>
<div class="topic base_rates">
<h2 class="topic base_rates_title" id="l27d15">Rátaí</h2>

<p>Tá deontas de 90% de chostais incháilithe an chláir traenála ar fáil
d'eagraíocht (suas go dtí uasmhéid de €20,000 in aon bhliain fhéilire)
don chéad bhliain traenála. </p>

<p>Tá 80% de chostais incháilithe traenála an chláir clúdaithe i ndiaidh
na céad bliana (suas go dtí uasmhéid de €20,000 in aon bhliain fhéilire).
</p>

<p>Is féidir costais an chláir dóibh seo a leanas a fháil: </p>
<ul><li>Táillí an traenálaí do thraenáil foirne taobh istigh den chomhlacht
  </li>
  <li>Ábhair fhoghlamtha (suas go dtí uasmhéid €650), sin ábhair a bhfuil
    baint díreach acu leis an gclár traenála (mar shampla, físeáin,
    lámh-leabhair, leabhair). </li>
  <li>Táillí do chláracha ríomhaireachta / bunaithe ar an idirlíon nó do
    chláracha cian-fhoghlamtha. </li>
  <li>Táillí a íocadh le cláracha lasmuigh den chomhlacht. </li>
</ul><h3>Gníomhaíochtaí nach bhfuil i dteideal deontais</h3>

<p>Ní thugtar cúnamh airgid dóibh seo a leanas:</p>
<ul><li>Ceannacht trealamh crua earraí nó córais bhog earraí le haghaidh
    traenála </li>
  <li>Traenáil Phrintíseachta </li>
  <li>Tionscnaimh Chomhairleacha a bhaineann le trealamh </li>
  <li>Caiteachas Caipitil a bhaineann le traenáil </li>
  <li>Comhdhálacha, taispeántais trádála, seimineáir nó ceardlanna </li>
  <li>Ceannacht caiséid fhuaime, ceirníní nó fístéipeanna. </li>
</ul></div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Más mian leat iarratas a dhéanamh ar an scéim seo, déan teagmháil le do
thoil leis an oifig seirbhísí fostaiochta áitiúil, a bheidh in ann freisin
liosta de Thraenálaithe um Chláracha Eolais maidir le Míchumas atá
cláraithe leis an Roinn i gcomhar leis an scéim seo a chur ar fáil duit. </p>

<p>Caithfear do iarratas ar dheontas faoin scéim seo a bheith curtha ar
aghaidh ar a laghad 3 seachtainí (ach gan a bheith níos luaithe ná 2 mhí)
roimh dáta tosnaithe an chláir. Is féidir <a href="http://www.welfare.ie/en/pdf/DisabilityAwarenessTrainingApplication.pdf">foirm
iarratais a íoslódáil anseo (pdf)</a>.</p>

<p>Sula n-íocfar aon deontas, caithfidh d'eagraíocht an fhoirm éilimh chuí
a líonadh isteach agus í a sheoladh ar ais taobh istigh de 2 mhí ó
dheireadh an chláir. Caithfear teastais tinrimh le heolas áirithe curtha ar
fáil ag an eagraíocht traenála a bheith iniata leis an bhfoirm. Is féidir
<a href="http://www.welfare.ie/en/pdf/DisabilityAwarenessTrainingGrantClaim.pdf">foirm
éilimh a íoslódáil anseo (pdf)</a>.</p>

<p>Ní féidir leat deontais a tharraingt anuas ó aon fhoinse eile do
thraenáil a bhaineann le heolas maidir le míchumas má tá tú ag déanamh
iarratais faoin scéim seo. </p>
</div>
<div class="topic base_wheretoapply">
<h2 class="topic base_wheretoapply_title" id="l27ea7">Cá háit a dhéanfaidh mé
iarratas</h2>
Tá tuilleadh eolais maidir le <a href="http://www.welfare.ie/en/downloads/DisabiltyAwarenessSupportSchemeGuidelines.pdf">iarratais
ar chúnamh deontais faoin scéim (pdf)</a> seo ar fáil ó <a href="http://www.welfare.ie/en/Pages/Employment-Services-Offices.aspx">d'oifig
seirbhísí fostaíochta áitiúil</a> nó <a href="http://www.welfare.ie/en/Pages/Intreo---Contact-Information.aspx">ionad
Intreo</a>.</div>
</div>
</html>
