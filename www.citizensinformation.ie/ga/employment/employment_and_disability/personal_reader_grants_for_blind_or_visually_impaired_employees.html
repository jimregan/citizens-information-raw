<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Deontais léitheoirí pearsanta
</title>
    
    <meta name="description" content="Cuirtear an Deontas Léitheora Phearsanta ar fáil d&#39;fhostaithe le amharc lagaithe nó atá dall agus a dteastaíonn roinnt cabhrach breise uathu le ábhar priontáilte a léamh ag an obair.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Deontais léitheoirí pearsanta</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Má tá lagú amhairc ort nó má tá tú dall agus go dteastaíonn cabhair
bhreise uait le léamh ag an obair, d'fhéadfá a bheith incháilithe do <a href="http://www.welfare.ie/en/Pages/Personal-Reader-Grant.aspx">Dheontas
Léitheora Phearsanta</a>. Tugann an deontas cead duit duine a fhostú go
páirtaimseartha nó ar bhunús ad-hoc ar feadh tréimhse nach mó ná 640
uaire sa bhliain chun cabhrú leat le léitheoireacht ag an obair. Tá an
deontas soláthartha faoin gCiste Freastal Réasúnta na Roinne Coimirce
Sóisialaí.</p>

<p>Tá oibleagáid ar fhostóirí san earnáil phoiblí (ranna Stáit,
gníomhaireachtaí Stáit, údaráis áitiúla, rl.) éascaíocht a dhéanamh
do riachtanais a bhfoireann faoi mhíchumas. Ciallaíonn sé seo go gcuirtear
ar fáil teicneolaíocht chabhrach, trealamh oiriúnaitheach agus saoráidí,
áiseanna agus fearais. <span>Dá bharr sin níl fostóirí san earnáil
phoiblí ná a bhfostaithe faoi mhíchumas i dteideal an deontais Léitheora
Phearsanta a éileamh, mar gur chóir go gcuirfeadh na fostóirí seo na
seirbhísí sin ar fáil óna n-acmhainní féin.</span></p>

<p>Ní gá go mbeifeá cláraithe mar dhuine dall nó duine éigin le leibhéal
sonrach géire amhairc chun iarratas a dhéanamh ar an Deontas Léitheora
Phearsanta. Má tá tú ag fáil deacrachtaí le léamh ag an obair de bharr
lagú amhairc, ansin tá tú incháilithe chun iarratas a dhéanamh ar an
deontas. Ina theannta sin níl aon tástáil maoine i gceist leis an Deontas
Léitheora Phearsanta agus ní gá duit leibhéal áirithe ioncaim a bheith
agat chun iarratas a dhéanamh.</p>

<p>Más mac léinn tú atá ag freastal ar choláiste nó ollscoil agus má tá
tú ag fáil deacrachtaí le léitheoireacht de bharr lagú amhairc, ba chóir
duit dul i dteagmháil leis an Oifigeach Teagmhála Míchumais i do
choláiste/ollscoil. </p>

<h3>Léitheoirí Pearsanta</h3>

<p>Ní theastaíonn aon cháilíochtaí speisialta ag Léitheoirí Pearsanta.
Ní theastaíonn caighdeán faoi leith oideachais, saineolas ná cumas uathu
chun an t-eolas atá siad ag léamh a thuiscint. An t-aon rud a theastaíonn ó
Léitheoir Pearsanta ná caighdeán maith cumas léitheóireachta agus an cumas
chun léamh ós-ard ar bhealach a thabharfadh deis do dhuine eile tuiscint
céard atá sé nó sí ag rá.</p>

<p>Beidh sé tairbheach tú féin a chuir i gcleachtadh ar an ábhar
léitheoireachta sula dtosaíonn tú ag obair mar Léitheoir Pearsanta.
Tabharfaidh sé seo seans duit breithiúnas a dhéanamh ar cé chomh simplí,
casta nó teicniúil a bheidh an t-eolas agus tabharfaidh sé deis duit
seiceáil a dhéanamh ar fhuaimniú, foclóir, rl.</p>

<p>B'fhéidir go mbeadh ort an t-eolas seo a léamh ós-ard don duine eile nó
b'fhéidir go mbeadh ort an t-eolas seo a léamh isteach ar threalamh taifeadta
(m.sh., téipthaifeadán). Sula dtosaíonn tú ag obair ba chóir duit a fháil
amach cén bealach a mbeidh ort an t-ábhar a léamh. </p>

<h3>Léitheoir Pearsanta a earcú</h3>

<p>Más mian leat léitheoir pearsanta a fhostú, ba chóir duit ar dtús an
cinéal agus méid na hoibre léitheoireachta a dteastaíonn cabhair uait lena
aghaidh a leagan síos. Ba chóir duit iarracht a dhéanamh freisin oibriú
amach cé mhéid cabhair a theastóidh uait ar bhonn laethúil nó
seachtainiúil agus cé mhéid uaireanta an chloig sa lá nó sa tseachtain a
theastóidh an léitheoir uait. Ba chóir go mbeadh a fhios agat go n-íoctar
an Deontas Léitheora Phearsanta ar feadh uasmhéid de 640 uaire sa bhliain
agus go bhfuil ráta íocaíochta san uair socraithe (féach thíos faoi
"Rátaí"). </p>

<p>Tá roinnt bealaí éagsúla ann le fógra a dhéanamh go bhfuil seirbhísí
Léitheora Phearsanta ag teastáil. Cuireann roinnt daoine fógra i nuachtán
áitiúil, nó i bhfuinneog siopa áitiúil nó ar chlár fograí pobail (i.e.,
in ionad pobail áitiúil nó ionad siopadóireachta). </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Tá duine ar bith (seachas fostaithe san earnáil phoiblí) a bhfuil lagú
amhairc orthu nó atá dall agus a d’fhéadfadh tairbhe a bhaint as
seirbhísí Léitheora Phearsanta ar feadh suas le 640 uaire sa bhliain i
dteideal iarratais a dhéanamh ar an deontas.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Tá an cúnamh deontais curtha ar fáil ag ráta Íosphá Náisiúnta ar
feadh uasmhéid de 640 uaire. Braitheann an méid uaireanta sa tseachtain a
theastaíonn seirbhísí Léitheoireachta Pearsanta ar an gcinéal oibre atá i
gceist, agus ba chóir go mbeadh sé aontaithe idir tú féin agus do
Léitheoir roimhré. Is féidir leat níos mó a léamh faoi <a shape="rect" href="../rights_and_conditions/hours_of_work/working_week.html">uasmhéid
uaireanta oibre anseo</a>. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Is féidir leat iarratas a dhéanamh tú féin nó más fostóir tú is
féidir leat iarratas a dhéanamh ar Dheontas Léitheora Phearsanta thar cheann
fostaí. Caithfidh tú <a href="http://www.welfare.ie/en/pdf/PersonalReaderGrantPart1Application.pdf">Cuid
1 (pdf)</a> agus <a href="http://www.welfare.ie/en/pdf/PersonalReaderGrantPart2Application.pdf">Cuid
2 (pdf)</a> den fhoirm iarratais an Chiste Freastal Réasúnta a líonadh atá
le fáil ar líne. Tá siad le fáil i <a href="http://www.welfare.ie/en/Pages/Employment-Services-Offices.aspx">d'oifig
seirbhísí fostaíochta áitiúil</a> nó <a href="http://www.welfare.ie/en/Pages/Intreo---Contact-Information.aspx">ionad
Intreo</a> freisin.</p>

<p>Má tá lagú amhairc ort nó má tá tú dall, beidh an fhoireann i d'oifig
áitiúil sásta cabhrú leat an fhoirm iarratais a líonadh. </p>

<p>Más fostaí san earnáil phoiblí tú agus go dteastaíonn cabhair uait le
léamh ag an obair mar gheall ar lagú amhairc atá cheana ort nó atá
forásach, ba chóir duit teagmháil a dhéanamh leis an Oifigeach Teagmhála
Míchumais i d'Aonad Acmhainní Daonna.</p>

<p>Más macléinn tú atá ag freastal ar choláiste nó ollscoil in Éirinn
agus má tá tú ag fáil deacrachtaí le léitheoireacht de bharr lagú
amhairc, ba chóir duit dul i dteagmháil leis an Oifigeach Teagmhála
Míchumais i do choláiste/ollscoil. </p>
</div>
</div>
</html>
