<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Deontais chun an láthair-oibre a chuir in oiriúint agus a áisiú do
  fhoireann faoi mhíchumas
</title>
    
    <meta name="description" content="Tá cabhair deontais le fáil ag fostaithe faoi mhíchumas,     fostóirí agus daoine féin-fhostaithe faoi mhíchumas, a dteastaíonn uathu     oiriúnuithe a dhéanamh ar a láthair oibre, nó trealamh speisialta a     cheannach.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Deontais chun an láthair-oibre a chuir in oiriúint agus a áisiú do
  fhoireann faoi mhíchumas</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá cabhair dheontais le fáil d'fhostóirí, fostaithe agus daoine
féinfhostaithe faoi mhíchumas, a dteastaíonn uathu an láthair-oibre a chuir
in oiriúint nó trealamh speisialta a cheannach d'fhoireann faoi mhíchumas.
Tugtar <a href="http://www.welfare.ie/en/Pages/Workplace-Equipment-Adaptation-Grant.aspx">Deontas
um Oiriúnú Láthair-Oibre</a> ar an deontas seo agus tá sé soláthartha
faoin gCiste Freastal Réasúnta na Roinne Coimirce Sóisialaí. Is féidir
leat iarratas a dhéanamh ar an deontas má tá an duine faoi mhíchumas
fostaithe cheana nó ar tí a bheith fostaithe agat. Ar bhealach eile, má tá
tú faoi mhíchumas, is féidir leat iarratas a dhéanamh ar dheontas tú féin
má tá tú fostaithe cheana nó má tá chun fostaíocht a thosú. </p>

<p>Tá oibleagáid ar fhostóirí san earnáil phoiblí (mar shampla, ranna
stáit, gníomhaireachtaí Stáit, Feidhmeannacht na Seirbhíse Sláinte,
údaráis áitiúla) éascaíocht a dhéanamh do riachtanais a bhfoireann faoi
mhíchumas. Ciallaíonn sé seo go gcuirtear ar fáil teicneolaíocht
chabhrach, trealamh oiriúnaitheach agus saoráidí, áiseanna agus fearais.
<span>Dá bharr sin níl fostóirí san earnáil phoiblí ná a bhfostaithe
faoi mhíchumas i dteideal an deontais a éileamh leis an láthair-oibre a
áisiú nó a chuir in oiriúint dá bhfoireann faoi mhíchumas.</span>
(Caithfidh fostóirí seirbhísí poiblí a gcuid foinsí a úsáid chun na
seirbhísí seo a chur ar fáil.)</p>

<p>Tá samplaí de chuid de na hoiriúnuithe lena bhféadfaí deontas a
thabhairt áirithe sna nithe seo a leanas:</p>
<ul><li>Sinteiseoirí gutha do ríomhairí nó aimplitheoirí do theileafóin</li>
  <li>Córais aláraim le soilse gealánacha</li>
  <li>Mionathruithe ar fhoirgnimh (áirítear tógáil nó méadú ar rampa nó
    mionathruithe ar áiseanna leithris)</li>
  <li>Tiontaire Braille</li>
  <li>Ardaitheoirí staighre.</li>
</ul></div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Tá réimse leathan trealamh agus oiriúnuithe atá clúdaithe ag an deontas
seo. Ba chóir duit fios a bheith agat, áfach, nach bhfuil tú i dteideal
iarratais a dhéanamh ar dheontas cabhrach gach bliain. </p>

<p>Ní féidir leat ach an oiread iarratas a dhéanamh le haghaidh trealaimh a
cheannaíodh go siarghabhálach.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Is é €6,350 an t-uasdeontas atá ar fáil le trealamh a cheannach nó a
chur in oiriúint. Is féidir an deontas a úsáid freisin chun uasghrádú a
dhéanamh ar threalamh a cuireadh in oiriúint cheana agus ar íocadh deontas
lena aghaidh roimhe seo. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Is féidir leatsa nó le d'fhostóir iarratas a dhéanamh má tá tú
fostaithe nó chun tosú ar fhostaíocht. Caithfidh tú <a href="http://www.welfare.ie/en/pdf/WEAGApplicationPart1.pdf">Cuid 1 (pdf)</a>
agus <a href="http://www.welfare.ie/en/pdf/WEAGApplicationPart2.pdf">Cuid 2
(pdf)</a> den fhoirm iarratais an Chiste Freastal Réasúnta a líonadh atá le
fáil ar líne. Tá siad le fáil i <a href="http://www.welfare.ie/en/Pages/Employment-Services-Offices.aspx">d'oifig
seirbhísí fostaíochta áitiúil</a> nó <a href="http://www.welfare.ie/en/Pages/Intreo---Contact-Information.aspx">ionad
Intreo</a> freisin.</p>

<p>Ba chóir duit an trealamh agus/nó an t-oiriúnú a theastaíonn a lua
chomh maith leis an údar go bhfuil sé riachtanach agus meastacháin ar an
gcostas a chur ar fáil. Má chosnaíonn an trealamh nó oiriúnú níos mó
ná €700, beidh ort 2 mheastachán ar na costais a fháil ó sholáthraithe
difriúla. Má chosnaíonn an trealamh nó oiriúnú níos mó ná €1,500
ansin caithfidh tú 3 mheastachán ar na costais a fháil ó 3 sholáthraí
dhifriúil.</p>

<p>Nuair a bhíonn d'fhoirm iarratais líonta agus na meastacháin faighte,
déanfar athbhreithniú ar d'iarratas. Is é an trealamh nó oiriúnú is cuí
duitse an ceann a roghnófar (agus d'fhéadfadh sé nach é an meastachán is
ísle a bheadh ann). Íocfar an deontas go díreach ansin leis an iarrthóir
chun na costais a chlúdach.</p>

<p>Más oibrí san earnáil phoiblí tú agus go dteastaíonn nó go dteastódh
teicneolaíocht chabhrach nó oiriúnach nó athruithe ar do láthair-oibre
uait, ba chóir duit teagmháil dhíreach a dhéanamh leis an Oifigeach
Idirchaidreamh Míchumas i d’Aonad Acmhainní Daonna.</p>

<p>Caithfidh tú foirmeacha iarratais maidir le deontas trealamh nó oiriúnú
láthair oibre chomhlánaithe a sheoladh chuig <a href="http://www.welfare.ie/en/Pages/Employment-Services-Offices.aspx">d'oifig
seirbhísí fostaíochta áitiúil</a> nó <a href="http://www.welfare.ie/en/Pages/Intreo---Contact-Information.aspx">ionad
Intreo</a>. Ba chóir duit cóip den fháltas rud nó oiriúnaithe a bheith
iniata le d'iarratas.</p>
</div>
</div>
</html>
