<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Scéim Deontais um Ateangaire ag Agallamh Poist
</title>
    
    <meta name="description" content="Soláthraíonn an Scéim Deontais um Ateangaire ag Agallamh Poist deontas a cheadaíonn do dhaoine a bhfuil máchail éisteachta nó chainte acu, ateangaire gairmiúil a fháil a sholáthróidh seirbhísí dó/di ag an agallamh le haghaidh poist.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Scéim Deontais um Ateangaire ag Agallamh Poist</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Má tá tú ag freastal ar agallamh agus tú bodhar nó lag ar éisteacht
nó máchail chainte agat, d'fhéadfá buntáiste a bhaint as seirbhísí
ateangaireachta ag an agallamh. Soláthraíonn an Scéim Deontais um Ateangaire
ag Agallamh Poist deontas a cheadaíonn do dhaoine atá bodhar, a bhfuil lagú
éisteachta nó máchail chainte shuntasach acu, ateangaire gairmiúil a fháil
a sholáthróidh seirbhísí dó/di ag an agallamh le haghaidh poist. Má
thosaíonn tú ag obair, d’fhéadfá an deontas seo a fháil freisin chun
costais ateangaire ar feadh tréimhse ionduchtúcháin a íoc. Tá an deontas
soláthartha ag an gCiste Freastal Réasúnta na Roinne Coimirce
Sóisialaí.</p>

<p>Déanann daoine atá bodhar nó a bhfuil lagú éisteachta acu cumarsáid ar
mhórán bealaí, ag brath ar roinnt cúinsí. Samplaí de chuid de na cúinsí
seo ná: an méid éisteachta iarmharaigh, an cineál lagéisteachta, scileanna
teanga, aois inar thosnaigh an lagú, cumais urlabhra, scileanna
urlabhra-léitheoireachta, pearsantacht, intleacht, timpeallacht teaghlaigh,
agus cúlra oideachais. </p>

<p>Le linn agallaimh, is féidir le hateangaire cuidiú leat do chuid smaointe
a chur in iúl go soiléir agus gonta. Ní ceadmhach d'ateangairí a
úsáidtear le linn agallaimh le haghaidh poist páirt a ghlacadh sa chomhrá
agus glactar leis go bhfuil an fhaisnéis ar fad a mhalartaítear rúnda. Ní
chuirtear ná ní bhaintear aon ní ón idirghabháil a thiteann amach idir tú
féin agus an bord agallaimh. </p>

<p>Cuireann an doiciméad seo síos ar an <a href="http://www.welfare.ie/en/Pages/Job-Interview-Interpreter-Grant.aspx">Scéim
Deontais um Ateangaire ag Agallamh Poist</a> agus soláthraíonn sé
treoirlínte ginearálta d'fhostóirí agus d'fhostaithe roimh agus le linn an
agallaimh. </p>

<h3>Comhairle d'fhostaithe ag an agallamh </h3>

<p>Moltar duit seirbhísí ateangaireachta a eagrú tamall maith roimh dháta
féidearthach an agallaimh. Ceadóidh sé seo don bheirt agaibh teagmháil agus
plé a dhéanamh ar riachtanais ar leith (.i., cuir i láthair, srl.) go
bhféadfaí a bheith mar riachtanas de chuid an phróisis agallaimh. </p>

<p>Cinntigh go bhfuil cóip de do CV ag an ateangaire roimh an agallaimh agus
go bhfuil taithí ag an an bheirt agaibh ar théarmaíocht nó foclaíocht ar
leith ar bith go bhféadfaí a úsáid le linn an chomhrá, agus sibh
compordach leo. </p>

<p>Déan teagmháil leis an bhfostóir roimh an agallaimh chun ainm an
ateangaire a chur in iúl dóibh agus na socruithe ar fad a chur i gcrích. </p>

<h3>Comhairle d'fhostóirí ag an agallamh </h3>

<p>Caithfidh ateangairí a bheith ábalta aistriú sa dhá threo ar an bpointe.
Tá dhá chineál ateangaireachta ann: iaruaineach agus comhuaineach. </p>

<p>Le linn ateangaireachta iaruaineach, ba chóir don gcainteoir stopadh gach
1-5 nóiméad (go hiondúil ag deireadh gach "ailt" nó smaoineamh iomlán)
agus soláthraíonn an ateangaire an méid a bhí ráite sa sprioctheanga (.i.,
labhartha nó teanga chomharthaíochta). </p>

<p>Le linn ateangaireachta comhuaineach, tosóidh an ateangaire ag aistriú
cúpla soicind tar éis don gcainteoir tosú ag caint. Beidh an cineál
ateangaireachta úsáidte le linn an agallaimh ag brath ar roinnt ceisteanna
(mar shampla, deacracht an ábhair idir láimhe, srl.). Tá ateangaireacht
iaruaineach úsáidte níos minice le linn agallaimh agus seisiúin ceisteanna
agus freagraí, ach d'fhéadfaí meascán d'iaruaineach agus comhuaineach a
úsáid (ag brath ar oiriúnacht). <br>
Ba chóir duit labhairt go díreach leis an duine atá bodhar nó a bhfuil
lagú éisteachta acu (an t-agallaí), agus ní leis an ateangaire. Ba chóir
duit amharc sna súile leis an agallaí a choinneáil chun mothú cumarsáide
díreach a chur in iúl. </p>

<p>Ba chóir don ateangaire seasamh nó suí in aice leis an gcainteoir, agus
an duine atá bodhar nó lag ar éisteacht a bheith in aice leis an ateangaire
agus ábalta feiceáil go soiléir. Má tá sé i gceist ag an agallóir bogadh
thart laistigh den limistéar nó má bhíonn ilagallóirí i gceist, ba chóir
don agallaí iarraidh ar an ateangaire agus ar an agallóir cén áit is fearr
le suí. </p>

<p>Cuimhnigh go bhfuil an ateangaire cúpla focail taobh thiar den gcainteoir.
Tabhair go leor ama le críochnú roimh leanacht ar aghaidh ionas gur féidir
leis an duine atá bodhar nó a bhfuil lagú éisteachta aige ceisteanna a
iarraidh nó teacht isteach ar an gcomhrá. </p>

<p>D'fhéadfadh an ateangaire nó an duine atá bodhar nó a bhfuil lagú
éisteachta acu iarraidh ort moilliú síos nó focal nó abairt a athrá chun
soiléiriú a fháil. Mar an gcéanna, bí cinnte iarraidh maidir le rud a
athrá mura bhfuil sé soiléir. </p>

<p>Níor chóir duit iarraidh ar an ateangaire riamh "abair léi/leis..." mar
breathnaítear ar seo mar easpa ómóis agus dhrochbhéasa. </p>

<p>Nuair atá tú ag labhairt le duine atá bodhar nó a bhfuil lagú
éisteachta nó a bhfuil máchail chainte acu, ba chóir duit labhairt mar is
gnáth leat. Ní chuidíonn sé labhairt os ard, go háirithe má tá
ateangaire i láthair. Cuimhnigh i gcónaí labhairt go díreach leis (agus os
comhair) an agallaí - ní leis an ateangaire. </p>

<p>Ceadaigh don agallaí a c(h)uid abairtí a chríochnú. Tá sé tábhachtach
a mheabhrú go bhfuil patrúin cainte difriúla ag daoine le máchail chainte
nó theanga - dá bhrí seo is gá duit éisteacht go géar. Mura dtuigeann tú
céard a bhí ráite, iarr ceisteanna agus déan iad a athrá chun cinntiú go
bhfuil tú soiléir. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Má tá tú ag freastal ar agallamh, beidh gá agat ateangaire a fhoinsiú
agus a roghnú a bheidh mar thionlacan agat le linn an agallaimh. Cé gur
féidir leis an ateangaire a bheith ina c(h)ara, ina c(h)omhleacaí, nó ball
teaghlaigh, moltar duit ateangaire cáilithe gairmiúil a lorg. </p>

<p>Más amhlaidh go mbeidh tú ag freastal ar níos mó ná agallamh amháin,
is féidir leat iarratas a dhéanamh go mbeidh ateangaire i láthair ag gach
agallamh. Tá líon na n-agallamh gur féidir leat freastal orthu le
hateangaire neamhtheoranta. </p>

<p>Mura bhfuil tú ábalta teacht ar ateangaire, is féidir leat iarratas a
dhéanamh ar sheirbhísí ateangaireachta trí Seirbhís Teangaireachta Teanga
Comharthaíochta - féach 'Cá háit a dhéanfaidh mé iarratas' thíos. </p>

<h3>Fostaithe na hearnála phoiblí <br></h3>

<p>Tá dualgas ar fhostóirí na hearnála poiblí (ranna rialtais,
gníomhaireachtaí Stáit, Limistéir Fheidhmeannacht na Seirbhíse (FSS),
údaráis áitiúla, srl.) riachtanais a gcuid baill fhoirne atá faoi
mhíchumas a éascú. Ciallaíonn sé seo teicneolaíocht cúnta, trealamh agus
áiseanna oiriúnaitheacha, gléasanna agus seirbhísí eile a chur ar fáil
dá bhfostaithe atá faoi mhíchumas. </p>

<p>Más fostaí den earnáil phoiblí tú agus má bhíonn tú ag freastal ar
agallamh laistigh den earnáil phoiblí, ba chóir duit a bheith ar an airdeall
go bhfuil dualgas ar fhostóirí na hearnála poiblí a chinntiú go gcuirtear
seirbhísí ateangaireachta ar fáil duit má dhéanann tú iarratas orthu. Ní
bheifeá i dteideal mar sin éileamh a dhéanamh ar Dheontas Ateangaire Scéim
Deontais um Ateangaire ag Agallamh Poist. </p>

<p>Má tá tú ag freastal ar agallamh nó líon agallaimh le bheith i
d'fhostaí de chuid na hearnála phoiblí, tá tú i dteideal iarratas a
dhéanamh ar Dheontas um Ateangaire ag Agallamh Poist. Cibé ar bith, ba chóir
duit a bheith airdeall go bhfuil seans maith go ndéanfaidh d'fhostóir
ionchais de chuid na hearnála phoiblí teagmháil leat roimh an agallaimh,
chun iarraidh ort faoi riachtanais speisialta ar bith atá agat. Ag an staid
seo, is féidir leat iarratas a dhéanamh go gcuirfí seirbhísí
ateangaireachta ar fáil duit nó is féidir leat iarratas ar dheontas agus
ateangaire a eagrú duit féin. </p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Íocfaidh an Roinn Coimirce Sóisialaí táille de réir an ghnathráta do
thréimhse trí uair a' chloig ag baint úsáide as ateangaire cáilithe
gairmiúil. Íoctar costais taistil an ateangaire ag ráta socraithe atá
leagtha síos. D’fhéadfadh rátaí idirdhealú ateangairí athrú. Déantar
na rátaí idirdhealú idir ateangairí cáilithe gairmiúil agus ateangairí
eile.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Má tá tú ag freastal ar agallamh le haghaidh poist, ba chóir duit
teagmháil a dhéanamh le d'oifig seirbhísí fostaíochta áitiúil chun <a href="http://www.welfare.ie/en/pdf/JobInterviewInterpreterApplicationPart1.pdf">Cuid
1 (pdf)</a> agus <a href="http://www.welfare.ie/en/pdf/JobInterviewInterpreterApplicationPart2.pdf">Cuid
2 (pdf)</a> den fhoirm iarratais an Chiste Freastal Réasúnta atá le fáil ar
líne, a aimsiú. Comhlánaigh an fhoirm iarratais (má tá aon deacrachtaí
agat an fhoirm iarratais a chomhlánú, cuideoidh baill fhoirne ó d'oifig
seirbhísí fostaíochta áitiúil leat). </p>

<p>Tabhair d'fhoirm iarratais chuig an agallamh, áit a dhéanfaidh d'fhostóir
agus d'ateangaire í a shíniú agus a stampáil. Nuair a sheolann tú an
fhoirm iarratais sínithe agus stampáilte ar ais ag d'oifig seirbhísí
fostaíochta áitiúil, déanfar íocaíocht go díreach leis an ateangaire.
<br></p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Déan teagmháil le <a href="http://www.welfare.ie/en/Pages/Employment-Services-Offices.aspx">d'oifig
seirbhísí fostaíochta áitiúil</a> nó <a href="http://www.welfare.ie/en/Pages/Intreo---Contact-Information.aspx">ionad
Intreo.</a></p>

<p>
</p><div class="inlinesio">
<p>
</p><div>
<h3>Seirbhís Teangaireachta Teanga Comharthaíochta</h3>
<p>
  

  
  Baile Bodhar Éireann<br>Bóthar Ráth Tó<br>An Chabrach<br>Baile Átha Cliath<br>Éire
  <br>
  
</p>
<p>
  

  
  <strong>Teil:</strong>0761 07 8440 or 087 9806996
  <br>
  

  

  
  <strong>Facs:</strong>(01) 838 0243
  <br> 
  

  
  <strong>Láithreán Gréasáin:</strong> <a href="http://slis.ie/index.php/home/">http://slis.ie/index.php/home/</a>
  <br>
  

  

  

  
  <strong>R-phost:</strong> <a href="mailto:bookings@slis.ie">bookings@slis.ie</a>
  <br>
  
</p>
</div></div>

</div>
</div>
</html>
