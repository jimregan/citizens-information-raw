<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Gnó a dhúnadh nó a dhíol
</title>
    
    <meta name="description" content="Faigh eolas faoi na ceisteanna d&#39; úinéir gnó a bhfuil dúnadh nó aistriú gnó os a c(h)omhair. Tugtar eolas ar leachtú, fostaithe, agus dómhainneacht.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Gnó a dhúnadh nó a dhíol</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l3bc7d">Tradálaí aonair</a></li><li><a href="#l0dc08">Cuideacht</a></li><li><a href="#l4c84b">Fostaithe agus gnó a dhúnadh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá neart ceisteanna le freagairt ag úinéir gnó a bhfuil dúnadh gnó nó
aistriú gnó os a c(h)omhair. Tá sé mar chuspóir ag an gcáipéis seo eolas
den scoth a chur ar fáil duit faoi na ceisteanna seo agus nascanna a chur ar
fáil do mhioneolas chun treoir a thabhairt duit tríd an bpróiseas seo.</p>

<p></p>
</div>
<div class="topic base_rules">
<h2 class="topic base_rules_title" id="l3bc7d">Tradálaí aonair</h2>

<p>Más trádálaí aonair thú, níl an próiseas casta in aon chor. Níl ort
ach stop a chur leis an trádáil agus do chuid cliant agus soláthróirí a
chur ar an eolas nach mbeidh tú i mbun gnó a thuilleadh. Is gá duit taifid
airgeadais agus eile a choimeád ar feadh 6 bliana i ndiaidh an dúnta.</p>

<p>Má úsáideann tú ainm gnó, ní mór duit an <a href="http://www.cro.ie/">Oifig um Chlárú Cuideachtaí</a> a chur ar an eolas
gur stop tú leis an trádáil laistigh de 3 mhí. Déanann tú seo trí leas a
bhaint as <a href="https://www.cro.ie/Portals/0/Business%20Names%20Forms/RBN3%20v2%20Irish%20fillable%202016.pdf">Foirm
RBN3 (pdf).</a></p>

<p>Is féidir leat do chlárú cánach agus CBL a chealú leis na
Coimisinéirí Ioncaim trí <a href="http://www.revenue.ie/en/tax/it/forms/trcn1.pdf">Fhógra um Chealú
Clárú Cánach (foirm TRCN1) (pdf)</a> a chomhlánú.</p>

<p>Má tá fiacha ag creidiúnaithe ort, tá tú freagrach go pearsanta as na
fiacha sin. Léigh níos mó inár ndoicméad faoi <a href="../../../money_and_tax/personal_finance/debt/dealing_with_debt.html">fhadhbanna
fiachais</a>. </p>
</div>
<div class="topic base_rates">
<h2 class="topic base_rates_title" id="l0dc08">Cuideacht</h2>

<h3>Foirceannadh deonach </h3>

<p>Má tá do ghnó ionchorpraithe mar chuideachta b’fhéidir go mbeifeá ag
iarraidh do ghnó a dhúnadh le dhul ar scor nó ar chúis phearsanta eile.
Tugtar leachtú ar an bpróiseas ina ndéantar cuideachta a fhoirceannadh le
nach mbeidh sí ann a thuilleadh trí a cuid sócmhainní a úsáid chun a
fiacha a ghlanadh. Is leachtaitheoir an duine a cheaptar leis an gcuideachta a
fhoirceannadh agus ag a bhfuil sé de phríomhfheidm sócmhainní na cuideachta
a dhiúscairt, a cuid fiach a íoc nó a réiteach agus aon bharrachas a
leithdháileadh dá cuid ball. Nuair atá cuideachta á leachtú, is gnách
gurb é an leachtaitheoir a ghlacann cumhachtaí na stiúrthóirí. Tá 2
chineál leachtú deonach ann. Is iad sin ná: </p>
<ul><li><p><strong>Leachtú deonach na mBall:</strong> Seo nuair a dhéanann
    baill cuideachta atá in ann a fiacha a ghlanadh cinneadh í a
    fhoirceannadh. Mar chuid den phróiseas ní mór do thromlach de
    stiúrthóirí na cuideachta dearbhú sócmhainneachta a dhéanamh.
    Ciallaíonn an dearbhú seo go bhfuil fiosrú déanta acu ar ghnóthaí na
    cuideachta agus go gcreideann siad go mbeidh sí in ann a fiacha a ghlanadh
    laistigh de thréimhse áirithe. </p>
  </li>
  <li><p><strong>Leachtú deonach na gCreidiúnaithe:</strong> Seo nuair nach
    bhfuil cuideachta in ann a fiacha a íoc nuair a bhíonn siad dlite.
    Uaireanta tarlaíonn sé seo nuair a dhéantar leachtú deonach na mball a
    athrú go leachtú deonach na gcreidiúnaithe. I gcásanna eile, tarlaíonn
    sé nuair a shocraíonn baill cuideachta gur chóir, de bharr fiacha na
    cuideachta, í a dhíscaoileadh mar leachtú deonach na gcreidiúnaithe.
    </p>
  </li>
</ul><h3>Dócmhainneacht </h3>

<p>Ciallaíonn leachtú neamhdheonach go ndéanann an chúirt cuideachta a
fhoirceannadh. Go hiondúil, tarlaíonn sé seo tar éis do bhall nó do
chreidiúnaí ar bith sa chuideachta é a thionscnamh. I gcásanna áirithe, is
féidir leis tarlú ar ordú ón Aire Post, Fiontar agus Nuálaíochta. Ceapann
an chúirt leachtaitheoir agus déanann sí maoirseacht ar an bpróiseas
leachtaithe. </p>

<p>D’fhéadfadh sé go gceapfadh an chúirt glacadóir, nó glacadóir a
cheapadh agus comhaontú iasachta á fhorghníomhú. Ceaptar an glacadóir le
seilbh a ghlacadh ar shócmhainní na cuideachta a úsáideadh mar urrús le
haghaidh iasachta, ar nós morgáiste. Nuair atá sócmhainní áirithe de
chuid na cuideachta in úsáid mar urrús le haghaidh iasachta, díolann an
glacadóir na sócmhainní seo thar ceann an iasachtóra. </p>

<p>Má théann cuideachta i mbun scrúdaitheoireachta, ciallaíonn sé go
bhfuil cúrsaí airgeadais na cuideachta i ndroch-chaoi, ach go bhfuil seans
ann i gcónaí go leanfaidh sí ar aghaidh. Scrúdaitheoir is ea an duine a
cheapann an chúirt do chuideachta le seasamh na cuideachta a mheasúnú agus
le plean tarrthála a réiteach don chuideachta.</p>

<p>Is féidir leat tuilleadh sonraí a fháil sa <a href="http://www.odce.ie/Portals/0/Documents/Media%20and%20Publications/Publications/Information%20Books/Liquidators,%20Receivers%20and%20Examiners.pdf">bileog
faisnéise (pdf)</a> a d’fhoilsigh Oifig an Stiúrthóra um Fhorfheidhmiú
Corparáideach. Tá <a shape="rect" href="http://www.odce.ie/en-gb/publications/publicationsrelatingtoliquidations.aspx">liosta
de chuideachtaí dócmhainneacha atá i mbun leachtaithe</a> ar láithreán
gréasáin Oifig an Stiúrthóra um Fhorfheidhmiú Corparáideach.</p>
</div>
<div class="topic base_howtoapply">
<h2 class="topic base_howtoapply_title" id="l4c84b">Fostaithe agus gnó a dhúnadh</h2>

<p>Nuair a dhúntar/aistrítear gnólacht, cosnaíonn an dlí cearta fostaithe
sna cúinsí seo.</p>

<p>Mura dteastaíonn seirbhísí roinnt de d’fhostaithe uait a thuilleadh (de
bharr go bhfuil agat deacrachtaí airgeadais nó go bhfuil do ghnóthas á
atheagrú agat) b’fhéidir go mba ghá duit iad a dhéanamh <a href="../../unemployment_and_redundancy/redundancy/overview_redundancy.html">iomarcach</a>.
Ní mór duit a chinntiú go leantar nósanna imeachta córa: áirítear
critéir áirithe roghnaithe córa, fógra ar a laghad 2 sheachtain a thabhairt
do d'fhostaithe agus an íocaíocht iomarcaíochta a íoc leis an bhfostaí ar
dháta na dífhostaíochta. D’fhéadfadh do chuid fostóirí bheith i
dteideal éileamh a tharraingt aníos maidir le dífhostú éagórach má
shíleann siad gur roghnaíodh go héagórach iad le haghaidh iomarcaíochta
nó má mheasann siad nárbh ann do chás ceart iomarcaíochta. </p>

<p>Is scéim í <a href="http://www.welfare.ie/EN/Schemes/RedundancyandInsolvency/insolvency/Pages/Index.aspx">Scéim
Íocaíochtaí Dócmhainneachta</a> a cuireadh ar bun chun teidlíochtaí
áirithe atá fós gan comhlíonadh a íoc nuair a cuireadh deireadh le
fostaíocht. Ní bhaineann sé seo ach le dócmhainneacht fostóra. </p>

<h3>Comhiomarcaíochtaí</h3>

<p>Faoi na <a href="http://www.acts.ie/ga.act.1977.0007.1.html">hAchtanna Um
Chaomhnú Fostaíochta 1977-2007</a> ní foláir d'fhostóirí a bhfuil
pleananna <a shape="rect" href="../../unemployment_and_redundancy/redundancy/collective_redundancies.html">comhiomarcaíochta
</a>acu eolas a chur ar fáil d'ionadaithe fostaithe. Ní mór dóibh eolas ar
leith maidir leis na hiomarcaíochtaí atá beartaithe a chur ar fáil do na
hionadaithe agus iad a phlé leo ar a laghad 30 lá roimh a tharlaíonn an
chéad dífhostú. Tá sé amhlaidh chun féachaint an féidir na
hiomarcaíochtaí a sheachaint nó a dtorthaí a mhaolú. </p>

<p>Éilíonn an <a shape="rect" href="http://www.oireachtas.ie/documents/bills28/acts/2006/A906.pdf">tAcht um
Fhostaithe (Faisnéis agus Comhchomhairle a Sholáthar) 2006 (pdf)</a> ar
fhostóirí atá 50 fostaithe nó níos mó acu dul i gcomhairle le
d’fhostaithe i dtaobh athruithe móra na láithreach oibre, lena náirítear
tograí comhiomarcaíochta.</p>

<h3>Scéim Íocaíochtaí Iomarcaíochta</h3>

<p>Tá an uile fhostaí incháilithe i dteideal <a href="../../unemployment_and_redundancy/redundancy/redundancy_payments.html">iocaíocht
iomarcaíochta reachtúla</a> nuair a dhéantar iomarcach iad. Má íocann tú
an teidlíocht iomarcaíochta reachtúla agus má thugann tú fógra ceart
iomarcaíochta do d’fostaithe i 2012, tá tú i dteideal lacáiste 15% a
fháil ón gCiste Árachais Shóisialta (SIF). Ní íocfar <a href="http://www.welfare.ie/en/Pages/employerrebate.aspx">aon lacáiste i gcás
go mbristear duine as post ar chúis iomarcaíochta ar an 1 Eanáir 2013 nó
dá éis.</a></p>

<h3>Aistriú gnóthais</h3>

<p>Chuir an Aontas Eorpach rialacháin áirithe ar bun chun cearta fostaithe <a shape="rect" href="../../rights_and_conditions/contracts_of_employment/transfer_of_business.html">i
gcás aistrithe gnóthais</a> a chosaint. Tá an cosaint seo i bhfeidhm in
Éirinn agus forálann siad go n-aistreofar cearta agus oibleagáidí an
bhunúinéara a eascraíonn as caidreamh bunaithe ar chonradh fostaíochta atá
i bhfeidhm ag dáta an aistrithe go dtí an úinéir nua (an t-aistrí). <br></p>
</div>
</div>
</html>
