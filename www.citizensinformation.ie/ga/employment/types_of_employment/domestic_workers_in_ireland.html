<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cearta fostaíochta oibrithe tí
</title>
    
    <meta name="description" content="Cad is oibrí tí ann? Sracthuairisc ar chearta fostaíochta daoine a oibríonn i dtithe príobháideacha.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cearta fostaíochta oibrithe tí</h1>
	
<ul class="anchorlinks"><li><a href="#lc66f4">Réamhrá</a></li><li><a href="#lf5b0f">Cearta fostaíochta</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li><li><a href="#l0c5c0">Cáin agus ÁSPC a íoc ar son oibrí tí i do theach
féin</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tugtar <em>oibrí tí</em> ar dhuine a fhostaítear chun cúraimí éagsúla
a chur i gcrích i dteach príobháideach. Is iondúil go dtéann na
húinéirí tí féin i dteagmháil leo chun na cúraimí seo a leagan amach
dóibh. Tá glantachán agus tíos mar shamplaí den chineál oibre a dhéanann
oibrithe tí. D'fhéadfaí cúram leanaí, cúram do dhaoine scothaosta nó
cúram do dhaoine le míchumas a leagan amach dóibh freisin. Is féidir le
hoibrithe tí obair pháirtaimseartha nó lánaimseartha a dhéanamh, agus
cónaíonn siad i dteach an fhostóra i gcásanna áirithe. Is rannóg faoi
leith d'oibrithe tí iad cúntóirí cúraim agus <a shape="rect" href="../../../health/care_in_your_community/home_helps.html">cúntóirí
baile</a>. Tá bileog faoi na <a href="https://www.workplacerelations.ie/en/Publications_Forms/Domestic-Workers-in-Ireland.pdf">cearta
fostaíochta oibrithe tí (pdf)</a> ar fáil.</p>

<p>Is oibrithe imirceacha iad go leor de na hoibrithe tí a fhostaítear agus
is iondúil nach as an Limistéar Eorpach Eacnamaíoch (LEE) iad. Is gá go
mbeadh <a shape="rect" href="../migrant_workers/employment_permits/overview_employment_permits.html">ceadanna
fostaíochta</a> ag na fostaithe seo chun obair a dhéanamh in Éirinn.</p>

<p>Cuireann an <a href="https://www.workplacerelations.ie/en/Good_Workplace_Relations/codes_practice/COP10/">Cód
Cleachtais um Dhaoine a Fhostaítear i dTithe Daoine Eile a Chosaint</a> ar
theidlíocht oibrithe tí na cearta agus cosaint fostaíochta atá ar fáil d'
fhostaithe eile agus ar dhualgas fhostóir chun eolas a thabhairt do na
fostaithe seo maidir leis a gcearta. I Iúil 2014, chinn an Rialtas an <a href="http://www.djei.ie/en/News-And-Events/Department-News/2014/July/Minister-Bruton-announces-ratification-of-ILO-Convention-on-Decent-Work-for-Domestic-Workers-.html">Coinbhinsiún
maidir le hObair Chuibhiúil d’Oibrithe Tí na hEagraíochta Idirnáisiúnta
Saothair a dhaingniú</a>.</p>

<p>Má oibríonn tú i dteach duine éigin mar ghlantóir nó mar chúramóir
anois agus arís, d'fhéadfadh nach bhfuil tú fostaithe mar oibrí tí -
féach 'Cáin agus ÁSPC a íoc ar son oibrí tí' thíos. D'fhéadfá a bheith
fostaithe ag gníomhaireacht (oibrí gníomhaireachta a bheadh ionat) nó
d'fhéadfá a bheith <a shape="rect" href="../self_employment/self_employment_as_an_individual.html">féinfhostaithe</a>.
Is tusa atá freagrach as do cháin féin a íoc má tá tú féinfhostaithe,
agus ní bhaineann reachtaíocht um chearta fostaíochta leat. </p>
</div>

<div class="topic base_rules">
<h2 class="topic base_rules_title" id="lf5b0f">Cearta fostaíochta</h2>

<p>Tá mórán na cearta fostaíochta céanna ag daoine a oibríonn i dtithe
daoine eile agus atá ag oibrithe eile. Ní bhíonn fostóirí agus fostaithe i
gcónaí go hiomlán ar an eolas i dtaobh na gceart seo, áfach. </p>

<p>An t-aon áit go bhfuil difríocht idir cearta oibrithe tí agus cearta
oibrithe eile ná i dtaobh rochtain ar fhostaíocht. Tá sé neamhdhleathach
leithcheal a dhéanamh ar fhostaithe ionchais agus iad á bhfostú (mar
shampla, nuair a chuirtear faoi agallamh iad agus nuair a roghnaítear iad).
Baineann eisceacht leis seo i gcás go mbeidh an post á chomhlíonadh i dteach
duine éigin. Sa chás seo níl sé neamhdhleathach leithcheal a dhéanamh ar
fhostaithe ionchais tí nuair a chuirtear faoi agallamh iad agus nuair a
roghnaítear iad. D'fhéadfadh fostóirí a áiteamh go bhfuilid ag lorg mná
chun aire a thabhairt do leanaí, mar shampla, agus ní bheadh leithcheal á
dhéanamh acu de réir an dlí. Tugann <a href="../equality_in_work/equality_in_the_workplace.html">reachtaíocht in
aghaidh leithcheala</a> cosaint iomlán don fhostaí chomh luath agus a
ghlactar leis an bpost, áfach. </p>

<h3>Conradh fostaíochta</h3>

<p><a shape="rect" href="" name="More" id="More"></a>Tá sé de cheart ag
oibrithe tí <a shape="rect" href="../../rights_and_conditions/contracts_of_employment/contract_of_employment.html">conradh
fostaíochta</a> a fháil i scríbhinn, a shainíonn a dtéarmaí agus a
gcoinníollacha fostaíochta. Caithfidh bheith cuimsithe lán-ainmneacha
fostóir agus fostaí agus an teideal poist nó cineál oibre, an phá agus
uaireanta. Níl sé ceadmhach na coinníollacha seo a athrú in éagmais aontú
an fhostaithe. </p>

<h3>Tuarastail agus cáin</h3>

<p>Tá sé de cheart ag oibrithe tí an <a shape="rect" href="../../rights_and_conditions/pay_and_employment/pay_inc_min_wage.html">t-íosphá</a>
a thuilleamh agus <a shape="rect" href="../../rights_and_conditions/pay_and_employment/pay_slip.html">duillín
pá</a> a fháil. Má oibríonn siad ar an Domhnach tá siad i dteideal pá
bhreise nó am íoctha saor ó obair a fháil. Ba cheart d’oibrithe tí
cáin, ÁSPC agus Muirear Sóisialta Uilíoch (MSU) a íoc ar an gcaoi chéanna
le fostaithe eile. Tá an fhreagracht ar an bhfostóir an cháin seo a asbhaint
ó phá an oibrí agus an ranníocaíocht fostóra ÁSPC thar do cheann a íoc
– féach 'Cáin, MSU agus ÁSPC oibrí tí a íoc' thíos.</p>

<h3>Asbhaintí ó phá </h3>

<p>Má thugtar leaba agus lóistín d'fhostaithe mar chuid dá bhfostaíocht,
féadfaidh fostóirí é seo a asbhaint óna bpá. Ní mór don asbhaint a
bheith cóir agus réasúnach, agus a bheith sonraithe i gconradh fostaíochta,
agus caithfear fógra scríofa a thabhairt don fhostaí i dtaobh na hasbhainte.
Cuirtear na méideanna seo a leanas le haghaidh bia agus/nó leaba soláthartha
ag an bhfostóir san áireamh agus an t-íosráta pá á ríomh:</p>

<p><strong>Cothú agus iostas iomlán:</strong> €54.13 sa tseachtain nó
€7.73 sa lá <br><strong>Cothú amháin:</strong> €32.14 sa tseachtain nó €4.60 sa lá <br><strong>Iostais amháin:</strong> €21.85 nó €3.14 sa lá </p>

<p>Ní mór d'asbhaintí ar chúiseanna eile, mar shampla, bristeacha nó
caillteanas do fhostóir, critéir comhchosúil a shásamh. Caithfidh an
conradh sonrú gur féidir na hasbhaintí seo a dhéanamh, caithfidh an
asbhaint a bheith cóir agus caithfidh an fostóir fógra scríofa a thabhairt
don fhostaí i dtaobh na hasbhainte. </p>

<p><strong>Pá breoiteachta:</strong> Níl sé de cheart reachtúil
(dlíthiúil) ag oibrithe pá breoiteachta a fháil ach ba chóir go sonródh a
c(h)onradh (téarmaí agus coinníollacha fostaíochta) na gnáthaimh a
leanfadh an fostaí dá mbeadh sé/sí <a shape="rect" href="../../rights_and_conditions/leave_and_holidays/sick_leave.html">neamhábalta
ar obair a dhéanamh</a> de bharr tinnis, mar aon leis na socruithe pá don
tréimhse sin. </p>

<h3>Uaireanta oibre</h3>

<p>Is é 48 uair an chloig ar an meán in aghaidh na seachtaine an <a shape="rect" href="../../rights_and_conditions/hours_of_work/working_week.html">t-uasmhéid
oibre</a> gur féidir le fostaí a chomhlíonadh. Ní mór don fhostóir
taifead a choimeád den líon uaireanta a fhostaítear an t-oibrí tí. Tá sé
de cheart ag oibrithe tí 11 uair a chloig as a chéile a bheith saor acu gach
24 uair, mar aon le 24 uair saor in aghaidh na seachtaine ar an laghad. Chomh
maith leis sin, tá sé de cheart acu sos 15 nóiméad a fháil tar éis 4
huaire go leith oibre agus sos 30 nóiméad a fháil tar éis 6 huaire a chloig
oibre. </p>

<h3>Dínit agus príobháideachas</h3>

<p>Foráiltear sa Chód Cleachtais gur cheart don fhostóir meas a léiriú ar
dhínit agus ar phríobháideachas an fhostaí. Más gá don fhostaí cónaí
sa bhaile, ba cheart don fhostóir seomra príobháideach slán a sholáthar
ina bhfuil leaba. Má tá ar fhostaithe seomra a roinnt, ba cheart comhaontú a
dhéanamh air seo roimh ré. Ba cheart d’fhostaithe é a dhéanamh furasta do
na fostaithe chun dul i mbun a ngníomhaíochtaí pearsanta lasmuigh d’am
oibre na bhfostaithe.</p>

<p>Foráiltear sa Chód Cleachtais, chomh maith, nár cheart don fhostóir
cáipéisí pearsanta an fhostaí a shiarchoinneáil, ar nós pas nó víosa,
ná níor cheart cosc a chur ar an bhfostaí ó bheith mar chomhalta de
cheardchumann.</p>

<h3>Saoire bhliantúil agus saoirí phoiblí </h3>

<p>Tá sé de cheart ag oibrithe lánaimseartha <a shape="rect" href="../../rights_and_conditions/leave_and_holidays/annual_leave_public_holidays.html">4
sheachtain saoire le pá</a> a fháil in aghaidh na bliana (is é seo an
t-íosmhéid dleathach ach d'fhéadfaí níos mó a fháil). Tá sé de cheart
acu 2 sheachtain saoire as a chéile a ghlacadh, chomh maith, agus íocaíocht
a lorg ar an tréimhse seo roimh réidh. Tá 9 <a shape="rect" href="../../rights_and_conditions/leave_and_holidays/public_holidays_in_ireland.html">saoire
phoiblí</a> agus tá sé de cheart ag oibrithe tí íocaíocht a fháil ar na
laethanta seo nó eile, lá saoire eile a fháil ina ionad nó lá saoire
breise le pá a fháil. Má théann oibrí ar saoire ón mbaile lena
f(h)ostóir, glactar leis gur obair atá i gceist leis seo agus tá an fostaí
i dteideal pá iomlán a fháil don tréimhse seo. </p>

<h3>Taifid fostaíochta</h3>

<p>Tá ar fhostóirí taifid áirithe a choimeád maidir lena fhostaithe. Is
amhlaidh atá seo lena thaispeáint go gcomhlíonann siad an reachtaíocht
fostaíochta. Teastóidh rochtain ar na taifid seo ó chigirí an Údaráis
Náisiúnta um Chearta Fostaíochta le linn imscrúdú. Féadfaidh tú teacht
ar <a href="https://www.workplacerelations.ie/en/Publications_Forms/WRC_Guide_to_Inspections_.pdf">threoir
maidir le conas a thugtar faoi imscrúduithe (pdf)</a> ar
workplacerelations.ie.</p>

<h3>Dífhostú agus fógra </h3>

<p>Tá oibrithe i dteideal <a href="../unemployment_and_redundancy/losing_your_job/losing_job_entitlements.html">íosmhéid
fógra a fháil má bhristear iad as a bpoist</a>. Tá cosaint ag oibrithe ó
<a shape="rect" href="../../unemployment_and_redundancy/dismissal/unfair_dismissal.html">dhífhostú
éagórach</a> má tá siad ag obair dá bhfostóir le níos mó ná bliain.
Tá cosaint acu ó dhífhostú éagórach agus iad ag obair le níos lú ná
bliain más amhlaidh go mbaineann an dífhostú le gníomhaíocht áirithe, mar
shampla, ballraíocht ceardchumainn, toircheas nó teidlíocht i leith an
íosphá. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Ba chóir duit gearáin faoi chearta fostaíochta agus comhionannais a
sheoladh chuig na gCoimisiún um Chaidreamh san Áit Oibre. Caithfidh tú an
fhoirm ghearáin ar líne a úsáid á fáil ar <a href="https://www.workplacerelations.ie/en/Complaints_Disputes/Refer_a_Dispute_Make_a_Complaint/">workplacerelations.ie</a>.</p>

<p>Téann Comhar Ceardchumann na hÉireann (CCCÉ) i mbun feachtais chun
oibrithe tí a chur ar an eolas i dtaobh a gceart agus is féidir leis
faisnéis faoi cheardchumainn a sholáthair. <a shape="rect" href="http://www.ictu.ie/download/pdf/domestic_english.pdf">Tá fáil ar
leabhrán CCCÉ i dtaobh chearta na n-oibrithe tí (pdf).</a> Is imircigh go
leor de na hoibrithe tí agus tugann an tIonad um Chearta Imirceach Éire
tacaíocht d'oibrithe imirceacha.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Coimisiúin um Chaidreamh san Áit Oibre</h3>
<p>
  
  <span class="field_dept address_field">Seirbhíse Faisnéise agus Custaiméara<br></span>
  

  
  Bóthar Uí Bhriain<br>Ceatharlach<br>R93 W7W2<br>Éire
  <br>
  
</p>
<p>
  
  <strong>Uaireanta Oscailte:</strong>Luan go hAoine 9.30rn go 5in
  <br>
  

  
  <strong>Teil:</strong> (059) 917 8990  
  <br>
  

  
  <strong>Lóghlao:</strong> 1890 80 80 90
  <br>
  

  
  <strong>Facs:</strong>(059) 917 8909
  <br> 
  

  
  <strong>Láithreán Gréasáin:</strong> <a href="https://www.workplacerelations.ie/en/">https://www.workplacerelations.ie/en/</a>
  <br>
  

  

  

  
</p>
</div></div>


<p>
</p><div class="inlinesio">
<p>
</p><div>
<h3>Comhar Ceardchumann na hÉireann</h3>
<p>
  

  
  31-32 Cearnóg Parnell<br>ZZZ<br>Ireland
  <br>
  
</p>
<p>
  

  
  <strong>Teil:</strong>(01) 8897777
  <br>
  

  

  
  <strong>Facs:</strong>(01) 8872012
  <br> 
  

  
  <strong>Láithreán Gréasáin:</strong> <a href="http://www.ictu.ie/">http://www.ictu.ie/</a>
  <br>
  

  

  

  
  <strong>R-phost:</strong> <a href="mailto:congress@ictu.ie">congress@ictu.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Ionad um Chearta Imirceach Éire</h3>
<p>
  

  
  37 Sráid an Dáma<br>Baile Átha Cliath 2<br>Éire
  <br>
  
</p>
<p>
  

  
  <strong>Teil:</strong>(01) 889 7570
  <br>
  

  

  
  <strong>Facs:</strong>(01) 889 7579
  <br> 
  

  
  <strong>Láithreán Gréasáin:</strong> <a href="http://www.mrci.ie">http://www.mrci.ie</a>
  <br>
  

  

  

  
  <strong>R-phost:</strong> <a href="mailto:info@mrci.ie">info@mrci.ie</a>
  <br>
  
</p>
</div></div>

</div>
<div class="topic further_info">
<h2 class="further_info" id="l0c5c0">Cáin agus ÁSPC a íoc ar son oibrí tí i do theach
féin</h2>

<p>Ba cheart d’oibrithe tí cáin, ÁSPC agus MSU a íoc ar an gcaoi chéanna
le fostaithe eile. Má tá duine fostaithe agat le hobair a dhéanamh sa teach
amhail tíos nó cúram do leanaí nó do dhaoine scothaosta, agus má tá
€40 nó níos mó á íoc agat leis/léi in aghaidh na seachtaine, ní mór
duit <a shape="rect" href="http://www.revenue.ie/en/business/paye/guide/employers-guide-paye-registration.html">clárú
mar fhostóir</a> leis na Coimisinéirí Ioncaim. Mar fhostóir, tá tú
freagrach as ÍMAT (cáin), ÁSPC agus MSU a asbhaint ó phá d’fhostaí. Ní
mór duit <a shape="rect" href="/ga/social_welfare/irish_social_welfare_system/social_insurance_prsi/employer_s_duty_to_pay_social_insurance_prsi.html">ranníocaíochtaí
ÁSPC an fhostóra</a> a íoc freisin ar son d’fhostaí leis an <a shape="rect" href="/ga/social_welfare/irish_social_welfare_system/social_insurance_prsi/social_insurance_in_ireland.html">gCiste
Árachais Shóisialaigh</a> náisiúnta. </p>

<p>Le clárú mar fhostóir aonair le haghaidh ÍMAT agus ÁSPC, déanann tú
é <a href="http://www.revenue.ie/ga/online/ros/index.html">tríd an tseirbhís
ar líne</a> na gCoimisinéirí Ioncaim a úsáid. Ní féidir le daoine
áirithe clárú ach amháin tríd foirm cláraithe cánach, <a shape="rect" href="http://www.revenue.ie/en/tax/vat/forms/formtr1.pdf">TR1 (pdf)</a> a
líonadh agus tá tuilleadh faisnéise maidir leo ar fáil <a href="http://www.revenue.ie/ga/online/eregistration/index.html">anseo</a>.
Gheobhaidh tú deimhniú go bhfuil tú cláraithe mar fhostóir mar aon le
d’uimhir chláraithe fostóra le haghaidh ÍMAT. Gheobhaidh tú faisnéis
freisin maidir leis an gcóras ÍMAT agus na nósanna imeachta a bhaineann
leis. </p>

<p>Tá <a shape="rect" href="http://www.revenue.ie/en/business/paye/guide/index.html">Eolaí
d’Fhostóirí maidir le ÍMAT</a> ar fáil ar láithreán gréasáin na
gCoimisinéirí Ioncaim, ina bhfuil rannáin ar <a shape="rect" href="http://www.revenue.ie/en/business/paye/guide/employers-guide-paye-recommencing.html">fhostaithe
nua</a>, <a shape="rect" href="http://www.revenue.ie/en/business/paye/guide/employers-guide-paye-tax-due.html">an
cháin dhlite a ríomh</a> agus <a shape="rect" href="http://www.revenue.ie/en/business/paye/guide/employers-guide-paye-prsi.html">ÁSPC</a>.
Ní mór duit <a shape="rect" href="../../rights_and_conditions/pay_and_employment/pay_slip.html">duillín
pá</a> ina bhfuil sonraí ar an ÍMAT, ÁSPC agus MSU a asbhaineadh a
thabhairt don fhostaí nuair a íocann tú iad. </p>

<p><strong>Tuilleadh faisnéise </strong></p>

<p>Is féidir cúnamh breise a fháil ach glaoch a chur ar an Aonad Faisnéise
d’Fhostóirí agus Seirbhísí do Chustaiméirí, Teil: 1890 25 45 65. Tá
Foirm TR1 le fáil ó <a shape="rect" href="http://www.revenue.ie/en/contact/index.html">oifig áitiúil na
gCoimisinéirí Ioncaim</a>.</p>
</div>
</div>
</html>
