<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cineálacha difriúla fostaíochta
</title>
    
    <meta name="description" content="Tá cur síos anseo ar chineálacha difriúla fostaíochta agus ar an éifeacht atá acu ar do chearta fostaíochta">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cineálacha difriúla fostaíochta</h1>
	
<ul class="anchorlinks"><li><a href="#lc66f4">Réamhrá</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<h3>Cad is fostaí ann?</h3>

<p>Cé go mbeidh sé gléshoiléir an chuid is mó den am cé is fostaí,
uaireanta ní bhíonn sé chomh soiléir sin amach is amach. Mar shampla,
gnóthas a bheadh ag iarraidh dlíthe na fostaíochta, na cánacha agus an
t-árachas sóisialta a sheachaint, b'fhéidir go n-éileodh sé gur dhaoine
féinfhostaithe iad na daoine atá ag obair dó seachas fostaithe. Lena é a
rá ar bhealach eile, áitíonn an duine dá bhfuil tú ag obair nach fostaí
dá chuid thú ach duine féinfhostaithe ar ar iarradh tasc áirithe a
dhéanamh. Dar leat féin, áfach, is fostaí thú. Sa chás seo - cé aige a
bhfuil an ceart? </p>

<h3>Fostaithe nó féinfhostaithe?</h3>

<p>Beidh torthaí áirithe ar chinneadh na ceiste seo cé acu duine fostaithe
nó féinfhostaithe thú. Ní bhaineann an chuid is mó de reachtaíocht maidir
leis an bhfostaíocht ach le fostaithe amháin agus is mór idir an chaoi a
gcaithfidh an córas cánach agus árachais shóisialta leat de réir mar atá
tú fostaithe nó féinfhostaithe. </p>

<p>Níl aon sainmhíniú ar 'fostaithe' ná ar 'féinfhostaithe' sna dlíthe
fostaíochta. Cinntear ar do stádas fostaíochta de réir na hoibre a
dhéanann tú, mar a dhéanann tú í agus de réir na gcoinníollacha ar dá
réir a fostaíodh thú. Tuigtear nach thusa (ná an duine a bhfuil tú ag
obair dó) a dhéanann an cinneadh deiridh. A mhalairt sin, is iad na
Coimisinéirí Ioncaim nó an Roinn Coimirce Sóisialaí nó b'fhéidir cúirt
nó binse, a dhéanfaidh an cinneadh sin ar bhonn na dtrialacha caighdeánacha
agus fhíornádúr an chaidrimh oibre agat. Seo samplaí de na trialacha seo:
an tusa a rialaíonn an obair, cé a sholáthraíonn na hábhair agus cé acu a
bhfaigheann nó nach bhfaigheann tú pá shaoire. </p>

<p>Mar sin d'fhéadfadh a bheith gur fostaí thú de réir an dlí, fiú
amháin má thoiligh tú oibriú do dhuine eile i gcáil duine féinfhostaithe.
Tá critéir sa <a href="http://www.revenue.ie/ga/tax/it/leaflets/code-of-practice-on-employment-status.pdf">Chód
Cleachtais maidir le Stádas Fostaíochta nó Féinfhostaíochta Daoine a
Chinntiú (pdf)</a> is féidir a úsáid féachaint an bhfuil duine fostaithe
nó féinfhostaithe. </p>

<p>Sa chuid is mó de na cásanna, bíonn sé soiléir cé acu an bhfuiltear
fostaithe nó féinfhostaithe. Ach más fadhb duit é seo, b'fhearr comhairle
dhlíthiúil mhionsonraithe a fháil nó treoir ó d'oifig cánach áitiúil
nó ó Rannóg Scóipe na Roinne Coimirce Sóisialaí - féach leat 'Cá háit
a ndéanfaidh mé iarratas' thíos.</p>

<h3>Fostaithe páirtaimseartha</h3>

<p>Tá <a shape="rect" href="../part_time_employment/part_time_workers.html">fostaithe
páirtaimseartha</a> i gcás mar a chéile le fostaithe lánaimseartha chomh
fada agus a bhaineann le reachtaíocht chosaint fhostaíochta, cé gur gá
uaireanta d'fhostaí páirtaimseartha méid áirithe uaireanta a chloig a
bheith oibrithe aige/aici le linn tréimhse áirithe sula mbíonn cearta
aige/aici. Tá tuilleadh le léamh faoi <a href="https://www.workplacerelations.ie/en/Publications_Forms/Guide_to_Protection_of_Employees_Part-time_Work_Act.pdf">chosaint
fostaithe páirtaimseartha sa leabhrán míniúcháin (pdf)</a> seo ón
gCoimisiún um Chaidreamh san Áit Oibre.</p>

<h3>Fostaithe go ceann téarma áirithe </h3>

<p>Is iomaí duine a fhostaítear ar an mbunús seo anois (nó ar chonradh chun
críche áirithe). Tá feidhm le cuid mhór den reachtaíocht chosaint
fhostaíochta i gcás na bhfostaithe sin agus níl dliteanas le hiarrachtaí
conarthaí téarmaí áirithe a úsáid d'fhonn an reachtaíocht um dífhostú
éagórach a sheachaint. Faoin <a shape="rect" href="http://www.irishstatutebook.ie/2003/en/act/pub/0029/index.html">Acht um
Chosaint Fostaithe (Obair Téarma Shocraithe) 2003</a>, ní féidir le
fostaithe a bheith ag síorathnuachan conarthaí ar théarmaí oibre socraithe.
Ní féidir le fostaithe oibriú go leanúnach ar feadh ceithre bliana agus
conradh nó conarthaí ar théarma(í) socraithe acu. Tar éis an achair seo
glactar leis go bhfuil conradh de théarma éiginnte ag an bhfostaí (mar
shampla, conradh buan). Faoin Acht ní féidir caitheamh le hoibrí ar théarma
oibre socraithe puinn níos measa ná le hoibrí buan. Féadfaidh tú tuilleadh
a léamh faoin Acht um Chosaint Fostaithe (Obair Téarma Shocraithe) 2003 <a href="https://www.workplacerelations.ie/en/Publications_Forms/Guide_-_Protection_of_Employees_Fixed-term_Work_Act.pdf">sa
leabhrán mínithe (pdf)</a> seo ón gCoimisiún um Chaidreamh san Áit
Oibre.</p>

<h3>Fostaithe ócáideacha</h3>

<p>Níl sainmhíniú ar bith ar 'fhostaithe ócáideacha' i ndlíthe
fostaíochta. Mar atá an scéal dáiríre, bíonn na hoibrithe seo ar
fuireachas le hobair a dhéanamh de réir mar a bheidh siad ag teastáil, gan
uaireanta socra ná socruithe freastail. Mar sin féin, is fostaithe iad, chomh
fada is a bhaineann le cearta fostaíochta de. </p>

<p>Beidh feidhm ag cuid den reachtaíocht leo, mar shampla, an ceart duillín
pá a fháil. I gcásanna eile mar a bhfuil tréimhse fostaíochta ar leith ag
teastáil, ní móide go mbeidh a dhóthain seirbhíse ag fostaí ar fuireachas
lena bheith cáilithe: mar shampla teastaíonn dhá bhliain seirbhíse le
bheith i dteideal na hiomarcaíochta reachtúla. </p>

<h3>Leanaí agus ógánaigh</h3>

<p>Ní cheadaítear faoin dlí leanaí (.i. iad siúd atá faoi 16) a bheith
ina bhfostaithe ach amháin i gcásanna eisceachtúla, mar shampla, le páirt a
ghlacadh i scannán. </p>
<ul><li>Tá cead ag leanaí os cionn 14 obair éadrom a dhéanamh taobh amuigh de
    théarmaí na scoile. </li>
  <li>Tá cead ag leanaí os cionn 15 ach faoi bhun 16 obair éadrom a
    dhéanamh freisin agus d'fhéadfadh an obair a bheith á déanamh le linn
    théarmaí na scoile. </li>
</ul><p>Maidir leis na cásanna sin thuas, tá srianta maidir le líon na n-uaire is
féidir a oibriú agus an t-am ar féidir iad a oibriú. Tá cosc iomlán ar
obair idir 8 i.n. agus 8 r.n. </p>

<p>Tá cead ag ógánaigh (iad siúd idir 16-18 bliain d'aois) bheith ina
bhfostaithe ach tá srianta ar an uasmhéid uaire a chloig is féidir a oibriú
agus is iondúil nach féidir an obair a dhéanamh idir 10 i.n. agus 6 r.n. </p>

<p>Ní mór d'fhostóir linbh nó ógánaigh:</p>
<ul><li>Cóip de theastas breithe an té sin a fháil </li>
  <li>Litir toilithe a fháil ó thuismitheoir / caomhnóir an linbh sa chás
    go bhfuil leanbh á fhostú </li>
  <li>Taifid a choinneáil maidir le sonraí an fhostaí mar shampla dáta
    breithe agus uaire a oibrítear. Is feidir leat tuilleadh a léamh anseo
    maidir le <a shape="rect" href="../../starting_work_and_changing_job/young_people_at_work/rights_of_young_workers.html">cosaint
    dhaoine óga i bhfostaíocht</a> </li>
</ul></div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Téigh i dteagmháil <a shape="rect" href="http://www.revenue.ie/en/contact/index.html">le d'oifig cánach</a> nó
leis an </p>

<p>
</p><div class="inlinesio">
<p>
</p><div>
<h3>Rannóg Scope</h3>
<p>
  
  <span class="field_dept address_field">Roinn Coimirce Sóisialaí<br></span>
  

  
  Teach Oisín<br>212-213 Sráid an Phiarsaigh<br>Baile Átha Cliath 2<br>Éire
  <br>
  
</p>
<p>
  

  
  <strong>Teil:</strong>(01) 673 2585
  <br>
  

  

  

  

  

  

  
</p>
</div></div>

</div>
</div>

</html>
