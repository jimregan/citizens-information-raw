<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cearta fostaíochta fostaithe páirtaimseartha
</title>
    
    <meta name="description" content="Tá cearta fostaíochta áirithe ag oibrithe páirtaimseartha faoin tAcht um Chosaint Fostaithe (Obair Pháirtaimseartha) 2001.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cearta fostaíochta fostaithe páirtaimseartha</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Cuireadh an <a shape="rect" href="http://www.irishstatutebook.ie/2001/en/act/pub/0045/index.html">tAcht Um
Chosaint Fostaithe (Obair Pháirtaimseartha) 2001</a> i bhfeidhm ar on 20ú
Nollaig 2001. Tá sé mar aidhm ag an Acht seo:</p>
<ul><li>A chinntiú nach gcaitear le <a shape="rect" href="part_time_workers.html">fostaí páirtaimseartha</a> ar bhealach nach
    bhfuil cothrom ó thaobh <a href="../../employment_rights_and_conditions/">coinníollacha
    fostaíochta</a> de le fostaí lánaimseartha inchurtha leis/léi. </li>
  <li>A chinntiú go bhfeidhmíonn reachtaíocht um chosaint fostaithe i gcás
    fostaithe páirtaimseartha sa chaoi chéanna agus a fheidhmíonn sí i
    gcás fostaithe lánaimseartha. Baineann coinníollacha cáilithe ar bith
    sa reachtaíocht (taobh amuigh de theorainneacha maidir le huaireanta) a
    fheidhmíonn i gcás fostaí lánaimseartha, le fostaí páirtaimseartha
    chomh maith. </li>
  <li>Caighdeán na hoibre páirtaimseartha a fheabhsú </li>
  <li>Forbairt obair pháirtaimseartha ar bhonn deonach agus socruithe
    solúbtha maidir le huaireanta oibre a éascú ar bhealach a chuireann
    riachtanais fostóirí agus fostaithe araon san áireamh. </li>
</ul><p>Cuireann an tAcht deireadh leis an gcoinníoll gur cheart d'fhostaí
páirtaimseartha a bheith fostaithe ag an bhfostóir ar bhonn leanúnach le
haghaidh ar a laghad 13 seachtainí agus ag obair ar feadh ar a laghad 8 uaire
sa tseachtain go hiondúil. Tá an coinníoll i dtaobh áireamh seirbhíse
leanúnach de réir, mar shampla, achtanna um <a shape="rect" href="../../unemployment_and_redundancy/dismissal/unfair_dismissal.html">dhífhostú
éagórach</a> agus <a shape="rect" href="../../unemployment_and_redundancy/redundancy/overview_redundancy.html">iomarcaíocht,</a>
fós i bhfeidhm, áfach. Is é sin le rá go mbeidh ar fhostaí
páirtaimseartha seirbhís leanúnach de 12 mhí a bheith aige/aici lena
f(h)ostóir ó thús fhostaíocht an fhostaí. <br><br>
Tá teidlíocht an fhostaí páirtaimseartha i gcomhréir le teidlíocht an
fhostaí lánaimseartha.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Cúinsí inar féidir fostaí páirtaimseartha a chur i gcomparáid le
fostaí lánaimseartha </h3>

<p>Is féidir fostaí páirtaimseartha a chur i gcomparáid le fostaí
lánaimseartha:</p>
<ul><li>Nuair a dhéanann an fostaí páirtaimseartha an obair chéanna leis an
    bhfostaí lánaimseartha faoi na coinníollacha céanna, nó faoi
    choinníollacha cosúla. (nó sa chás go bhfuil an bheirt fhostaí
    inmhalartaithe maidir leis an obair). </li>
  <li>Nuair atá an obair a dhéanann duine de na fostaithe díreach mar a
    chéile leis an obair a dhéanann an fostaí eile, nó cosúil leis. Chomh
    maith leis sin, bíonn difríochtaí ar bith idir an obair féin, nó na
    coinníollacha faoina ndéanann gach oibrí an obair, gan mórthábhacht
    maidir leis an obair ina iomláine nó tarlaíonn na difríochtaí go
    hannamh agus mar gheall ar sin tá siad gan tábhacht. </li>
</ul><p><strong>agus </strong></p>
<ul><li>Nuair a bhaineann an luach céanna, nó luach níos airde, leis an obair
    a dhéanann an fostaí páirtaimseartha i gcomparáid leis an obair a
    dhéanann an fostaí eile sa chás. </li>
</ul><p>Ní féidir le hoibrí gníomhaireachta páirtaimseartha é/í féin a chur
i gcomparáid ach le hoibrí lánaimseartha fostaithe mar oibrí
gníomhaireachta inchurtha leis/léi. Sa chaoi chéanna, ní féidir le fostaí
páirtaimseartha, nach oibrí gníomhaireachta é/í, é/í féin a chur i
gcomparáid le hoibrí gníomhaireachta lánaimseartha. </p>

<h3></h3>

<h3>Cúinsí inar féidir caitheamh hoibrí páirtaimseartha ar bhealach is lú
fabhar ná le hoibrí lánaimseartha </h3>

<p>Is féidir caitheamh le fostaí páirtaimseartha ar bhealach is lú fabhar
ná le fostaí lánaimseartha inchurtha leis/léi nuair is féidir an caitheamh
sin a chosaint in dhá chúinse:</p>
<ul><li>Nuair is féidir údar maith a lua leis an gcaitheamh neamhchothrom sin
    "ar bhonn oibiachtúil " </li>
  <li>Pinsin </li>
</ul><h3></h3>

<h3>"Fáthanna oibiachtúla" le caitheamh ar bhealach is lú fabhar?</h3>

<p>Tá "fáthanna oibiachtúla" chun caitheamh le hoibrí páirtaimseartha i
mbealach is lú fabhar le fostaí lánaimseartha incurtha leis/léi bunaithe ar
chúrsaí <span>nach bhfuil baint acu</span> le stádas an fhostaí mar fostaí
páirtaimseartha. Tarlaíonn sé seo nuair is gá caitheamh leis/léi mar sin
chun aidhm dlisteanach an fhostóra a bhaint amach. </p>

<p>Mar sin féin, tá forais oibiachtúla maidir le cóir is lú fabhar
d'fhostaí páirtaimseartha nach mbreathnófaí orthu mar fhorais oibiachtúla
maidir le fostaí ócáideach páirtaimseartha. (Fostaithe ócáideacha is ea
na daoine siúd le níos lú ná 13 seachtain seirbhíse nach bhfuil i
bhfostaíocht rialta nó shéasúrach nó atá ócáideach bunaithe ar
chomhaontú comhchoiteann den chineál sin.)</p>

<p></p>

<h3>Pinsin</h3>

<p>Is féidir caitheamh le fostaí páirtaimseartha a oibríonn níos lú ná
20 % de na gnáthuaireanta a oibríonn fostaí lánaimseartha incurtha
leis/léi, ar bhealach nach bhfuil cothrom leis an bhfostaí lánaimseartha,
maidir le scéim nó socrú pinsin. Ní chuireann an fhoráil seo cosc ar
chomhaontú idir fostóir agus fostaí páirtaimseartha a cheadaíonn don
fhostaí páirtaimseartha na buntáistí céanna le fostaí lánaimseartha
inchurtha leis/léi a fháil. </p>

<p></p>

<h3>Oibrithe páirtaimseartha agus ragobair</h3>

<p>Bíonn oibrithe páirtaimseartha i dteideal ragoibre má fhaigheann an
fostaí lánaimseartha inchurtha leis/léi íocaíocht tar éis do/di a
(h)uasmhéid uaireanta sa tseachtain a dhéanamh. <br><br>
Chun ragobair a éileamh mar sin féin, is féidir le d'fhostóir a chinneadh
go gcaithfidh fostaithe páirtaimseartha an líon céanna uaireanta a oibriú
agus a oibríonn fostaí lánaimseartha, sular féidir leat ragobair a
éileamh. (I mbeagán focal, más gá d'fhostaithe lánaimseartha seachtain 39
uair a oibriú sula n-íoctar ráta pá ragoibre, is féidir le d'fhostóir a
shonrú go gcaithfidh fostaithe páirtaimseartha an líon céanna uaireanta a
oibriú. Sa chás seo, má oibríonn tú 20 uair in aghaidh na seachtaine,
caithfear uaireanta ar bith a oibrítear idir 20 agus 39 uair a íoc ag an
gnáthráta. <br><br>
Ní dochar a mheabhrú chomh maith, nach bhfuil dualgas de réir an dlí ar
fhostóirí, rátaí níos airde a íoc le fostaithe (i., 'am dúbailte') ar
ragobair atá comhlánaithe. Mar sin féin, caithfidh tú do ghnáthráta pá
ragoibre a fháil <em>ar a laghad</em>.</p>

<h3>An mbíonn ar fhostóir rochtain d'obair pháirtaimseartha a chur ar fáil
dá f(h)ostaithe?</h3>

<p><strong>Níl </strong>dualgas ar fhostóir rochtain ar obair
pháirtaimseartha a sholáthar dá f(h)ostaithe. Díríonn an <a href="https://www.workplacerelations.ie/en/Good_Workplace_Relations/codes_practice/COP7/">Cód
Cleachtais maidir le Rochtain ar Obair Pháirtaimseartha</a> ar fhostóirí
agus fostaithe a spreagadh le smaoineamh faoi obair pháirtaimseartha, agus
treoir a sholáthar ar nósanna imeachta chun rochtain ar obair
pháirtaimseartha a fheabhsú d'fhostaithe gur mian leo oibriú go
páirtaimseartha.</p>

<p></p>

<h3>Fostóirí ag cur pionóis ar fhostaithe páirtaimseartha</h3>

<p>Cuirtear cosc ar fhostóir pionós a ghearradh ar fhostaí páirtaimseartha
mar gheall: </p>
<ul><li>Gur bhain an fostaí amach a c(h)eart caitheamh cothrom le fostaí
    lánaimseartha atá inchurtha leis/léi maidir le coinníollacha oibre a
    fháil ón fhostóir, nó go bhfuil an fostaí chun an ceart sin a bhaint
    amach. </li>
  <li>Gur chuir an fostaí, le hintinn mhaith, agus ar bhealach dlithiúil, i
    gcoinne gnímh nach bhfuil dleathach de réir an Acht Um Chosaint Fostaithe
    (Obair Pháirtaimseartha) </li>
  <li>Gur dhiúltaigh an fostaí le hiarratas ón bhfostóir athrú ó obair
    lánaimseartha go hobair páirtaimseartha nó vice versa. </li>
</ul><p><strong>nó</strong></p>
<ul><li>Gur thug an fostaí fianaise in imeachtaí faoin Acht Um Chosaint
    Fostaithe (Obair Pháirtaimseartha), nó gur thug sé/sí fógra go mbeadh
    sé/sí ag déanamh a leithéid nó ag déanamh aon rud eile a dhéantar
    tagairt dó sna pointí thuasluaite. </li>
</ul><p><strong>Pionós:</strong> Breathnófar ar na gníomhartha seo a leanas mar
phionós ar an bhfostaí:</p>
<ul><li>Briseadh an fhostaí as a p(h)ost </li>
  <li>Athrú míbhuntáisteach i gcoinníollacha oibre an fhostaí </li>
  <li>Má caitear go míchothrom leis an bhfostaí, rogha le haghaidh <a shape="rect" href="../../unemployment_and_redundancy/redundancy/redundancy.html">iomarcaíochta</a>
    san áireamh </li>
  <li>Gníomh eile ar bith atá díobhálach d’fhostaíocht an oibrithe. </li>
</ul><p>Glacfar leis nár chuir fostóir pionós ar fhostaí páirtaimseartha i
gcúinsí áirithe. Mar shampla, iarratas ón bhfostóir go n-athródh an
fostaí ó obair lánaimseartha go hobair páirtaimseartha (nó vice versa)
nuair a chomhlíontar na coinníollacha seo a leanas: </p>
<ul><li><span>Ní mór</span> don fhostóir fáthanna substaintiúla a bheith
    aige <span>ní hamháin</span> chun an t-iarratas a dhéanamh
    <span>ach</span> chun gníomh a dhéanamh tar éis don fhostaí athrú ó
    obair lánaimseartha go hobair páirtaimseartha a dhiúltú. </li>
  <li>Is de réir <a shape="rect" href="../../rights_and_conditions/contracts_of_employment/contract_of_employment.html">conradh
    fostaíochta</a> an fhostaí agus de réir forálacha reachtaíochta maidir
    le cearta fostaíochta a dhéantar an gníomh a dhéantar. </li>
</ul><p><strong>Cosaint ar phionóis</strong>: má bhristear fostaí, a bhfuil níos
lú ná bliain de sheirbhís aige/aici, as a p(h)ost de réir chiall na <a shape="rect" href="../../unemployment_and_redundancy/dismissal/unfair_dismissal.html">hAchtanna
um Dhífhostú Éagórach 1973 go 2007</a> d'fhéadfadh sé/sí an cás a chur
faoi bhráid an <a shape="rect" href="../../enforcement_and_redress/rights_commissioner.html">Choimisinéara Um
Chearta</a> faoin Acht seo. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Is féidir le Coimisiún um Chaidreamh san Áit Oibre éisteacht le
gearáin, aighnis nó casaoidí maidir le sárú cearta fostaíochta faoi
reachtaíocht áirithe. Sula ndéanann tú iarratas go n-éistfear le do
ghearán, ní foláir duit d'fhostóir a chur ar an eolas go bhfuil sé ar
intinn agat dul i dteagmháil leis an Coimisiún um Chaidreamh san Áit Oibre.
Sa chás go bhfuil cearta dlí i gceist, ba cheart duit iarracht a dhéanamh
teacht ar réiteach go háitiúil sula gcuireann tú an cás faoi bhráid an
Choimisiúin um Chaidreamh san Áit Oibre. Is féidir leat iarratas a dhéanamh
maidir le sárú an Achta Um Chosaint Fostaithe (Obair Pháirtaimseartha) 2001
tríd an fhoirm ghearáin ar líne a úsáid á fáil ar <a href="https://www.workplacerelations.ie/en/Complaints_Disputes/Refer_a_Dispute_Make_a_Complaint/">workplacerelations.ie</a>.
Ní mór duit gearán a dhéanamh laistigh de 6 mhí. Is féidir síneadh ama 6
mhí eile a thabhairt duit ach ní dhéanfar é sin mura bhfuil cúinsí
réasúnacha ann a chuir cosc ort an gearán a dhéanamh laistigh den
gnáth-thréimhse ama.</p>

<p>Tá tuilleadh eolais ar fáil sa <a href="http://www.citizensinformation.ie/en/employment/types_of_employment/part_time_employment/employment_rights_of_part_time_workers.html">treoirleabhar
faoi reachtaíocht um chosaint fostaithe (pdf)</a> nó ón <a href="https://www.workplacerelations.ie/en/Workplace_Relations_Services/Info_Cust_Serv/">tSeirbhís
Fhaisnéise agus Custaiméara</a> an Choimisiúin um Chaidreamh san Áit Oibre
– féach ‘Cá háit a ndéanfaidh mé iarratas’ thíos.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Coimisiúin um Chaidreamh san Áit Oibre</h3>
<p>
  
  <span class="field_dept address_field">Seirbhíse Faisnéise agus Custaiméara<br></span>
  

  
  Bóthar Uí Bhriain<br>Ceatharlach<br>R93 W7W2<br>Éire
  <br>
  
</p>
<p>
  
  <strong>Uaireanta Oscailte:</strong>Luan go hAoine 9.30rn go 5in
  <br>
  

  
  <strong>Teil:</strong> (059) 917 8990  
  <br>
  

  
  <strong>Lóghlao:</strong> 1890 80 80 90
  <br>
  

  
  <strong>Facs:</strong>(059) 917 8909
  <br> 
  

  
  <strong>Láithreán Gréasáin:</strong> <a href="https://www.workplacerelations.ie/en/">https://www.workplacerelations.ie/en/</a>
  <br>
  

  

  

  
</p>
</div></div>

</div>
</div>
</html>
