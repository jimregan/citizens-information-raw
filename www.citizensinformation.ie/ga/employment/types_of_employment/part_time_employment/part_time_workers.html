<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ag obair go páirtaimseartha
</title>
    
    <meta name="description" content="Míniú ar céard is oibrí páirtaimseartha, léargas ginearálta ar oibrithe páirtaimseartha agus léiriú ar an difear idir oibrí páirtaimseartha agus oibrí ócáideach.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ag obair go páirtaimseartha</h1>
	
<ul class="anchorlinks"><li><a href="#l15013">Eolas </a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l15013">Eolas </h2>

<p>Tá an líon daoine atá ag obair i bhfostaíocht pháirtaimseartha tar éis
méadú go mór le blianta beag anuas. Ceann de na cúiseanna atá leis sin ná
go bhfuil líon mór daoine ag filleadh ar an áit oibre (tar éis clann a
thógáil b’fhéidir). Cúis eile ná dearcadh níos solúbtha a thacaíonn
le teaghlaigh a bheith ag fostóirí i leith fostaithe atá ag obair ar an
mbealach sin. </p>

<h3>Rochtain ar obair pháirtaimseartha </h3>

<p>Ó 2006, tar éis don <a href="https://www.workplacerelations.ie/en/Good_Workplace_Relations/codes_practice/COP7/">Chód
Cleachtais maidir le Rochtain ar Obair Pháirtaimseartha</a> a bheith tugtha
isteach, is é dea-chleachtas na bhfostóirí é polasaithe a bheith acu
d'fhonn an rochtain ar obair pháirtaimseartha a fheabhsú. Is é is aidhm don
Chód Cleachtais na fostóirí agus na fostaithe a spreagadh chun an obair
pháirtaimseartha a chur san áireamh agus treoir a chur ar fáil faoi mar is
féidir an rochtain ar a leithéid a fheabhsú do na fostaithe ar mian leo
oibriú go páirtaimseartha. Go ginearálta ba cheart do na fostóirí
féachaint cé mar is féidir deiseanna a chur ar fáil don obair
pháirtaimseartha agus an raon post is mó is féidir a chur ar fáil don obair
seo.</p>

<p>Tabhair do d'aire, más fostaí lánaimseartha thú, nach bhfuil aon cheart
reachtúil agat aistriú chun na hoibre páirtaimseartha ná chun socruithe
oibre solúbtha eile, mar shampla comhroinnt poist nó saoire ón obair gan
phá. Más mian leat aistriú ón obair lánaimseartha chun na hoibre
páirtaimseartha, nó a mhalairt, ní mór teacht ar chomhaontú le
d'fhostóir. </p>

<h3>Iarratais ar obair páirtaimseartha</h3>

<p>Má dhéanann tú iarratas ar obair páirtaimseartha, ba chóir do
d’fhostóir nós imeachta a bheith aige/aici chun d’iarratas a dhéileáil
agus ba chóir don nós imeachta comhairliú agus plé a cheadú roimh
chinneadh a dhéanamh. Ba chóir do d’fhostóir d’iarratas a phlé
dáiríre agus na tosca seo leanas a chur san áireamh: do riachtanais
teaghlaigh pearsanta, impleachtaí eagraíochta, líon oibrithe
páirtaimseartha, an polasaí beartais chomhdheiseanna agus riachtanais fhoirne
na heagraíochta. Pléitear d’iarratas ar bhonn nach bhfuil cuma
idirdhealaithe air de réir <a href="http://www.ihrec.ie/publications/list/ihrec-employment-equality-rights-explained/">reachtaíocht
um chomhionannas fostaíochta.</a></p>

<p>Is féidir d’fhostóir d’iarratas a dhiúltú ach caithfidh fáthanna
maithe a bheith aige, mar shampla, gur é an toradh atá ar dheacrachtaí
fhoirne san eagraíocht. Ba cheart go dtabharfar fáthanna an diúltú duit.</p>

<p>Ó 8 Márta 2013, de réir na <a href="http://www.irishstatutebook.ie/2013/en/si/0081.html">Rialacháin (Saoire
do Thuismitheoirí) an Aontais Eorpaigh 2013</a>, má fhilleann tú ar obair ó
<a href="../../employment_rights_and_conditions/leave_and_holidays/parental_leave.html">shaoire
do thuismitheoirí</a>, tá tú i dteideal iarr ar athrú gréasáin oibre nó
uaireanta oibre ar feadh tréimhse socraithe. Ní mór do d’fhostóir
d’iarratas a phlé ach níl aon dualgas air é a cheadú.</p>

<h3>Cé atá ina fhostaí nó ina fostaí páirtaimseartha? </h3>

<p>Mínítear fostaí páirtaimseartha de réir dlí mar “f[h]ostaí a mbeidh
a ghnáthuaireanta an chloig oibre nó a gnáthuaireanta an chloig oibre níos
lú ná gnáthuaireanta an chloig oibre fostaí is fostaí inchomórtais i
ndáil leis nó léi”. Is é is brí le fostaí inchomparáide fostaí
lánaimseartha (den ghnéas céanna nó den ghnéas eile) a ndéanann fostaí
páirtaimseartha é féin nó í féin a chur i gcomparáid leis nó léi. Ní
gá a thuilleadh d’fhostaí páirtaimseartha 13 sheachtain seirbhíse
chomhleanúnacha a bheith aige nó aici agus ní gá dó nó di a thuilleadh
íosmhéid 8 n-uaire an chloig oibre a dhéanamh in aghaidh na seachtaine chun
teideal a bheith aige nó aici chun cosaint faoin Acht. </p>

<p>Tá feidhm ag an Acht maidir le haon oibrí páirtaimseartha in Éirinn agus
go ginearálta folaíonn sé na daoine seo a leanas:</p>
<ul><li>Duine atá ag obair faoi chonradh fostaíochta nó printíseachta </li>
  <li>Duine atá fostaithe trí ghníomhaireacht fostaíochta </li>
  <li>Duine a shealbhaíonn oifig faoin Stát nó i seirbhís an Stáit. (Mar
    shampla An Garda Síochána, Óglaigh na hÉireann, <a shape="rect" href="/ga/government_in_ireland/government_departments/the_civil_service.html">státseirbhísigh</a>
    agus fostaithe de chuid <a shape="rect" href="/ga/health/how_health_is_organised/health_boards.html">Fheidhmeannacht
    na Seirbhíse Sláinte</a>, údarás cuain nó boird oideachais agus
    oiliúna (BOO). </li>
  <li>Duine a roinneann post le duine eile. </li>
</ul><p>I gcás <a shape="rect" href="../full_time_employment/agency_workers.html">oibrithe
gníomhaireachta</a>, de ghnáth measfar, chun críocha an <a href="http://www.irishstatutebook.ie/eli/2001/act/45/enacted/en/html">Achta um
Chosaint Fostaithe (Obair Pháirtaimseartha) 2001</a>, gurb é an fostóir an
páirtí a dhlíonn pá an fhostaí a íoc (an ghníomhaireacht fostaíochta
nó an chuideachta is cliant). Tá an ghníomhaireacht nó an chuideachta is
cliant freagrach freisin as a chinntiú nach ndéileáltar leis an bhfostaí
páirtaimseartha ar shlí is lú fabhar ná an tslí ina ndéileáltar le
fostaí inchomparáide lánaimseartha. </p>

<h3>Cad é is cuspóir leis an Acht? </h3>

<p>Is é is cuspóir leis an Acht foráil a dhéanamh ionas nach ndéileáltar
le fostaithe páirtaimseartha ar shlí is lú fabhar ná an tslí ina
ndéileáltar le fostaí inchomparáide lánaimseartha. I gcás ina ndéanann
fostóir iarracht údar a thabhairt le déileáil ar shlí is lú fabhar ar
fhorais chuspóireacha ní foláir dó nó di a shuíomh go bhfuil an
eagsúlacht sa tslí a ndéileáltar leo bunaithe ar fhorais seachas stádas
páirtaimseartha an fhostaí, gur críoch dhlisteanach de chuid an fhostóra í
agus gur cuí agus gur gá é chun na críche sin. Na forais nach measfar a
bheith ina bhforais chuspóireacha i ndáil le gnáthoibrithe páirtaimseartha,
d’fhéadfaí iad a mheas mar fhorais chuspóireacha i ndáil le hoibrithe
ócáideacha páirtaimseartha. </p>

<h3>Oibrithe ócáideacha </h3>

<p>Is éard is oibrí ócáideach ann oibrí páirtaimseartha a bhíonn ag
obair ar bhonn ócáideach. Is iad na hoibrithe ócáideacha na hoibrithe sin a
bhfuil níos lú ná 13 sheachtain seirbhíse chomhleanúnacha acu agus nach
bhfuil i bhfostaíocht rialta ná shéasúrach, nó atá ócáideach, bunaithe
ar chomhaontú comhchoiteann á rá sin. </p>

<p>Tá seirbhís fostaí i bhfostaíocht leanúnach mura ndéantar an
tseirbhís sin a fhoirceannadh mar gheall ar an bhfostaí a dhífhostú nó mar
gheall ar an bhfostaí d’imeacht go saorálach óna fhostaíocht nó óna
fostaíocht. </p>

<h3>Obair sholúbtha </h3>

<p>I gcoitinne is de rogha fostóirí aonair atá uaireanta solúbtha agus
socruithe oibre solúbtha agus ní rialaítear iad le reachtaíocht ar leith.
Meastar gur oibrithe páirtaimseartha iad daoine a roinneann post agus tá na
teidil reachtúla go léir acu atá ag fostaithe páirtaimseartha. </p>

<p>Tháirg Coimisiún um Chaidreamh san Áit Oibre <a href="https://www.workplacerelations.ie/en/Publications_Forms/Guide_to_Protection_of_Employees_Part-time_Work_Act.pdf">treoirleabhar
maidir le cearta agus oibleagáidí oibrithe páirtaimseartha agus a
bhfostóirí (pdf)</a>. </p>

<p>Tá tuilleadh faisnéise maidir le cearta fostaithe páirtaimseartha ar
fáil ón <a href="https://www.workplacerelations.ie/en/Workplace_Relations_Services/Info_Cust_Serv/">tSeirbhís
Fhaisnéise agus Custaiméara</a> an Choimisiúin um Chaidreamh san Áit
Oibre.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Coimisiúin um Chaidreamh san Áit Oibre</h3>
<p>
  
  <span class="field_dept address_field">Seirbhíse Faisnéise agus Custaiméara<br></span>
  

  
  Bóthar Uí Bhriain<br>Ceatharlach<br>R93 W7W2<br>Éire
  <br>
  
</p>
<p>
  
  <strong>Uaireanta Oscailte:</strong>Luan go hAoine 9.30rn go 5in
  <br>
  

  
  <strong>Teil:</strong> (059) 917 8990  
  <br>
  

  
  <strong>Lóghlao:</strong> 1890 80 80 90
  <br>
  

  
  <strong>Facs:</strong>(059) 917 8909
  <br> 
  

  
  <strong>Láithreán Gréasáin:</strong> <a href="https://www.workplacerelations.ie/en/">https://www.workplacerelations.ie/en/</a>
  <br>
  

  

  

  
</p>
</div></div>

</div>
</div>
</html>
