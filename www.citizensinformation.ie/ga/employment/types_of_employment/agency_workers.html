<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Oibrithe gníomhaireachta
</title>
    
    <meta name="description" content="Tá cearta ag oibrithe gníomhaireacht faoi reachtaíocht fostaíochta áirithe. Faigh amach tuilleadh fúthu seo agus faoin Acht um Chosaint Fostaithe (Obair Ghníomhaireachta Shealadach) 2012.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Oibrithe gníomhaireachta</h1>
	
<ul class="anchorlinks"><li><a href="#lc66f4">Réamhrá</a></li><li><a href="#lc24b4">Acht um Chosaint Fostaithe (Obair
Ghníomhaireachta Shealadach) 2012</a></li><li><a href="#l9b0e0">Reachtaíocht fostaíochta eile</a></li><li><a href="#l8a980">Gníomhaireachtaí fostaíochta</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is éard atá in oibrí gníomhaireachta ná duine a bhfuil comhaontú
aige/aici le gníomhaireacht chun do dhuine eile. Mar shampla, d’fhéadfadh
comhaontú a bheith ag rúnaí le gníomhaireacht rúnaíochta chun obair a
dhéanamh d’oifig chomh fada is atá duine dá bhfostaithe ar saoire. Cé
nach bhfuil na cearta fostaíochta céanna ag oibrithe gníomhaireachta agus
atá ag gnáthoibrithe, faoin Treoir AE um Obair Ghníomhaireachta Shealadach
(féach thíos) tá siad i dteideal caitheamh cothrom i gcoinníollacha oibre
agus fostaíochta. Trasuíonn an <a href="http://www.oireachtas.ie/documents/bills28/acts/2012/a1312i.pdf">tAcht um
Chosaint Fostaithe (Obair Ghníomhaireachta Shealadach) 2012 (pdf)</a> an
Treoir i ndlí na hÉireann. Tá cearta áirithe ag oibrithe gníomhaireachta
faoin reachtaíocht fostaíochta eile - féach 'Reachtaíocht fostaíochta
eile' thíos. </p>

<h3>Treoir AE um Obair Gníomhaireachta Shealadach</h3>

<p>Tháinig an <a href="http://eur-lex.europa.eu/legal-content/EN/TXT/PDF/?uri=CELEX:32008L0104&amp;from=EN">Treoir
AE um Obair Gníomhaireachta Shealadach 2008/104/EC (pdf)</a> i bhfeidhm an 5
Nollaig 2011. Soláthraionn sé nach mór caitheamh le hoibrithe
gníomhaireacht mar an gcéanna le gnáthoibrithe i leith óna gcéad lá ag an
obair: </p>
<ul><li>Fad am oibre, sosanna, obair oíche, saoire bhliantúil agus saoirí
    poiblí </li>
  <li>Pá </li>
  <li>Obair á déanamh ag mná atá ag iompar clainne agus ag máithreacha
    atá ag beathú leanaí, ag leanaí agus ag daoine óga </li>
  <li>Gníomhú chun cur i gcoinne idirdhealaithe mar gheall ar inscne, cine,
    bunús eitneach, reiligiún, míchumais, aois nó claonadh gnéasach. </li>
</ul><p>Ní mór an rochtain chéanna a bheith ag oibrithe gníomhaireachta
sealadacha ar áiseanna cosúil le cúram leanaí agus ní mór iad a chur ar
an eolas maidir le deiseanna fostaíochta buana. </p>
</div>
<div class="topic base_rules">
<h2 class="topic base_rules_title" id="lc24b4">Acht um Chosaint Fostaithe (Obair
Ghníomhaireachta Shealadach) 2012</h2>

<p>Trasuíonn an tAcht um Chosaint Fostaithe (Obair Ghníomhaireachta
Shealadach) 2012 an Treoir i ndlí na hÉireann agus tháinig sé i bhfeidhm an
16 Bealtaine 2012. Soláthraíonn sé caitheamh mar an gcéanna le hoibrithe
gníomhaireachta sealadacha óna gcéad lá oibre mar a bhfostaítear ag an
bhfruilitheoir go díreach. </p>

<h3>Cé atá clúdaithe ag an Acht seo?</h3>

<p>Baineann an tAcht le hoibrithe gníomhaireachta atá fostaithe ag
gníomhaireacht fostaíochta atá sannta go sealadach le hoibriú
d’eagraíocht eile, agus atá faoi mhaoirsiú agus stiúir eagraíocht eile
(an fostóir).</p>

<h3>Cé nach bhfuil clúdaithe ag an Acht seo?</h3>

<p>Ní chlúdaíonn an tAcht fostaithe cuideachtaí conraitheora agus
cuideachtaí dliteanais theoranta sa chás gurb é an t-oibrí an t-úinéir
tairbhiúil. D’fhéadfadh an tAcht, chomh maith leis sin, iad siúd atá
fostaithe faoi chonradh seirbhíse bainistithe a eisiamh, ar conradh le
haghaidh seirbhísí atá i gceist leis seo, mar shampla, glantachán, sa chás
go bhfuil an conraitheoir freagrach as an tseirbhís a bhainistiú agus a
sheachadadh.</p>

<p>Ní bhaineann an tAcht le hobair a rinneadh ar Scéim Socrúchán Oibre,
JobBridge nó ar aon scéim gairmoiliúna nó athoiliúna atá faoi chistiú
poiblí a shonraíonn an tAire Post, Fiontar agus Nuálaíochta.</p>

<h3>Coinníollacha fostaíochta agus oibre</h3>

<p>Ón 16 Bealtaine 2012 i leith, tá sé de cheart ag oibrithe sealadacha
gníomhaireachta atá clúdaithe ag an Acht, na coinníollacha céanna
bunúsacha fostaíochta a bheith acu agus a bheadh acu dá ndéanfadh an
fostóir iad a fhostú go díreach faoi chonradh fostaíochta. <strong>Tá
tionchar siarghabhálach ag an gceart i leith comhphá a fhad siar leis an 5
Nollaig 2011</strong>. Is mar seo a leanas iad na coinníollacha fostaíochta
agus oibre seo:</p>

<p><strong>Am oibre</strong></p>

<p>Áirítear leis seo fad an ama oibre, tréimhsí sosa, sosanna, obair
istoíche, saoire bhliantúil agus saoirí poiblí.</p>

<p><strong>Pá</strong></p>

<p>Is é an sainmhíniú a thugtar air seo pá bunúsach, bónas seala,
ragobair, uaireanta neamhshóisialta a oibríodh, agus obair ar an Domhnach.
Ní áirítear leis an sainmhíniu ar phá san Acht gairmscéimeanna pinsin,
pá breoiteachta, bónais, pá máithreachais nó sochar comhchineáil. Gabhann
an ceart i leith comhphá siar a fhad leis an 5 Nollaig 2011.</p>

<p><strong>Maolú:</strong> Má tá conradh buan ag an oibreoir
gníomhaireachta leis an ngníomhaireacht agus má íoctar idir tascanna é/í,
ní chaithfear leo mar an gcéanna maidir le cúrsaí pá.</p>

<p><strong>Rochtain ar áiseanna:</strong> Ní mór go mbeidh ag oibrithe
sealadacha gníomhaireachta comhrochtain ar áiseanna ar nós cúram leanaí,
ceaintín agus carrpháirceáil. Ina theannta sin, ní mór go mbeadh acu
comhrochtain ar fhaisnéis faoi dheiseanna buanfhostaíochta.</p>

<p>D’fhoilsigh an Roinn Post, Fiontar agus Nuálaíochta <a href="https://www.workplacerelations.ie/en/Publications_Forms/Guide_to_Protection_of_Employees_Temporary_Agency_Work_Act.pdf">treoir
faoin Acht um Chosaint Fostaithe (Obair Ghníomhaireachta Shealadach) 2012
(pdf)</a>.</p>

<h3>Pionós a ghearradh</h3>

<p>Má thugann oibrí gníomhaireachta sáruithe ar an Acht um Chosaint
Fostaithe (Obair Ghníomhaireachta Shealadach) 2012, tugtar cosaint do/di i
gcoinne <a href="../../enforcement_and_redress/victimisation_at_work.html">íospartha</a>.
Ciallaíonn sé nach féidir le fruilitheoir nó gníomhaireacht pionós a chur
ar oibrí gníomhaireachta trí dhífhostú, caitheamh leat go míchothrom, nó
athrú neamhfhabhrach a dhéanamh ar do choinníollacha fostaíochta.</p>

<p></p>
</div>
<div class="topic base_rates">
<h2 class="topic base_rates_title" id="l9b0e0">Reachtaíocht fostaíochta eile</h2>

<p>Tá cearta áirithe ag oibrithe gníomhaireachta faoin reachtaíocht
fostaíochta seo a leanas: </p>
<ul><li><a shape="rect" href="http://www.irishstatutebook.ie/1977/en/act/pub/0010/index.html">Na
    hAchtanna um Dhífhostú Éagórach 1977–2007</a> </li>
  <li><a shape="rect" href="http://www.irishstatutebook.ie/1967/en/act/pub/0021/index.html">Na
    hAchtanna um Íocaíochtaí Iomarcaíochta 1967–2014</a> </li>
  <li><a shape="rect" href="http://www.irishstatutebook.ie/1967/en/act/pub/0021/index.html">Na
    hAchtanna um Fhógra Íosta agus Téarmaí Fostaíochta 1973–2005</a>
  </li>
  <li><a shape="rect" href="http://www.irishstatutebook.ie/1997/en/act/pub/0020/index.html">An
    tAcht um Eagrú Ama Oibre 1997</a> </li>
  <li><a shape="rect" href="http://www.irishstatutebook.ie/1991/en/act/pub/0025/index.html">An
    tAcht um Íoc Pá 1991</a> </li>
  <li><a shape="rect" href="http://www.irishstatutebook.ie/1994/en/act/pub/0034/index.html">Na
    hAchtanna um Chosaint Mháithreachais 1994 agus 2004</a> </li>
  <li><a shape="rect" href="http://www.irishstatutebook.ie/1998/en/act/pub/0021/index.html">Na
    hAchtanna um Chomhionannas Fostaíochta 1998-2015</a> </li>
</ul><p>Tá sé tábhachtach don oibrí gníomhaireachta fios a bheith aige/aici cé
atá freagrach as a chinntiú go gcloítear le reachtaíocht cosanta
fostaíochta - an ghníomhaireacht nó an gnólacht dá bhfuil sé/sí ag
obair. </p>

<h3>Cé a mheastar a bheith mar fhostóir ag an oibrí gníomhaireachta? </h3>

<p>Braitheann sé seo ar na cearta atá an oibrí gníomhaireachta ag iarraidh
a chur i bhfeidhm. Faoin reachtaíocht <a shape="rect" href="../../unemployment_and_redundancy/dismissal/unfair_dismissal.html">dífhostú
éagórach</a>, is é an té dá n-oibríonn an duine, murab ionann agus an
ghníomhaireacht, atá ina fhostóir. Is ar an duine nó ar an eagraíocht dá
bhfuil an oibrí gníomhaireachta ag obair atá an fhreagracht cloí le
riachtanais <a shape="rect" href="../../rights_and_conditions/health_and_safety/health_safety_work.html">sláinte
agus sábháilteachta</a>. </p>

<p>Chun cuspóirí gach reachtaíocht fostaíochta eile, cosúil leis an tAcht
um Chosaint Fostaithe (Obair Ghníomhaireachta Shealadach) 2012, measfar an
páirtí atá dlite chun pá an fhostaí a íoc (an ghníomhaireacht
fostaíochta nó an cuideachta cliaint) a bheith mar fhostóir an oibrí
gníomhaireachta go hiondúil. </p>

<p>Soiléiríonn an tAcht Leasa Shóisialaigh (Forálacha Ilghnéitheacha) 2003
seasamh na n-oibrithe gníomhaireachta ó thaobh <a shape="rect" href="/ga/social_welfare/irish_social_welfare_system/social_insurance_prsi/social_insurance_in_ireland.html">árachais
sóisialta</a> de. Déanann sé foráil go mbíonn fostaíocht inárachaithe ag
oibrithe gníomhaireachtaí agus gur é an duine a íocann an tuarastal an
fostóir chun cuspóirí ÁSPC. </p>

<h3>Oibrithe gníomhaireachta páirtaimseartha </h3>

<p>Faoin <a shape="rect" href="http://www.irishstatutebook.ie/2001/en/act/pub/0045/index.html">Acht um
Chosaint Fostaithe (Obair Pháirtaimseartha) 2001</a>, ní féidir le hoibrí
gníomhaireachta páirtaimseartha é/í féin a chur i gcomparáid ach amháin
le fostaí lánaimseartha inchomparáide. </p>

<h3>Reachtaíocht nach mbaineann le hoibrithe gníomhaireachta </h3>

<p>Baineann an tAcht um Chosaint Fostaithe (Obair Téarma Shocraithe) 2003 le
formhór fostaithe ar <a shape="rect" href="../../rights_and_conditions/contracts_of_employment/fixed_term_or_specified_purpose_contracts.html">chonarthaí
ar théarma seasta</a>. Ní bhaineann sé seo le hoibrithe gníomhaireachta, a
chuirtear ag gníomhaireacht fostaíochta sealadach chun oibriú faoi
mhaoirseacht agus faoi threoir eagraíochta eile. Baineann an tAcht le
hoibrithe gníomhaireachta a fhostaíonn gníomhaireacht fhostaíochta go
díreach áfach.</p>
</div>

<p></p>

<div class="topic base_howtoapply">
<h2 class="topic base_howtoapply_title" id="l8a980">Gníomhaireachtaí fostaíochta</h2>

<p>Tá gníomhaireachtaí fostaíochta in Éirinn á rialú ag an <a shape="rect" href="http://www.irishstatutebook.ie/1971/en/act/pub/0027/index.html">Acht um
Ghníomhaireacht Fostaíochta 1971</a>. Faoin Acht, caithfidh
gníomhaireachtaí fostaíochta ceadúnas a bheith acu chun feidhmiú in
Éirinn. Tá sonraí an <a href="https://www.workplacerelations.ie/en/What_You_Should_Know/Employment_Agencies/">nós
imeachta iarratais agus liosta gníomhaireachtaí fostaíochta ceadaithe</a> ar
fáil ar shuíomh gréasáin an Choimisiúin um Chaidreamh san Áit Oibre. </p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Tá faisnéis faoi chearta agus teidlíochtaí oibrithe gníomhaireachta ar
fáil ón <a href="https://www.workplacerelations.ie/en/Workplace_Relations_Services/Info_Cust_Serv/">tSeirbhís
Fhaisnéise agus Custaiméara</a> an Choimisiúin um Chaidreamh san Áit Oibre
– féach seoladh thíos.</p>

<p>Mura bhfaigheann tú do chearta faoin reachtaíocht thuas, is féidir
gearáin a dhéanamh tríd an fhoirm ghearáin ar líne a úsáid á fáil ar
<a href="https://www.workplacerelations.ie/en/Complaints_Disputes/Refer_a_Dispute_Make_a_Complaint/">workplacerelations.ie</a>.</p>

<div class="inlinesio">
<p>
</p><div>
<h3>Coimisiúin um Chaidreamh san Áit Oibre</h3>
<p>
  
  <span class="field_dept address_field">Seirbhíse Faisnéise agus Custaiméara<br></span>
  

  
  Bóthar Uí Bhriain<br>Ceatharlach<br>R93 W7W2<br>Éire
  <br>
  
</p>
<p>
  
  <strong>Uaireanta Oscailte:</strong>Luan go hAoine 9.30rn go 5in
  <br>
  

  
  <strong>Teil:</strong> (059) 917 8990  
  <br>
  

  
  <strong>Lóghlao:</strong> 1890 80 80 90
  <br>
  

  
  <strong>Facs:</strong>(059) 917 8909
  <br> 
  

  
  <strong>Láithreán Gréasáin:</strong> <a href="https://www.workplacerelations.ie/en/">https://www.workplacerelations.ie/en/</a>
  <br>
  

  

  

  
</p>
</div></div>
</div>
</div>
</html>
