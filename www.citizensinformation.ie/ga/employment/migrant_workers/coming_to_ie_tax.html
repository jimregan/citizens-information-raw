<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ag teacht go hÉirinn - cáin agus ÁSPC
</title>
    
    <meta name="description" content="Ag teacht go hÉirinn le dul ag obair anseo; cáin, áit     chónaithe, áit sainchónithe, cánachas dúbailte, ioncam a saoraíodh roimh     theacht go hÉirinn agus fostaíocht sealadach in Éirinn.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ag teacht go hÉirinn - cáin agus ÁSPC</h1>
	
<ul class="anchorlinks"><li><a href="#l15013">Eolas </a></li><li><a href="#lde11a">Stádas cónaithe</a></li><li><a href="#le81d7">Cánachas</a></li><li><a href="#lad9ab">ÁSPC </a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l15013">Eolas </h2>

<p>Is féidir difear a dhéanamh do do dhliteanas cánach in Éirinn ag cibé
acu an gcónaíonn tú sa tír nó a mhalairt agus cibé acu arb í nó nach í
Éire do thír bhuan chónaithe. Is ann do shainiú sonrach ar <em>áit
chónaithe</em> ar mhaithe le cuspóirí cánach ag brath ar cé mhéid
laethanta a chaitheann tú sa tír. Mura bhfuil cónaí ort in Éirinn i
mbliain áirithe, is féidir leat fós <em>gnáthchónaí</em> a bheith ort in
Éirinn, ó tharla go dtagraíonn an téarma seo don tír ina mbíonn
gnáthchónaí ort thar roinnt blianta. Tugtar <em>d’áit sainchónaithe</em>
ar an tír ina bhfuil buachónaí ort. Is féidir leat léamh ár ndoiciméad
faoi <a href="../../money_and_tax/tax/moving_country_and_taxation/tax_residence_and_domicile_in_ireland.html">cháin
agus sainchónaí.</a></p>

<p>Gearrfar cáin Éireannach go ginearálta ar an ioncam a thuilleann tú in
áit ar bith ar domhan nó a thagann i gceist sa bhliain chánach ina bhfuil
tú i do chónaí, gnáthchónaí ort agus atá sainchónaí ar mhaithe le
cúrsaí cánacha in Éirinn ort. </p>

<p>In aon bhliain chánach nach bhfuil tú i do chónaí, nó nach bhfuil
gnáthchónaí ort in Éirinn gearrfar cáin Éireannach ort ar fhoinsí
ioncaim Éireannacha amháin. D'fhéadfadh sé go mbeadh tionchar ag do stádas
sainchónaithe agus ag comhaontú um chánachas dúbailte ar an méid cáin
ioncaim Éireannaigh a bheadh le n-íoc agat. </p>

<p>Sa bhreis ar an gcáin ioncaim agus an <a href="../../money_and_tax/tax/income_tax/universal_social_charge.html">Muirear
Sóisialta Uilíoch</a>, gearrann fostóir tríd an gcóras cánach ÁSPC,
(Árachas Sóisialach Pá-Choibhneasa) - féach 'Árachas Sóisialach' thíos.
Más duine féin-fhostaithe thú íocann tú na nithe sin go díreach leis na
Coimisinéirí Ioncaim. Tá tuilleadh eolais ar fáil sa <a shape="rect" href="http://www.revenue.ie/en/personal/circumstances/moving/index.html">leabhrán
maidir le daoine atá ag athrú cónaí go hÉirinn.</a> foilsithe ag na
gCoimisinéirí Ioncaim.</p>
</div>
<div class="topic base_rules">
<h2 class="topic base_rules_title" id="lde11a">Stádas cónaithe</h2>

<p>Beidh tú i do chónaí in Éirinn i mbliain chánach: </p>
<ul><li>Má chaitheann tú 183 lá nó níos mó in Éirinn ar chúis ar bith sa
    bhliain chánach sin </li>
  <li>Má chaitheann tú 280 lá nó níos mó in Éirinn ar chúis ar bith
    thar tréimhse 2 bhliain as a chéile beidh cónaí ort in Éirinn don dara
    bhliain chomh fada agus a bhaineann sé leis an gcóras cáin ioncaim. Ach
    má chaitheann tú 30 lá nó níos lú san iomlán in Éirinn in aon
    cheann den dá bhliain chánach, ní chuirfear na laethanta sin san
    áireamh ar mhaithe leis an scrúdú seo a chur i gcrích. </li>
</ul><p>Is cuma má bhíonn tú ag teacht agus ag imeacht go minic i gcaitheamh na
bliana cánaigh nó má bhí tú anseo go leanúnach. Déantar an méid
laethanta ina iomlán i ngach bliain chánach a chaith tú in Éirinn ar chúis
ar bith a chomhaireamh. Bíonn duine sa tír ar feadh ‘lá amháin’ ar
mhaithe le cúspóirí cónaithe má tá sé nó sí i láthair sa Stát ag aon
tráth le linn an lae.</p>

<h3>Tionchar a bhíonn ag úinéireacht áitribh in Éirinn</h3>

<p>Fiú más úinéir áitribh in Éirinn thú ní bheidh aon tionchar aige seo
ar do stádas cónaithe maidir le cáin ioncaim. Ach, d'fhéadfadh sé go
mbeadh tionchar aige ar chinneadh a bheadh le déanamh maidir le tír
chónaithe amháin a aimsiú faoi chomhaontú um chánachas dúbailte dá
mbeadh an tír eile sa chomhaontú ag éileamh go bhfuil cónaí ort ansin
freisin. </p>

<h3>Éire a roghnú mar áit chónaithe</h3>

<p>Fiú muna bhfuil an méid laethanta a theastaíonn caite agat in Éirinn is
féidir leat, más mian leat, Éire a roghnú mar d'áit chónaithe in aon
bhliain chánach. Ní mór duit mar choinníoll áfach ar seo a bheith in ann a
chruthú go sásúil don oifig chánach áitiúil go mbeidh cónaí ort in
Éirinn sa bhliain chánach atá le teacht ar feadh an méid laethanta cuí,
faoi aon cheann den dá rannóg scrúduithe thuas. Nuair atá an rogha seo
déanta agat ní féidir é a chur ar ceal. Mar chónaithe beidh cáin le
n-íoc agat ar aon ioncam a thuilleann tú in aon tír sa domhan nó a thagann
i gceist sa bhliain chánach iomlán ina dtagann tú go hÉirinn. Gearrfar
cáin ar ioncam fostaíochta ón dáta go dtagann tú go hÉirinn amháin. Is
féidir iarratas ar rogha mar seo a chur i scríbhinn chuig an <a href="http://www.revenue.ie/ga/contact/index.html">oifig áitiúil
chánach</a>. </p>

<h3>Gnáthchónaí</h3>

<p>Má tá tú i do chónaí anseo le 3 bliana cánach anuas, déanfar
gnáthchónaitheoir díot ó thús an cheathrú bliain. Má fhágann tú an
tír, leanfaidh tú de bheith i do ghnáthchónaitheoir go dtí go mbíonn tú
i do neamhchónaitheoir ar feadh 3 bliana cánach anuas.</p>

<h3>Sainchónaí</h3>

<p>Is é d’áit sainchónaithe an tír ina gcónaíonn tú agus é ar intinn
agat fanacht inti go buan. D’fhéadfadh seo bheith éagsúil le d’áit
chónaithe nó le do náisiúntacht. Nuair a shaolaítear thú, tá agat
<em>áit sainchónaithe bunúis</em>. Is féidir an áit sainchónaithe seo a
athrú chuig <em>rogha áit sainchónaithe</em>, má bhogann tú chuig tír
éagsúil agus é ar intinn agat cónaí inti go buan.</p>

<p><strong>Tobhach sainchónaithe:</strong> Ó 2010, tugadh isteach tobhach nua
sainchónaithe Éireannaigh. Is féidir leat <a href="http://www.revenue.ie/en/tax/domicile-levy/index.html">tuilleadh
faisnéise a fháil faoin tobhach sainchónaithe ó na Coimisinéirí
Ioncaim</a>.</p>
</div>
<div class="topic base_rates">
<h2 class="topic base_rates_title" id="le81d7">Cánachas</h2>

<h3>Comhaontú um chánachas dúbailte</h3>

<p>D'fhéadfadh sé go mbeadh cáin ioncaim iníoctha ar ioncam a thuilltear i
dtír amháin agus sa tír ina bhfuil an faighteoir ina c(h)ónaí. Dá bhrí
sin tá comhaontaithe um chánachas dúbailte ag Éire le tíortha eile ar
mhaithe le dliteanas cánach i ndá thír a sheachaint. Is ann do liosta de na
<a href="http://www.revenue.ie/en/practitioner/law/double/double-taxation-agreements.html">comhaontuithe
um chánach dúbailte atá i bhfeidhm</a> ar revenue.ie.</p>

<p>Má tá d'ioncam inchánaithe in Éirinn agus sa tír ina bhfuil comhaontú
um chánachas dúbailte ag Éire léi is féidir dliteanas cánach faoi dhó a
sheachaint faoin gcomhaontú ar cheann de na bealaí seo a leanas:</p>
<ul><li>Díolúine ó cháin a thabhairt don ioncam i gceann den dá thír, nó
  </li>
  <li>Creidmheas don cháin atá íoctha i dtír amháin a thabhairt ar an
    ioncam céanna sa tír eile. </li>
</ul><p>Braitheann an bealach faoi leith ina gcaithfear le d'ioncam ar an
gcomhaontú faoi leith, an cineál ioncaim atá agat agus a fhoinse, agus i
gcásanna faoi leith, ar do náisiúntacht/shaoránacht. </p>

<p>Má thagann ioncam i gceist i dtír nach bhfuil comhaontú le hÉirinn léi,
bunófar an méid cánach a bheidh le híoc in Éirinn ar an méid glan a
thuilleann tú tar éis go n-asbhaintear an cháin iasachta a íocadh. Níl aon
creidhmeas le fáil ar cháin atá íoctha le tír iasachta ar an méid cánach
a bheidh le n-íoc ar an ioncam céanna in Éirinn.</p>

<h3>Ioncam a thuilleadh roimh teacht go hÉirinn</h3>

<p>Más ag bogadh go hÉirinn don chéad uair atá tú nó más Éireannach
thú atá ag filleadh ar Éirinn agus muna raibh cónaí ort ná gnáthchónaí
ort in Éirinn nuair a thuill tú an t-ioncam is mar seo a leanas a bheidh an
cás maidir le cáin ioncaim:</p>
<ul><li>Ní bheidh aon dliteanas cánach ar airgead atá cruinnithe ó ioncam a
    thuill tú roimh thús na bliana cánaigh sa bhliain ina dtagann tú le
    cónaí in Éirinn. </li>
  <li>Ach, beidh cáin le n-íoc agat ar ioncam a thugann tú isteach sa tír
    seo nach ioncam ó fhostaíocht é a tháinig i gceist ó thús na bliana
    cánaigh agus dáta do theacht go hÉirinn, muna bhfuil bealach eile le
    deileáil leis leagtha síos sa chomhaontú um chánachas dúbailte idir an
    tír seo agus foinse an ioncaim. </li>
</ul><h3>Ag obair in Éirinn, ach ag fáil íochta ó thír eile</h3>

<p>Muna bhfuil díolúine ó cháin Éireannach ag d'ioncam faoi chomhaontú um
chánachas dúbailte beidh sé incháinithe anseo ón dáta a thagann tú go
hÉirinn, is cuma cén stádas cónaithe Éireannaigh ar mhaithe le cúrsaí
cánacha atá agat. Ach más saoránach Éireannach thú nach bhfuil
gnáthchónaí ort in Éirinn nó nach bhfuil cónaí in Éirinn ort, ní
ghearrfar cáin ar an ioncam ón iasacht ach ar an méid a sheoltar isteach go
hÉirinn (níl ioncam ón Ríocht Aontaithe san áireamh). Má tá cónaí ort
ar mhaithe le cúrsaí cánacha in Éirinn sa bhliain ina tuilltear an t-ioncam
beidh creidmheasanna iomlána pearsanta cánacha agus faoisimh ar fáil duit.
</p>

<h3>Fostaíocht sealadach in Éirinn</h3>

<p>Má tá tú ag teacht go hÉirinn le dul ag obair go sealadach ní bheidh
cónaí ort anseo ar mhaithe le cáin Éireannach, is féidir le saoránaigh
Éireannacha nach bhfuil cónaí anseo orthu, le saoránaigh, géillsinigh nó
náisiúnaigh ballstáit eile den Aontas Eorpach creidmheasanna agus faoisimh
comhréireacha a fháil. Tá sé seo amhlaidh freisin i gcás daoine a
chónaíonn nó gur náisiúnaigh iad de thír lena bhfuil comhaontú um
chánachas dúbailte ag Éire léi agus a bhfuil na liúntais sin ar fáil de
réir an chomhaontaithe. Déantar an méid liúntais atá tú ina theideal a
áireamh bunaithe ar d'ioncam don bhliain chánach a bheidh cáin Éireannach
le n-íoc agat inti thar d'ioncam ó chuile fhoinse. Ach, tá daoine a
chónaíonn i mballstáit eile den Aontas Eorpach i dteideal creidmheasanna
iomlána pearsanta cánacha agus faoisimh maidir le aon bhliain chánach ina
bhfuil 75% dá n-ioncam domhanda incháinithe in Éirinn.</p>

<p>Is gnách go mbíonn pinsin agus sócmhainní eile incháinithe, seachas
roinnt eisceachtaí, mar shampla, roinnt pinsean den RA. </p>
</div>
<div class="topic base_howtoapply">
<h2 class="topic base_howtoapply_title" id="lad9ab">ÁSPC </h2>

<p>Bainfidh d’fhostóir ranníocaíochtaí árachais shóisialaigh, dá
ngairfear ÁSPC (Árachas Sóisialach Pá-Choibhneasa) as do chuid pá. Beidh
siad ina chúnamh duit íocaíochtaí leasa shóisialaigh ranníocacha a fháil
cosúil le <a shape="rect" href="/ga/social_welfare/social_welfare_payments/unemployed_people/jobseekers_benefit.html">Sochar
Cuardaitheora Poist</a>, <a shape="rect" href="/ga/social_welfare/social_welfare_payments/disability_and_illness/disability_benefit.html">Sochar
Míchumais</a> agus <a shape="rect" href="/ga/social_welfare/social_welfare_payments/older_and_retired_people/state_pension_contributory.html">Pinsean
Stáit (Ranníocach)</a> Braitheann an méid a bheidh le híoc agat ar an aicme
lena mbaineann tú mar fhostaí. Mar shampla, íocann an chuid is mó fostaithe
a gcuid ranníocaíochtaí ag Aicme A agus braitheann an méid faoi leith ar
d'ioncam. Is féidir leat léamh tuilleadh maidir le <a href="../../moving_country/moving_to_ireland/introduction_to_the_irish_system/moving_to_ireland_and_your_social_security_entitlements.html">bogadh
go hÉirinn agus do theidlíochtaí leasa shóisialaigh</a> agus <a href="../../social_welfare/irish_social_welfare_system/social_welfare_system_in_ireland.html">forbhreathnú
ar an gcóras leasa shóisialta in Éirinn</a> a fháil.</p>

<h3>Uimhir Phearsanta Sheirbhís Phoiblí </h3>

<p>Teastaíonn <a shape="rect" href="/ga/social_welfare/irish_social_welfare_system/personal_public_service_number.html">Uimhir
Phearsanta Seirbhis Phoiblí (PSP)</a> uait le dul ag obair . Is féidir uimhir
PSP fháil (nó seancheann, más ann dó, a lorg) ag an oifig áitiúil leasa
shóisialaigh. Beidh pas agus/nó deimhniú clárúcháin BNGSI ag teastáil ó
náisiúnaigh eachtracah agus cáipéis eile tacaíochta ar nós billí tí le
iarratas ar uimhir PSP a dhéanamh. </p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Má tá ceisteanna agat faoi chónaí agus cáin ioncam roimh bogadh go
hÉirinn, ba chóir duit dul i dteagmháil le <a shape="rect" href="http://www.revenue.ie/en/contact/index.html">Coimisinéirí Ioncaim</a>.
</p>

<p>Má tá ceisteanna agat faoi árachas sóisialta, ba chóir duit dul i
dteagmháil le <a href="http://www.welfare.ie/EN/ContactUs/Pages/localoffice.aspx">d'oifig
áitiúil leasa shóisialaigh nó ionad Intreo</a>.</p>

<p>Má tá ceisteanna agat faoi Uimhir PSP, ba chóir duit dul i dteagmháil le
Seirbhísí Aitheantais Chliaint sa Roinn Coimirce Sóisialaí trí úsáid a
bhaint as an <a href="https://www.welfare.ie/en/Pages/secure/GENENQ.aspx">bhfoirm iarratais ar
líne</a> nó tríd an nguthán ag 1890 927 999 nó (071) 967 2616.</p>
</div>
</div>
</html>
