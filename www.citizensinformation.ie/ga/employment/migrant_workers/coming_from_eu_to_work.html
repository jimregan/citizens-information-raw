<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ag teacht ón AE/LEE chun oibriú
</title>
    
    <meta name="description" content="Cur síos ar cheart na náisiúnach AE agus na náisiúnach neamh-AE chun oibriú in Éirinn agus áirítear a gcearta fhostaíochta. Ina theannta sin leagtar amach agus áirítear teidlíochtaí saoránach Éireannaigh a thagann ar ais in Éirinn, go háirithe na daoine dífhostaithe.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ag teacht ón AE/LEE chun oibriú</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Mar shaoránach de chuid an <a href="https://www.djei.ie/en/What-We-Do/Jobs-Workplace-and-Skills/Employment-Permits/Employment-Permit-Eligibility/Who-needs-an-Employment-Permit-/European-Economic-Area-EEA-/">Limistéir
Eorpaigh Eacnamaíoch (LEE)</a> tá tú i dteideal teacht go hÉirinn chun
gabháil d’fhostaíocht nó d’fhéinfhostaíocht. Ní gá duit cead
fostaíochta a fháil. </p>

<p>Ní gá do shaoránaigh as na tíortha eile de chuid an LEE (an Iorua, an
Íoslann agus Lichtinstéin) agus de chuid na hEilvéise ceadanna fostaíochta
a fháil chun dul i mbun oibre in Éirinn. <br></p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Cónaí </h3>

<p>Más náisiúnach de chuid an AE/LEE nó de chuid na hEilvéise tú tá an
ceart agat agus ag na daoine de do theaghlach teacht go hÉirinn ar feadh 3
mhí gan aon choinníollacha a bheith ag gabháil leis mar go ndearnadh dlí de
<a href="http://www.irishstatutebook.ie/eli/2015/si/548/made/en/print">Rialacháin
2015 (Saorghluaiseacht Daoine) na gComhphobal Eorpach,</a> lena gcuirtear
Treoir de chuid an AE maidir le saorghluaiseacht daoine i ngníomh. Tá ceart
cónaithe agat ansin go ceann tréimhse is faide ná 3 mhí más rud é: </p>
<ul><li>Go bhfuil tú <a shape="rect" href="../types_of_employment/full_time_employment/types_of_employment.html">ag
    obair nó go bhfuil tú féinfhostaithe</a> </li>
</ul><p>nó </p>
<ul><li>Go bhfuil go leor acmhainní agat ionas nach dtiocfaidh tú agus do
    chleithiúnaithe chun bheith ina n-ualach ar an gcóras um chúnamh
    sóisialach agus go bhfuil árachas cuimsitheach breoiteachta agat. </li>
</ul><p>nó </p>
<ul><li>Gur mac léinn tú, gur féidir leat tú féin a chothú, go bhfuil áit
    agat in institiúid oideachais agus go bhfuil árachas breoiteachta agat.
  </li>
</ul><p>Ní cheanglaítear ar náisiúnaigh de chuid an AE/LEE nó de chuid na
hEilvéise clárú leis na húdaráis inimirce. Ceanglaítear ar dhaoine de
theaghlaigh saoránach de chuid an AE nach náisiúnaigh iad féin de chuid an
AE/LEE nó de chuid na hEilvéise a <a shape="rect" href="/ga/moving_country/moving_to_ireland/rights_of_residence_in_ireland/registration_of_non_eea_nationals_in_ireland.html">chlárú
leis na húdaráis um inimirce</a> agus cárta cónaithe de réir <a href="http://www.inis.gov.ie/en/INIS/Pages/EU%20Treaty%20Rights">cearta
Chonradh AE</a> a fháil. Tá tuilleadh faisnéise faoi <a shape="rect" href="/ga/moving_country/moving_to_ireland/rights_of_residence_in_ireland/residence_rights_eu_national.html">chearta
cónaithe náisiúnach de chuid an AE/LEE ar fáil</a>. </p>

<h3>Ag filleadh ar Éirinn</h3>

<p>Más saoránach Éireannach thú ag filleadh ar an tír seo agus má bhí
tú ag obair i dtír eile den AE is oibrí inimirce thú go hoifigiúil de
réir dlí an AE. Dá bharr seo, i measc rudaí eile, tá tionchar an-mhór ag
Rialacha an AE ar na cearta leasa shóisialaigh atá agat. </p>

<h3>Slándáil Shóisialach</h3>

<p><span>Má tá tú dífhostaithe</span>, ba cheart duit iarratas ar shochar
dífhostaíochta a dhéanamh sa tír atá á agat fágáil agus ansin é a
fháil aistrithe go hÉirinn. <a shape="rect" href="http://www.welfare.ie/EN/Policy/EU/Pages/SocInsandECReg.aspx">Faoi
Rialacháin AE is féidir an sochar a aistriú</a> agus ba chóir duit an
fhoirm U2 (E303 roimhe seo) le sonraí do chuid íocaíocht a thabhairt. Beidh
ort na rialacha atá i bhfeidhm sa tír sin i dtaobh sochar dífhostaíochta a
shásamh. Nuair a thagann tú go hÉirinn ba cheart duit síniú ag an oifig
áitiúil leasa shóisialaigh - féach 'Cá háit a dhéanfaidh mé iarratas'
thíos. Cuirfear sochar ar fáil ansin duit ar feadh 13 seachtain (suas go 26
seachtain i gcasanna áirithe). Gheobhaidh tú an sochar céanna agus a bhí ar
fáil duit sa tír ina raibh tú. Tá sé de cheart agat seirbhísí cárta
leighis in Éirinn a bheith agat an fhad agus atá sochar díofhostaíochta
dhá fháil agat ó thír eile. </p>

<p>Tar éis 13 seachtain titfidh tú faoin ngnáthchóras leasa shóisialaigh
in Éirinn. Beidh ort post a fháil in Éirinn agus ranníocaíocht amháin ar
a laghad ag Aicme A den chóras ÁSPC a íoc le bheith i dteideal sochair. Ag
an bpointe sin cuirfear na ranníocaíochtaí ón tír eile le chéile leis an
ranníocaíocht Éireannach ar mhaithe le sochair a chur ar fáil duit. </p>

<p>Nuair atá tú ag filleadh ar Éirinn ba cheart duit fianaise ar na
híocaíochtaí atá déanta agat a thabhairt leat ar Foirmeacha U1 (E301
roimhe seo) agus E104 ón institiúid leasa shóisialaigh sa tír ina bhfuil
tú ag fágáil. Beidh an próiséas le sochair a íoc faoi rialacha an AE i
bhfad níos tapúla má tá na foirmeacha sin agat. </p>

<p><span>Más fostaí thú</span> nuair a thagann tú ar ais go hÉirinn beidh
tú clúdaithe faoi na gnáthrialacha leasa shóisialaigh in Éirinn. </p>

<h3>Gnáthchónaí</h3>

<p>Faoi Rialacháin AE, má tá saoránaigh de chuid LEE nó na hEilvéise agus
náisiúnaigh neamh-LEE a d’oibrigh i stát LEE eile roimhe sin, fostaithe
nó féinfhostaithe in Éirinn agus má tá siad páirteach i gcóras Árachas
Sóisialta na hÉireann, tá siad <a href="http://www.welfare.ie/en/Pages/Habitual-Residence-Condition--Guidelines-for-Deciding-Offic.aspx#sect3">díolmhaithe
ón gcoinníoll maidir le gnáthchónaí chun sochair theaghlaigh a
fháil</a>.</p>

<p>Is féidir oibrithe de chuid AE/ LEE nó na hEilvéise an coinníoll maidir
le gnáthchónaí a shásamh chun Liúntas Leasa Forlíontach a fháil. Maidir
le saoránaigh de chuid LEE nó na hEilvéise a thagann go hÉirinn ag cuardach
fostaíochta, áfach, ní mór dóibh an Coinníoll maidir le Gnáthchónaí a
shásamh fad is atá siad ag lorg oibre.</p>

<h3>Do chearta agus tú ag obair in Éirinn</h3>

<p>Mar shaoránach den AE/CEE atá ag obair in Éirinn tá tú i dteideal na
cearta ceanna agus atá saoránaigh Éireannacha faoin gcóras leasa
shóisialaigh, mar aon le <a href="../employment_rights_and_conditions/">cearta
fostaíochta</a> agus sóisialta go ginearálta. Nuair a thagann tú go
hÉirinn ba cheart duit iarratas a dhéanamh ar uimhir <a shape="rect" href="/ga/social_welfare/irish_social_welfare_system/personal_public_service_number.html">Phearsanta
Seirbhíse Poiblí</a> chun chlárú ar <a shape="rect" href="coming_to_ie_tax.html">chursaí cánach agus árachas sóisialta</a>. Má
bíonn cabhair <a shape="rect" href="finding_a_job_when_you_move_to_ireland.html">chun post a fháil</a> ag
teastáil uait, is féidir leat comhairle faoi dheiseanna fostaíochta agus
oideachais ó d<a href="http://www.welfare.ie/en/Pages/Employment-Services-Offices.aspx">'oifig
seirbhísí fostaiochta áitiúil </a>a fháil.</p>

<p>Má chuireann do fhostóir anseo thú go sealadach tá tú i dteideal na
seirbhísí céanna agus atá daoine le cártaí leighis. Má tá tú fostaithe
nó féin-fhostaithe agus ag fanacht go buan, baineann na rialacha céanna leat
maidir le <a shape="rect" href="/ga/health/entitlement_to_health_services/entitlement_to_public_health_services.html">cearta
seirbhísí sláinte</a> agus a bhaineann le saoránaigh Éireannacha go
ginearálta. Mar sin, beidh ort scrúdú maoine a shásamh le <a shape="rect" href="/ga/health/entitlement_to_health_services/medical_card.html">cárta
leighis</a> a fháil.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Déan teaghmháil leis an <a href="http://www.welfare.ie/en/Pages/List-of-Social-Welfare-Local-and-Branch-Offices-by-County.aspx">oifig
áitiúil leasa shóisialaigh</a> nó <a href="http://www.welfare.ie/en/Pages/Intreo---Contact-Information.aspx">ionad
Intreo</a>.</p>
</div>
</div>
</html>
