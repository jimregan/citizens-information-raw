<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Post a fháil in Éirinn
</title>
    
    <meta name="description" content="Cuireann an doiciméad seo faisnéis ar fáil do náisiúnaigh LEE agus náisiúnaigh neamh-LEE faoi conas fostaíócht a fháil in Éirinn.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Post a fháil in Éirinn</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#l93bc9">Cá háit a ndéanfaidh mé
iarratas?</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Má tá tú ag bogadh go hÉirinn nó má tá tú ag machnamh faoi athlonnú
abhus, is dócha gur ceann amháin de do chuid tosaíochtaí é post a fháil.
Moltar duit an fhostaíocht agus lóistín éigin, más féidir, a bheith
eagraithe agat roimh d'aistear ach ní riachtanas é seo. Má tá tú ag
pleanáil le bogadh tíre, luíonn sé le réasún go ndéanfá roinnt taighde
faoi na deiseanna atá ar fáil anseo, faoi na meán-rátaí pá agus faoi
shaincheisteanna cánachais agus go gcinnteofá nach bhfuil aon srianta ann a
chuirfeadh cosc ort óna dhul ag obair sa tír seo. </p>

<p><span>Ní bhíonn aon eolas faoi fholúntais d'earnáil ar bith den
gheilleagar Éireannach ag CitizensInformation.ie. Ní ghlacann
CitizensInformation.ie le Curricula Vitae/dintiúir agus ní féidir iad a chur
ar aghaidh chuig fostóirí ar do shonsa.</span> Tá raon leathan
d'áisíneachtaí earcaíochta in Éirinn a sholáthraíonn eolas faoi phoist
in Éirinn (féach 'Cá háit a ndéanfaidh mé iarratas' thíos). </p>

<p>Tabharfaidh an cháipéis seo eolas agus comhairle duit faoi <a shape="rect" href="/ga/moving_country/moving_to_ireland/working_in_ireland/coming_to_work_in_ireland.html">teacht
chun bheith ag obair in Éirinn</a> agus do chearta má tá tú ag lorg agus ag
fáil poist mar fhostaí náisiúnach eachtrach in Éirinn. </p>

<h3>Cáilíochtaí </h3>

<p>Is é Dearbhú Cáilíochta agus Cáilíochtaí Éireann an t-ionad
Éireannach a aithníonn cáilíochtaí idirnáisiúnta. Tá <a href="http://qsearch.qqi.ie/WebPart/Search?searchtype=recognitions">Bunachar
Sonraí Cáilíochtaí Idirnáisiúnta</a> aige. Caithfidh tú eolas a bheith
agat ar an dóigh a <a href="http://www.qqi.ie/Articles/Pages/Qualifications-Recognition.aspx">aithnítear
cáilíochtaí in Éirinn</a> agus faoi <a href="http://www.education.ie/en/The-Education-System/Qualifications-Recognition/">comhaitheantas
cáilíochtaí gairmiúla.</a> Má tá cáilíocht phroifisiúnta agat, ba
cheart duit seiceáil leis an gcraobh Éireannach de do chomhlacht gairmiúil
lena fháil amach an bhfuil do cháilíochtaí inghlactha le húsáid in
Éirinn – féach 'Gairmeacha' thíos. </p>

<h3>Saoránaigh LEE </h3>

<p>Más saoránach LEE nó Eilvéiseach thú <a shape="rect" href="coming_from_eu_to_work.html">ag teacht chun bheith ag obair in
Éirinn</a>, tá tú i dteideal go ndéileáfar leat cosúil le hiarrthóir ar
bith eile nuair a chuireann tú iarratas isteach ar obair. Tá cead agat cur
isteach ar aon fholúntas oibre, lena n-áirítear poist san earnáil phoiblí.
Cuimsíonn siad seo poist in <a shape="rect" href="http://www.military.ie/army/index.htm">Óglaigh na hÉireann</a> agus i
bhfórsa póilíneachta na hÉireann (<a shape="rect" href="http://www.garda.ie/">An Garda Síochána</a>), ach ní le seirbhís
taidhleoireachta na hÉireann <br>
Nóta: is é atá san LEE (EEA i mBéarla) ná ballstáit an AE, an Iorua, an
Íoslainn agus Lichtinstéin. </p>

<h3>Seirbhísí Fostaíochta Eorpacha (EURES)</h3>

<p>Tá an tsaoirse ag saoránaigh de chuid an AE/LEE chun cónaí agus obair i
mBallstáit eile gan srianadh. Chun saorghluaiseacht oibrithe idir ballstáit a
éascú, bunaíodh líonra i ngach tír arb í an tseirbhís fostaíochta
phoiblí agus an <a shape="rect" href="/ga/government_in_ireland/european_government/eu_institutions/european_commission.html">Coimisiún
Eorpach</a> atá inti. Glaoitear líonra EURES air seo. Ina theannta sin is ea
a bhíonn sé mar aidhm ag EURES: </p>
<ul><li>Seirbhís Socrúcháin i bPoist Eorpacha a sholáthar do dhaoine a
    bhíonn ag lorg post </li>
  <li>Comhairle agus treoir ar an gcaoi chun post a lorg san AE/LEE agus ar na
    féidearthachtaí atá ann le hobair a fháil i dtír éigin eile </li>
  <li>Seirbhís earcaíochta a sholáthar d'fhostóirí ar mian leo dul i mbun
    earcaíochta sna Ballstáit LEE </li>
  <li>Eolas faoi choinníollacha cónaithe agus oibre sna Ballstáit de chuid
    an LEE a sholáthar </li>
  <li>Seirbhís earcaíochta a sholáthar d'fhostóirí ar mian leo dul i mbun
    earcaíochta sna Ballstáit LEE. </li>
</ul><p>Laistigh de gach Ballstát de chuid an AE/LEE, soláthraíonn Oifigigh
Socrúcháin (dá ngairtear <a shape="rect" href="http://ec.europa.eu/eures/main.jsp?lang=ga&amp;acro=eures&amp;catId=3&amp;langChanged=true">comhairleoirí
EURES</a>) ar oiliúnaithe go speisialta iad eolas agus comhairle shaor in
aisce d'oibrithe agus d'fhostóirí faoi gach ceann de na saincheisteanna
thuas. Gheobhaidh na daoine a bhíonn ag lorg post agus gur ón AE/LEE iad,
agus ar mian leo obair i mBallstát eile <a shape="rect" href="http://ec.europa.eu/eures/home.jsp?lang=ga">eolas ar phoist agus eolas ar
choinníollacha cónaithe/oibre san LEE anseo.</a> Má tá tú ag lorg oibre,
féadfaidh tú do Churriculum Vitae a chur ar shuíomh gréasáin EURES, áit
ar féidir leis na mílte fostóirí ó fud an LEE é a shroichint. Tabharfaidh
sé seo an seans is fearr duit chun fostaíocht a fháil. </p>

<h3>Saoránaigh Neamh-LEE </h3>

<p>Go ginearálta ní mór do shaoránaigh neamh-LEE (<a href="http://www.djei.ie/en/What-We-Do/Jobs-Workplace-and-Skills/Employment-Permits/Employment-Permit-Eligibility/Who-needs-an-Employment-Permit-/">ach
amháin eisceachtaí</a>) cead fostaíochta a bheith acu le bheith ag obair in
Éirinn. Ón 18 Deireadh Fomhair 2007 má bíonn náisiúnaigh neamh-LEE ag
déanamh taighde eolaíoch le eagraíochtaí eolaíocha ceadaithe, ní bheidh
cead fostaíochta uirthi.</p>

<p>Beidh na rudaí seo a leanas ar na socruithe do cheadanna fostaíochta: </p>
<ul><li><a shape="rect" href="employment_permits/green_card_permits.html">Cead
    Fostaíochta Scileanna Ríthábhachtacha</a> atá ar fáil do gach post a
    bhfuil tuarastal bliantúil ag dul leis os cionn €60,000 agus do réimse
    teoranta post le tuarastal bliantúil os cionn €30,000 </li>
  <li><a shape="rect" href="employment_permits/work_permits.html">Cead
    Fostaíochta Ginearálta</a> atá ar fáil go príomha do phoist a bhfuil
    tuarastal idir €30,000 agus €60,000 acu agus nach bhfuil incháilithe
    do Chead Fostaíochta Scileanna Ríthábhactacha. Caithfidh an t-iarratas
    ar Chead Fostaíochta Ginearálta tástáil an mhargaidh shaothair a
    chomhlíonadh ag léiriú nach bhféadfaí an folúntas a líonadh ó
    laistigh den LEE. </li>
</ul><p>Beidh an ambasáid nó an chonsalacht Éireannach is cóngaraí duit in ann
comhairliú duit <a href="../../moving_country/moving_to_ireland/coming_to_live_in_ireland/visa_requirements_for_entering_ireland.html">an
mbeidh víosa de dhíth ort</a> sula dtagann tú go hÉirinn nó nach mbeidh.
</p>

<h3>Corr-obair</h3>

<p>Is minic na poist seo á bhfógairt i bhfuinneoga siopaí, in ionaid
siopadóireachta, trí na páipéir nuachtáin laethúla Éireannacha agus trí
áisíneachtaí earcaíochta. Cé nach mbíonn aon cháilíochtaí gairmiúla
de dhíth ar go leor de na poist sin, moltar duit fianaise um chaighdeáin
oideachasúla ar bith a ghnóthaigh tú (.i. teastais iar-bhunscoileanna,
dioplómaí, céimeanna, srl.) a thabhairt leat go hÉirinn. B'áisiúil an ní
é freisin dá dtabharfá CV/dintiúir sa Bhéarla ar suas chun dáta iad leat,
óir gur dócha go n-iarrfaí ort eolas a sholáthar ar aon taithí nó aon
saineolas a bheadh agat. </p>

<p>Má tá tú ag pleanáil chun teacht go hÉirinn agus go bhfuil tú ag
féachaint le corr-fhostaíocht a fháil, d’fhéadfá clárú le
háisíneacht earcaíochta roimh d’aistear abhus. Ba chóir duit súil a
choinneáil amach freisin ar fhógraí do chorr-oibrithe sna siopaí féin. </p>

<h3>Gairmeacha</h3>

<p>Beidh níos mó pleanála ag teastáil chun post gairmiúil a fháil in
Éirinn ná mar a bheidh i gcás corr-oibre. Cé go dtógfadh post gairmiúil
píosa breise ama lena fháil, moltar duit tú féin a eagrú agus chun tosú
ag cur isteach ar phoist sula dtaistilíonn tú. B'áisiúil duit freisin a
mheabhrú go n-íoctar tuarastail ar leibhéal níos airde sna poist seo
thairis poist eile nach dteastaíonn aon cháilíochtaí dóibh. Tá cumainn
nó comhaltais in Éirinn ag nach mór gach uile ghairm in Éirinn a dhéanann
ionadaíocht dá gcuid ball agus ar minic go rialaíonn siad iad freisin.
Soláthróidh na cumainn sin eolas um aithint cháilíochtaí gairmiúla, um
dheiseanna fostaíochta agus um ghairmeacha. <a href="http://www.education.ie/en/The-Education-System/Qualifications-Recognition/Contact-List-Mutual-Recognition-of-Professions.pdf">Tá
a chuid láithreán gréasáin féin ag nach mór gach aon cheann de na
heagrais seo (pdf)</a>, ar féidir leat cuardach ina leith ar líne ag baint
leasa as aon inneall cuardaigh ar fios a ghnóithe dó. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Tugtar cosaint do gach fostaí in Éirinn - beag beann ar a náisiúntacht,
a dtaithí, a saineolas nó a ngairm – faoin dlí in Éirinn. Leagann na
dlithe seo síos rialacha sonracha faoi <a href="../employment_rights_and_conditions/pay_and_employment/pay_inc_min_wage.html">íosrátaí
pá</a>, <a href="../employment_rights_and_conditions/hours_of_work/working_week.html">faoi
uaireanta oibre</a>, <a href="../employment_rights_and_conditions/leave_and_holidays/">faoi
shaoire</a>, faoin <a href="../employment_rights_and_conditions/health_and_safety/health_safety_work.html">tsláinte
agus an tsábháilteacht</a>, faoi <a shape="rect" href="../starting_work_and_changing_job/changing_job/">phoist a athrú</a> agus
faoi <a href="../employment_rights_and_conditions/">chearta fostaíochta</a>.
</p>

<p>De bharr chúiseanna tráchtála, <span>ní féidir le
CitizensInformation.ie eolas a thaispeáint faoi fholúntais do phoist atá ar
fáil, ná faoi dheiseanna fostaíochta faoi leith ná eolas ar ghairmeacha in
Éirinn. Ní féidir le CitizensInformation.ie glacadh le dintiúir/ le
Curricula Vitae ná eolas a sholáthar um bealaí gairmréime faoi leith.
</span></p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Is é an gnáthnós é d'áisíneachtaí earcaíochta in Éirinn táille a
ghearradh ar dhaoine dá gcuid seirbhísí</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Nuair a dhéanann tú iarratas ar phost ní mór duit curriculum vitae (CV)
a bheith agat i mBéarla ar achoimre é nó liosta de do cháilíochtaí agus
do thaithí oibre. Ba chóir duit bunchóipeanna de do cháilíochtaí agus
cóipeanna oifigiúla díobh i mBéarla a bheith agat chomh maith. Má tá tú
in Éirinn agus gur gá duit cáipéisí a bheith aistrithe go Béarla, is
féidir leat dul i dteagmháil le <a shape="rect" href="http://www.dfa.ie/home/index.aspx?id=376">hambasáid nó consalacht na
tíre</a> chun cabhair a fháil.</p>

<p><strong>Aitheantas cáilíochtaí:</strong> is féidir <a href="http://qsearch.qqi.ie/WebPart/Search?searchtype=recognitions">ráiteas
inchomparáideachta le haghaidh do cháilíocht</a> agus <a href="http://www.qqi.ie/Publications/Publications/Naric%20Ireland%20User%20Guide.pdf">treoir
úsáideora (pdf)</a> ó qqi.ie a íoslódáil.</p>

<p>Má tá tú ag lorg fostaíochta in Éirinn, cuirfidh an fógra poist nó
gníomhaireacht earcaíochta comhairle ort maidir le conas iarratas a dhéanamh
ar an bpost. </p>

<p>Murar náisiúnach de chuid LEE tú, is féidir leat tuilleadh eolais a
fháil maidir le <a href="http://www.djei.ie/en/What-We-Do/Jobs-Workplace-and-Skills/Employment-Permits/Permit-Types/General-Employment-Permit/">Ceadanna
Fostaíochta Ginearálta</a> agus <a href="http://www.djei.ie/en/What-We-Do/Jobs-Workplace-and-Skills/Employment-Permits/Permit-Types/Critical-Skills-Employment-Permit/">Ceadanna
Fostaíochta Scileanna Ríthábhactacha</a> ar láithreán gréasáin den Roinn
Post, Fiontar agus Nuálaíochta. </p>

<p>Má víosa de dhíth ort, caithfidh tú <a href="http://www.inis.gov.ie/en/INIS/Pages/Apply%20for%20a%20visa%20%E2%80%93%20how%20to%20apply">iarratas
ar líne ar víosa a dhéanamh.</a> </p>
</div>
<div class="topic base_wheretoapply">
<h2 class="topic base_wheretoapply_title" id="l93bc9">Cá háit a ndéanfaidh mé
iarratas?</h2>

<p>Tá fáil ar eolas teagmhála d'áisíneachtaí earcaíochta in Éirinn san
eolaí teileafóin nó trí chuardach ar líne. </p>

<p>
</p><div class="inlinesio">
<p>
</p><div>
<h3>An Roinn Post, Fiontar agus Nuálaíochta</h3>
<p>
  
  <span class="field_dept address_field">Rannóg Ceadanna Fostaíochta<br></span>
  

  
  Teach Daibhéid<br>65a Bóthar Adelaide<br>Baile Átha Cliath 2<br>Éire
  <br>
  
</p>
<p>
  
  <strong>Uaireanta Oscailte:</strong>Líne Chabrach: Luan go hAoine 9:30rn - 5ir
  <br>
  

  
  <strong>Teil:</strong>+353 1 417 5333
  <br>
  

  
  <strong>Lóghlao:</strong>1890 201 616
  <br>
  

  
  <strong>Facs:</strong>+353 1 631 3268
  <br> 
  

  
  <strong>Láithreán Gréasáin:</strong> <a href="http://www.djei.ie/labour/workpermits/index.htm">http://www.djei.ie/labour/workpermits/index.htm</a>
  <br>
  

  

  

  
  <strong>R-phost:</strong> <a href="mailto:employmentpermits@djei.ie">employmentpermits@djei.ie</a>
  <br>
  
</p>
</div></div>

</div>
</div>
</html>
