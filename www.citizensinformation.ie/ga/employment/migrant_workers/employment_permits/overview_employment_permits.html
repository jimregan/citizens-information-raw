<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Forbhreathnú ar cheadanna fostaíochta
</title>
    
    <meta name="description" content="Faoin Acht um Cheadanna Fostaíochta (Leasú), 2014, tá 9 cineál de chead fostaíochta ann. Aimsigh níos mó sonraí faoi na cineálacha éagsúla de chead.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Forbhreathnú ar cheadanna fostaíochta</h1>
	
<ul class="anchorlinks"></ul>
<div>

<div class="topic">
<h2>Réamhrá</h2>

<p>Caithfidh an chuid is mó de náisiúnaigh neamh-LEE cead fostaíochta a
bheith acu chun oibriú in Éirinn. Rialaíonn <a href="http://www.lawreform.ie/_fileupload/RevisedActs/WithAnnotations/HTML/en_act_2006_0016.htm">na
hAchtanna um Cheadanna Fostaíochta, 2003-2014</a> an scéim cheadanna
fostaíochta.</p>

<p>Ón 1 Deireadh Fómhair 2014 ar aghaidh, faoin <a href="http://www.irishstatutebook.ie/2014/en/act/pub/0026/index.html">Acht um
Cheadanna Fostaíochta (Leasú), 2014</a> tá <a href="http://www.djei.ie/en/What-We-Do/Jobs-Workplace-and-Skills/Employment-Permits/Permit-Types/">9
cineál de cheadanna fostaíochta</a> ann. Ina measc tá Cead Fostaíochta
Ginearálta agus Cead Fostaíochta Scileanna Ríthábhachtacha, a tháinig in
ionad an cheada oibre agus chead an Chárta Ghlais, faoi seach. I measc na
cineálacha nua de chead fostaíochta, tá Cead Fostaíochta
Athghníomhachtaithe dóibh siúd ar éag a gcead fostaíochta faoi chúinsí
áirithe. Anuas air sin, forálann an tAcht, gur féidir le náisiúnach
neamh-LEE nach bhfuil cead fostaíochta aige/aici, a rinne gach beart
réasúnta chun ceann a fháil, dul i mbun caingean shibhialta i leith an
fhostóra chun cúiteamh a fháil as aon obair a rinneadh nó aon seirbhísí a
soláthraíodh.</p>

<p>Is iad na 4 phríomhshaghas de chead fostaíochta:</p>

<h3>Cead Fostaíochta Ginearálta</h3>

<p>Tá <a href="work_permits.html">Ceadanna Fostaíochta Ginearálta
(ceadanna oibre roimhe seo)</a> ar fáil do ghairmeacha ag a bhfuil luach
saothair bliantúil €30,000 nó níos mó. Ní dhéanfar breithniú orthu ach
i gcásanna eisceachtúla do phoist ag a bhfuil luach saothair níos ísle. De
ghnáth, teastaíonn <a href="http://www.djei.ie/en/What-We-Do/Jobs-Workplace-and-Skills/Employment-Permits/Labour-Market-Needs-Test/">tástáil
riachtanas an mhargaidh shaothair</a>.</p>

<h3>Cead Fostaíochta Scileanna Ríthábhachtacha</h3>

<p>Tá <a href="green_card_permits.html">Ceadanna Fostaíochta Scileanna
Ríthábhachtacha (ceadanna an Chárta Ghlais roimhe seo)</a> ar fáil do nach
mór gach gairm ag a bhfuil luach saothair bliantúil os cionn €60,000. Tá
fáil orthu, chomh maith, do ghairmeacha ag a bhfuil luach saothair bliantúil
€30,000, ar a laghad ar <a href="http://www.djei.ie/en/What-We-Do/Jobs-Workplace-and-Skills/Employment-Permits/Employment-Permit-Eligibility/Highly-Skilled-Eligible-Occupations-List/">Liosta
na nGairmeacha Ardoilte</a>. Níl aon ghá le tástáil riachtanas an mhargaidh
shaothair.</p>

<h3>Cead Fostaíochta Cleithiúnaí/Páirtnéara/Céile</h3>

<p>Baineann <a href="spousal_work_permit_scheme.html">Ceadanna Fostaíochta
Cleithiúnaí/Páirtnéara/Céile</a> le céilí, páirtnéirí aitheanta,
páirtnéirí sibhialta agus cleithiúnaithe de chuid sealbhóirí Ceadanna
Fostaíochta Scileanna Ríthábhachtacha, ceadanna reatha an Chárta Ghlais nó
taighdeoirí faoi chomhaontú óstála. Níl aon ghá le tástáil riachtanas
an mhargaidh shaothair.</p>

<h3>Cead Fostaíochta Athghníomhachtaithe</h3>

<p>Ceadaíonn <a href="http://www.djei.ie/labour/workpermits/reactivationep.htm">Ceadanna
Fostaíochta Athghníomhachtaithe</a> do náisiúnaigh iasachta a d’iontráil
an Stát ar chead fostaíochta bailí ach a d’fhág an córas gan iad féin a
bheith mar chúis leis, nó ar caitheadh go dona leo nó ar baineadh leas astu
san ionad oibre, chun oibriú arís. Ní mór d’iarratasóirí ar Chead
Fostaíochta Athghníomhachtaithe iarratas a dhéanamh, i dtosach báire, ar
stampa cead sealadach inimirce 1 ar Sheirbhís Eadóirseachta agus Inimirce na
hÉireann (SEIÉ). Féadfaidh tú na <a href="http://www.inis.gov.ie/en/INIS/Pages/Reactivation%20Employment%20Permit%20Scheme">critéir
incháilitheachta, treoirlínte agus foirm iarratais</a> a aimsiú ar
inis.gov.ie.</p>

<h3>Cineálacha eile de chead fostaíochta</h3>

<p>Tá 5 cineál eile de chead fostaíochta ann:</p>
<ul><li>Baineann <a href="http://www.djei.ie/en/What-We-Do/Jobs-Workplace-and-Skills/Employment-Permits/Permit-Types/Contract-for-Services-Employment-Permit/">Ceadanna
    Fostaíochta Conradh Seirbhísí</a> le fiontair iasachta ag a bhfuil
    conradh chun seirbhísí a sholáthar d’aonán Éireannach. Ceadaíonn na
    ceadanna seo fostaithe neamh-LEE a aistriú chun oibriú ar chonradh
    Éireannach in Éirinn fad a fhanann siad ar chonradh fostaíochta lasmuigh
    den Stát. Go ginearálta, níl tástáil riachtanas an mhargaidh shaothair
    ag teastáil.</li>
  <li>Ceadaíonn <a href="http://www.djei.ie/en/What-We-Do/Jobs-Workplace-and-Skills/Employment-Permits/Permit-Types/Intra-Company-Transfer-Employment-Permit/">Ceadanna
    Fostaíochta Aistrithe Ionchuideachta</a> don bhainistíocht shinsearach,
    an príomhphearsanra agus oiliúnaithe a oibríonn i mbrainse de
    chuideachta ilnáisiúnta thar sáile chun aistriú chuig brainse na
    hÉireann. Ní mór go mbíonn €40,000, ar a laghad, sa bhliain á
    thuilleamh acu (ní mór go mbíonn €30,000, ar a laghad, sa bhliain á
    thuilleamh ag oiliúnaithe) agus go bhfuil siad ag oibriú don chuideachta
    ar feadh 6 mhí, ar a laghad (mí amháin le haghaidh oiliúnaí).</li>
  <li>Tá <a href="http://www.djei.ie/en/What-We-Do/Jobs-Workplace-and-Skills/Employment-Permits/Permit-Types/Internship-Employment-Permit/">Ceadanna
    Fostaíochta Intéirneachta</a> ar fáil do mhic léinn lánaimseartha
    náisiúnacha neamh-LEE atá cláraithe in institiúid tríú leibhéal
    lasmuigh d’Éirinn agus a bhfuil tairiscint poist taithí oibre acu sa
    Stát.</li>
  <li>Tá <a href="http://www.djei.ie/en/What-We-Do/Jobs-Workplace-and-Skills/Employment-Permits/Permit-Types/Sport-and-Cultural-Employment-Permit/">Ceadanna
    Fostaíochta Spóirt agus Cultúrtha</a> ar fáil le haghaidh fostaíochta
    sa Stát ar mhaithe le forbairt, oibriú agus cumas gníomhaíochtaí
    spóirt agus cultúrtha.</li>
  <li>Baineann <a href="http://www.djei.ie/en/What-We-Do/Jobs-Workplace-and-Skills/Employment-Permits/Permit-Types/Exchange-Agreement-Employment-Permit/">Ceadanna
    Fostaíochta Comhaontú Malartaithe</a> leo siúd atá fostaithe sa Stát
    faoi chomhaontuithe ordaithe, mar shampla, Clár Fulbright le haghaidh
    taighdeoirí agus an lucht léinn.</li>
</ul><!--this section produces the further information bit at the bottom of the document.
<div class="topic further_info">

<h1 class="further_info">Further information</h1>
<p>Text goes here</p>
</div>
--></div>
<!--this is the section that produces "Useful resources" in the box on the right-hand side. Below is an example.
	<div id="useful_resources">
      <ul>
	<li>
	  <a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
	</li>
	
      </ul>
    </div>
	-->
</html>
