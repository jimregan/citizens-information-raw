<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cead Fostaíochta Athghníomhachtaithe
</title>
    
    <meta name="description" content="D’fhéadfadh náisiúnaigh neamh-LEE a raibh cead bailí fostaíochta acu, ach a d’fhág an córas gan iad féin a bheith mar chúis leis, nó ar caitheadh go dona leo nó ar baineadh leas astu san ionad oibre, bheith i dteideal Cead Fostaíochta Athghníomhachtaithe a fháil a cheadóidh dóibh oibriú arís.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cead Fostaíochta Athghníomhachtaithe</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Go ginearálta, caithfidh náisiúnaigh neamh-LEE <a href="overview_employment_permits.html">cead fostaíochta</a> a bheith acu
chun oibriú in Éirinn.</p>

<p>Ceadaíonn an Cead Fostaíochta Athghníomhachtaithe do náisiúnaigh
neamh-LEE a tháinig go hÉirinn ar chead bailí fostaíochta, ach a d’fhág
an córas gan iad féin a bheith mar chúis leis nó mar gheall ar
dhúthshaothrú san ionad oibre.</p>

<p>Cuireann an Cead Fostaíochta Athghníomhachtaithe ar a gcumas oibriú go
dleathach arís. Is iad príomhghnéithe an Cheada Fostaíochta
Athghníomhachtaithe:</p>
<ul><li>Níor mhór go raibh cead fostaíochta agat roimhe seo</li>
  <li>Ní mór nach bhfuil tú fostaithe faoi láthair</li>
  <li>Ní mór go bhfuil tairiscint poist agat</li>
  <li>Ní mór go bhfuil cead sealadach inimirce Stampa 1 agat mar aon le litir
    “Chead Fostaíochta Athghníomhachtaithe” ón Roinn Dlí agus Cirt agus
    Comhionannais – féach ‘Conas iarratas a dhéanamh’ thíos</li>
  <li>Ní theastaíonn <a href="http://www.djei.ie/en/What-We-Do/Jobs-Workplace-and-Skills/Employment-Permits/Labour-Market-Needs-Test/">tástáil
    riachtanais mhargadh saothair</a></li>
  <li>Tá an cead ar fáil do gach gairm, lena n-áirítear <a href="http://www.djei.ie/en/What-We-Do/Jobs-Workplace-and-Skills/Employment-Permits/Employment-Permit-Eligibility/Carers-in-private-homes/">cúramóirí
    áirithe</a> ach ní áirítear gach gairm i suíomh baile, mar shampla,
    coimeádaithe tí</li>
</ul></div>

<div class="topic base_rules">
<h2 class="topic base_rules_title" id="l555d1">Rialacha</h2>

<h3>Cé atá i dteideal an cead a fháil?</h3>

<p>Féadfaidh na náisiúnaigh neamh-LEE a leanas iarratas a dhéanamh ar Chead
Fostaíochta Athghníomhachtaithe:</p>
<ul><li>Daoine a bhíodh ag oibriú go dleathach le cead fostaíochta agus a
    bhfuil cónaí neamhdhleathach orthu faoi láthair</li>
  <li>Daoine a bhfuil cead oibre acu do phoist ar bheagán oiliúna agus
    ísealphá ar mian leo a bhfostóir a athrú ach nach gcáilíonn don <a href="work_permits.html">Chead nua Fostaíochta Ginearálta</a></li>
  <li>Sealbhóirí áirithe ceada céile/cleithiúnaí ar mian leo iarratas a
    dhéanamh ar chead nua fostaíochta le fostóir nua ach nach gcáilíonn
    don <a href="spousal_work_permit_scheme.html">Chead nua Fostaíochta
    Cleithiúnaí/Páirtnéara/Céile</a></li>
  <li>Daoine a bhfuil cead céile/cleithiúnaí nó an Cead nua Fostaíochta
    Cleithiúnaí/Páirtnéara/Céile ar athraigh a gcúinsí, mar shampla,
    idirscaradh agus nuair atá an tAire Dlí agus Cirt agus Comhionannais
    sásta gur cheart breithniú a dhéanamh ar Chead Fostaíochta
    Athghníomhachtaithe sa chás.</li>
</ul><h3>Cé nach bhfuil i dteideal an cead a fháil?</h3>

<p>Níl náisiúnaigh neamh-LEE i dteideal Cead Fostaíochta
Athghníomhachtaithe a fháil:</p>
<ul><li>Má d’iontráil siad an Stát mar mhic léinn agus cuairteoirí agus
    mura raibh cead fostaíochta riamh acu</li>
  <li>Má deonaíodh Cead Fostaíochta Athghníomhachtaithe cheana féin
  dóibh</li>
  <li>Má tá <a href="green_card_permits.html">Scileanna Criticiúla</a>,
    Cárta Glas, <a href="work_permits.html">Ceadanna Fostaíochta
    Ginearálta</a> nó oibre acu agus má <a href="https://www.djei.ie/en/What-We-Do/Jobs-Workplace-and-Skills/Employment-Permits/Redundancy/">rinneadh
    iomarcach iad</a></li>
  <li>Má tá Ceadanna Fostaíochta <a href="http://www.djei.ie/en/What-We-Do/Jobs-Workplace-and-Skills/Employment-Permits/Permit-Types/Intra-Company-Transfer-Employment-Permit/">Aistrithe
    Ionchuideachta</a>, <a href="http://www.djei.ie/en/What-We-Do/Jobs-Workplace-and-Skills/Employment-Permits/Permit-Types/Contract-for-Services-Employment-Permit/">Conradh
    le haghaidh Seirbhísí</a>, <a href="http://www.djei.ie/en/What-We-Do/Jobs-Workplace-and-Skills/Employment-Permits/Permit-Types/Internship-Employment-Permit/">Intéirnéireachta</a>
    nó <a href="http://www.djei.ie/en/What-We-Do/Jobs-Workplace-and-Skills/Employment-Permits/Permit-Types/Exchange-Agreement-Employment-Permit/">Comhaontú
    Malartaithe</a> acu agus má d’fhan siad sa Stát i ndiaidh gur éag a
    gceadanna</li>
  <li>Bhí cead fostaíochta agus cead inimirce stampa 1 acu roimhe seo ach
    d’athraigh siad a stádas chuig stampa eile.</li>
</ul><p>Féadfaidh tú breis faisnéise a léamh faoi na <a href="http://www.inis.gov.ie/en/INIS/2%20-%20Link%201%20Eligiblility%20under%20the%20REP%20Scheme%20-%20final.pdf/Files/2%20-%20Link%201%20Eligiblility%20under%20the%20REP%20Scheme%20-%20final.pdf">critéir
cháilitheachta (pdf)</a> don Chead Fostaíochta Athghníomhachtaithe.</p>

<h3>Tairiscint poist</h3>

<p>Ní mór go bhfuil fíor-thairiscint poist agat agus ní mór go bhfuil na
cáilíochtaí, scileanna agus taithí agat a theastaíonn don phost. Ní mór
go mbíonn tú fostaithe agus íoctha go díreach ag d’fhostóir. Ní mór go
mbeidh an fostóir ag trádáil in Éirinn, cláraithe leis na Coimisinéirí
Ioncaim agus, más infheidhme, leis an Oifig um Chlárú Cuideachtaí. Ní
féidir le d’fhostóir costais earcaíochta a bhaint ó do phá nó do
cháipéisí pearsanta a choimeád. Ní mór <a href="../../employment_rights_and_conditions/pay_and_employment/pay_inc_min_wage.html">ráta
in aghaidh na huaire an Íosphá Náisiúnta</a> a íoc leat.</p>

<p>Ní eiseofar Cead Fostaíochta Ginearálta do chuideachtaí dá mbeadh breis
agus 50% de na fostaithe ina náisiúnaigh neamh-LEE mar gheall ar an gcead a
dheonú. Féadtar an ceanglas seo a tharscaoileadh, áfach, sa chás gur tusa a
bheidh mar an t-aon fhostaí. Is amhlaidh a bheidh i gceist nuair a dhéanann
tú do chead a athnuachan, chomh maith.</p>

<h3>Fad agus athnuachan</h3>

<p>Eisítear Cead Fostaíochta Athghníomhachtaithe i dtosach ar feadh 2
bhliain agus féadtar é a athnuachan ar feadh 3 bliana ina dhiaidh sin. Má
d’oibrigh tú ar feadh cúig bliana as a chéile ar chead fostaíochta,
b’fhéidir nach dteastóidh cead uait a thuilleadh chun oibriú in Éirinn.
Nuair atá do chead stampa 1 dlite le hathnuachan, eiseoidh d’oifigeach
áitiúil inimirce – féach ‘Clárúchán’ thíos – <a href="http://www.inis.gov.ie/en/INIS/Pages/Policy%20for%205%20year%20workers%20and%20redundant%20workers">cead
inimirce stampa 4 ar feadh bliain amháin</a> duit a cheadóidh duit glacadh le
haon fhostaíocht, seachas féinfhostaíocht.</p>

<p>Nuair a bhí tú ag oibriú agus i do chónaí go dleathach in Éirinn ar
feadh 5 bliana ar chead oibre, féadfaidh tú iarratas a dhéanamh ar <a href="http://www.inis.gov.ie/en/INIS/Pages/Long_Term_Residency">chónaitheacht
fhadtéarmach</a> le Seirbhís Eadóirseachta agus Inimirce na hÉireann
(SEIÉ) – féach ‘Cá ndéanfaidh mé iarratas?’ thíos. Chomh maith leis
sin, féadfaidh tú iarratas a dhéanamh ar dhíolúine ón gceanglas chun cead
fostaíochta a bheith agat. Má éiríonn le d’iarratas, deonófar cead
sínte cónaitheachta duit do 5 bliana breise agus ní theastóidh cead oibre
uait chun oibriú in Éirinn.</p>

<h3>Fostaíocht a athrú</h3>

<p>Más é seo do chéad Chead Fostaíochta Athghníomhachtaithe, bítear ag
súil leis go bhfanfaidh tú le d’fhostóir ar feadh 12 mhí (seachas faoi
chúinsí eisceachtúla). Ina dhiaidh sin, féadfaidh tú aistriú chuig
fostóir nua, a fhad agus go ndéantar iarratas nua ar chead fostaíochta.</p>

<h3>Do phost a chailleadh</h3>

<p>Má dhéantar iomarcach thú fad atá Cead Fostaíochta Athghníomhachtaithe
agat, ba cheart duit fógra a thabhairt don Roinn Post, Fiontar agus
Nuálaíochta. Tabharfaidh an Roinn 6 mhí duit chun post eile a aimsiú. Nuair
a aimsíonn tú post eile, eiseofar Cead Fostaíochta Athghníomhachtaithe nua
duit i gcomhréir le ceanglais na scéime.</p>

<p>Murar aimsigh tú post nua i ndiaidh 6 mhí, ba cheart duit teagmháil a
dhéanamh le d’oifigeach áitiúil inimirce le do stádas inimirce a
dheimhniú. Má dhéanann tú an cinneadh chun an tír a fhágáil agus má
fhaigheann tú tairiscint poist in Éirinn, féadfaidh tú iarratas a dhéanamh
ar chead fostaíochta nua.</p>

<h3>Cleithiúnaithe</h3>

<p>Má tá Cead Fostaíochta Athghníomhachtaithe agat, níl do chéile,
páirtnéir nó cleithiúnaithe i dteideal iarratas a dhéanamh ar <a href="spousal_work_permit_scheme.html">Chead Fostaíochta
Cleithiúnaí/Páirtnéara/Céile</a>. Féadfaidh siad iarratas a dhéanamh ar
<a href="work_permits.html">Chead Fostaíochta Ginearálta</a> as a stuaim
féin.</p>
</div>

<div class="topic base_rates">
<h2 class="topic base_rates_title" id="l1e7b8">Rataí</h2>

<p>Seo a leanas na táillí a ghearrtar ar Cheada Fostaíochta
Athghníomhachtaithe:</p>

<table border="1"><caption><strong>Iarratasóirí nua</strong></caption>
  <col><col><tbody><tr><td>Fad an cheada</td>
      <td>Méid</td>
    </tr><tr><td>A fhad le 6 mhí</td>
      <td>€500</td>
    </tr><tr><td>A fhad le 2 bhliain</td>
      <td>€1,000</td>
    </tr></tbody></table><table border="1"><caption><strong>Athnuachaintí</strong></caption>
  <col><col><tbody><tr><td>Fad an cheada</td>
      <td>Méid</td>
    </tr><tr><td>A fhad le 6 mhí</td>
      <td>€750</td>
    </tr><tr><td>A fhad le 3 bhliain</td>
      <td>€1,000</td>
    </tr></tbody></table><p>Má dhiúltaítear iarratas, aisíocfar 90% den táille leis an
iarratasóir.</p>

<p>Is í an táille atá ar Dheimhniú Clárúcháin BNIGS ná €300.</p>
</div>

<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p><strong>Iarratas a dhéanamh ar Stampa 1 Sealadach</strong></p>

<p>Ní mór duit <a href="http://www.inis.gov.ie/en/INIS/Pages/Reactivation%20Employment%20Permit%20Scheme">cead
inimirce sealadach Stampa 1</a> a fháil i dtosach báire. Nuair a bhíonn
tairiscint poist reatha agat, déanann tú iarratas ar Sheirbhís
Eadóirseachta agus Inimirce na hÉireann (SEIÉ) ar Chead Fostaíochta
Athghníomhachtaithe agus an <a href="http://www.inis.gov.ie/en/INIS/REP%20Scheme%20Application.pdf/Files/REP%20Scheme%20Application.pdf">fhoirm
iarratais (pdf)</a> agus na <a href="http://www.inis.gov.ie/en/INIS/REP%20Scheme%20Guideline.pdf/Files/REP%20Scheme%20Guideline.pdf">treoirlínte
(pdf)</a> a úsáid. Seolann tú an t-iarratas comhlánaithe chuig Aonad 2,
Rannóg Cónaitheachta an SEIÉ – féach ‘Cá ndéanfaidh mé iarratas?’
thíos. Measúnaítear d’iarratas agus má cháilíonn tú, tugtar cead
stampa 1 duit ar feadh 4 mhí. Ní mór duit an cead seo a chlárú leis an
BNIGS – féach ‘Clárúchán’ thíos.</p>

<p><strong>Iarratas a dhéanamh ar Chead Fostaíochta
Athghníomhachtaithe</strong></p>

<p>Féadfaidh tú (nó d’fhostóir ionchasach) iarratais nua a dhéanamh ar
Chead Fostaíochta Athghníomhachtaithe leis an Rannóg Ceadanna Fostaíochta
den Roinn Post, Fiontar agus Nuálaíochta. Ó 5 Meán Fómhair 2016, féadtar
iarratais a dhéanamh ar líne agus leas á bhaint as an <a href="https://epos.djei.ie/EPOSOnlineportal#/app/welcome">gCóras Ceadanna
Fostaíochta Ar Líne (CCFA)</a>. Áirítear an cháipéisíocht tacaíochta a
theastaíonn an litir “Chead Fostaíochta Athghníomhachtaithe” ón Roinn
Dlí agus Cirt agus Comhionannais.</p>

<p><strong>Próiseáil agus athbhreithnithe</strong></p>

<p>Féadfaidh tú stádas d’iarratas tríd an <a href="https://www.djei.ie/en/What-We-Do/Jobs-Workplace-and-Skills/Employment-Permits/Employment-Permit-Status-Form/">tsaoráid
fhiosrúcháin faoi stádas ar líne</a> a sheiceáil. Tá na <a href="http://www.djei.ie/en/What-We-Do/Jobs-Workplace-and-Skills/Employment-Permits/Current-Application-Processing-Dates/">hamanna
próiseála iarratais</a> ar shuíomh gréasáin na Roinne Post, Fiontar agus
Nuálaíochta. Déanfaidh próiseáil oifigiúil d’iarratais é a dheonú nó
a dhiúltú agus ní mór údair shonracha a thabhairt má dhiúltaítear é.
Má dhiúltaítear d’iarratas, féadfaidh tú achomharc a dhéanamh ar an
gcinneadh laistigh de 28 lá, trí leas a bhaint as an <a href="http://www.djei.ie/en/publications/submission-of-a-decision-for-review-under-section-13-or-17-of-the-employment-permits-act-2006-as-amended-.html">bhfoirm
um athbhreithniú ar chinneadh chun cead fostaíochta a dhiúltú</a>.</p>

<p><strong>Athnuachaintí</strong></p>

<p>Féadfaidh fostóir nó an fostaí iarratas a dhéanamh ar athnuachan agus
leas á bhaint as an <a href="https://epos.djei.ie/EPOSOnlineportal#/app/welcome">gCóras Ceadanna
Fostaíochta Ar Líne (CCFA)</a>. </p>

<p><strong>Clárúchán</strong></p>

<p>Nuair a eisítear do Chead Fostaíochta Athghníomhachtaithe duit, is gá
duit clárú le <a href="http://www.inis.gov.ie/en/INIS/Pages/registration-appointment-system">hOifig
Chlárúcháin Cé an Bhúrcaigh</a> (má tá cónaí ort i mBaile Átha
Cliath) nó ag <a href="http://www.inis.gov.ie/en/INIS/Pages/registration-offices">oifig
chlárúcháin régiúnach</a> nó ag <a href="http://www.garda.ie/Stations/Default.aspx">Ceanncheathrú áitiúil an
Gharda Síochána</a> (má tá cónaí ort lasmuigh de Bhaile Átha Cliath).
Ní mór duit seo a dhéanamh chun cead a fháil chun fanacht sa Stát mar
fhostaí. Is tábhachtach seo a dhéanamh, mar mura ndéantar é, ní bheidh an
stádas ceart inimirce agat.</p>

<p>Ó 15 Meán Fómhair 2016, caithfidh tú coinne a scríobh isteach ar líne
chun cuairt a thabhairt air.</p>

<p>Lasmuigh de Bhaile Átha Cliath, féadfaidh tú clárú nó Ceanncheathrú
áitiúil Cheantar an Gharda Síochána.</p>

<p></p>

<p>Tá breis faisnéise ar fáil faoi <a href="http://www.djei.ie/en/What-We-Do/Jobs-Workplace-and-Skills/Employment-Permits/Permit-Types/Reactivation-Employment-Permit/">Cheadanna
Fostaíochta Athghníomhachtaithe</a> ar láithreán gréasáin na Roinne.</p>

<p></p>
</div>

<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p></p><p>
</p><div class="inlinesio">
<p>
</p><div>
<h3>Rannóg Cónaithe Aonad 2</h3>
<p>
  
  <span class="field_dept address_field">An Roinn Dlí agus Cirt agus Comhionannais<br></span>
  

  
  Seirbhís Eadóirseachta agus Inimirce na hÉireann <br>13-14 Cé an Bhúrcaigh <br>Baile Átha Cliath 2 <br>ÉIRE 
  <br>
  
</p>
<p>
  

  

  

  

  
  <strong>Láithreán Gréasáin:</strong> <a href="http://www.inis.gov.ie/">http://www.inis.gov.ie/</a>
  <br>
  

  

  

  
  <strong>R-phost:</strong> <a href="mailto:Unit2ResidenceDivision@justice.ie">Unit2ResidenceDivision@justice.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>An Roinn Post, Fiontar agus Nuálaíochta</h3>
<p>
  
  <span class="field_dept address_field">Rannóg Ceadanna Fostaíochta<br></span>
  

  
  Teach Daibhéid<br>65a Bóthar Adelaide<br>Baile Átha Cliath 2<br>Éire
  <br>
  
</p>
<p>
  
  <strong>Uaireanta Oscailte:</strong>Líne Chabrach: Luan go hAoine 9:30rn - 5ir
  <br>
  

  
  <strong>Teil:</strong>+353 1 417 5333
  <br>
  

  
  <strong>Lóghlao:</strong>1890 201 616
  <br>
  

  
  <strong>Facs:</strong>+353 1 631 3268
  <br> 
  

  
  <strong>Láithreán Gréasáin:</strong> <a href="http://www.djei.ie/labour/workpermits/index.htm">http://www.djei.ie/labour/workpermits/index.htm</a>
  <br>
  

  

  

  
  <strong>R-phost:</strong> <a href="mailto:employmentpermits@djei.ie">employmentpermits@djei.ie</a>
  <br>
  
</p>
</div></div>


</div>
<!--this section produces the further information bit at the bottom of the document.
<div class="topic further_info">

<h1 class="further_info">Further information</h1>
<p>Text goes here</p>
</div>
-->
</div>
<!--this is the section that produces "Useful resources" in the box on the right-hand side. Below is an example.
<div id="useful_resources">
<ul>
<li>
<a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
</li>

</ul>
</div>
-->
</html>
