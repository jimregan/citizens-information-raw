<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cead Fostaíochta Ginearálta
</title>
    
    <meta name="description" content="Faigh amach faoi Cheadanna Fostaíochta Ginearálta, cé atá i dteideal iarratas a dhéanamh agus cá huair is féidir le duine a bhfuil cead oibre aige poist a mhalartú">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cead Fostaíochta Ginearálta</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l27d15">Rátaí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Go ginearálta, caithfidh náisiúnaigh neamh-LEE cead fostaíochta a bheith
acu chun oibriú in Éirinn. Ní gá do náisiúnaigh an LEE agus na hEilvéise
cead fostaíochta a bheith acu. Faoi na <a href="http://www.lawreform.ie/_fileupload/RevisedActs/WithAnnotations/HTML/en_act_2006_0016.htm">hAchtanna
um Cheadanna Fostaíochta 2003-2014</a>, tá 9 saghas de chead fostaíochta
ann, lena n-áirítear Cead Fostaíochta Ginearálta, <a href="green_card_permits.html">Cead Fostaíochta Scileanna
Ríthábhachtacha</a> agus <a href="spousal_work_permit_scheme.html">Cead
Fostaíochta Cleithiúnaí/Páirtnéara/Céile</a>. Féadfaidh tú léamh faoi
shaghsanna eile de chead inár <a href="overview_employment_permits.html">gcáipéis forbhreathnaithe ar
cheadanna fostaíochta</a>.</p>

<p>Ón Deireadh Fómhair 2014 ar aghaidh, d’athraigh <a href="http://www.irishstatutebook.ie/2014/en/act/pub/0026/index.html">an tAcht
um Cheadanna Fostaíochta (Leasú)</a> an t-iar-chóras ceadanna fostaíochta.
Tá anois <a href="http://www.djei.ie/en/What-We-Do/Jobs-Workplace-and-Skills/Employment-Permits/Permit-Types/">9
saghas éagsúla de chead fostaíochta</a> le foirmeacha iarratais nua le
haghaidh gach saghas agus athruithe ar na critéir chun ceadanna fostaíochta a
eisiúint. Anuas air sin, forálann an tAcht, gur féidir le náisiúnach
iasachta nach bhfuil cead fostaíochta aige/aici, a rinne gach beart réasúnta
chun ceann a fháil, dul i mbun caingean shibhialta i leith an fhostóra chun
cúiteamh a fháil as aon obair a rinneadh nó aon seirbhísí a
soláthraíodh.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Eisíonn an Roinn Post, Fiontar agus Nuálaíochta Ceadanna Fostaíochta
Ginearálta. Féadfaidh an fostóir nó an fostaí iarratas a dhéanamh ar
chead, agus ní mór dó a bheith bunaithe ar thairiscint fostaíochta.
Eisítear ceadanna don fhostaí agus áirítear leo ráiteas ar chearta agus
teidlíochtaí an fhostaí. Beidh gach ceann de na <a href="../../employment_rights_and_conditions/">cearta fostaíochta</a> ag
fostaí ag a bhfuil cead fostaíochta a bhíonn ag saoránaigh na hÉireann nó
an LEE ar feadh fhad an cheada fostaíochta.</p>

<p>Ní mór go mbeidh luach saothair bliantúil (pá) €30,000, ar a laghad ag
iarratais ghinearálta ar Cheadanna Fostaíochta Ginearálta. Áirítear le
luach saothair an tuarastal don phost agus árachas sláinte.</p>

<p>Déantar breithniú ar iarratais ar phoist ag a bhfuil pá bliantúil
€27,000* ar bhonn eisceachtúil sna cásanna a leanas:</p>
<ul><li>Mic léinn neamh-LEE a bhain a gcéim amach le 12 mhí anuas, ó
    institiúid tríú leibhéal in Éirinn, agus a ndearnadh post iarchéime a
    thairiscint dóibh ó <a href="http://www.djei.ie/en/What-We-Do/Jobs-Workplace-and-Skills/Employment-Permits/Employment-Permit-Eligibility/Highly-Skilled-Eligible-Occupations-List/">Liosta
    na nGairmeacha Ardoilte</a></li>
  <li>Mic léinn neamh-LEE a bhain a gcéim amach le 12 mhí, ó institiúid
    tríú leibhéal thar lear, agus a ndearnadh post iarchéime a thairiscint
    dóibh mar ghairmí TFC ón Liosta Gairmeacha Ardoilte</li>
  <li>Iarratais maidir le tacaíocht speisialta teanga agus tacaíocht
    theicniúil nó díolachán nuair atá an t-iarratasóir líofa i dteanga
    neamh-LEE do chuideachtaí a bhfuil tacaíocht á fáil acu ó
    ghníomhaireachtaí forbartha fiontair an Stáit</li>
</ul><p>* Ní mór gurb ionann an pá bliantúil agus €30,000 nuair a bhíonn
iarratas á dhéanamh ar athnuachan an cheada.</p>

<p>Féadfaidh náisiúnaigh neamh-LEE <a href="http://www.inis.gov.ie/en/INIS/Pages/Applying%20for%20an%20Employment%20Permit%20whilst%20already%20lawfully%20resident%20in%20the%20State">a
bhfuil cead cónaithe stampa 1, 1A, 2, 2A nó 3 acu</a>, iarratas ar Chead
Fostaíochta Ginearálta ar an gcoinníoll nach bhfuil an post ar <a href="https://www.djei.ie/en/What-We-Do/Jobs-Workplace-and-Skills/Employment-Permits/Employment-Permit-Eligibility/Ineligible-Categories-of-Employment/">liosta
gairmeacha neamh-incháilithe</a>.</p>

<h3>Tairiscint poist</h3>

<p>Ní mór go bhfuil na cáilíochtaí, scileanna agus taithí a theastaíonn
don phost agat. Ní mór go mbíonn tú fostaithe agus íoctha go díreach ag
d’fhostóir. Ní ghlactar le hiarratais ar Chead Fostaíochta Ginearálta ó
ghníomhaireachtaí earcaíochta agus ó idirghabhálaithe eile. Ní mór go
mbeidh an fostóir ag trádáil in Éirinn agus a bheith cláraithe leis an
Oifig um Chlárú Cuideachtaí. Ní féidir le d’fhostóir costais
earcaíochta a bhaint ó do phá nó do cháipéisí pearsanta a choimeád.</p>

<p>Ní eiseofar Cead Fostaíochta Ginearálta do chuideachtaí dá mbeadh breis
agus 50% de na fostaithe ina náisiúnaigh neamh-LEE mar gheall ar an gcead a
dheonú. Féadtar an ceanglas seo a tharscaoileadh i gcás cuideachtaí
nuathionscanta nó sa chás go mbeidh an t-iarratasóir ar an t-aon
fhostaí.</p>

<h3>Tástáil riachtanas an mhargaidh shaothair</h3>

<p>Áirítear le gach iarratas nua ar Cheadanna Fostaíochta Ginearálta
fianaise gur tugadh faoi <a href="http://www.djei.ie/en/What-We-Do/Jobs-Workplace-and-Skills/Employment-Permits/Labour-Market-Needs-Test/">thástáil
riachtanas an mhargaidh shaothair</a>.</p>

<p><strong>Tarscaoiltí:</strong> Ón 1 Deireadh Fómhair 2014, féadtar an
ceanglas le tástáil riachtanas an mhargaidh shaothair a tharscaoileadh sna
cásanna a leanas:</p>
<ul><li>Má tá an t-iarratas d’iar-shealbhóir ceada a rinneadh iomarcach
  nó</li>
  <li>Má tá an t-iarratas do phost atá liostaithe i Liosta na nGairmeacha
    Ardoilte nó</li>
  <li>Má mhol Fiontraíocht Éireann nó ÚFT Éireann an t-iarratas nó</li>
  <li>Má tá an t-iarratas do chúramóir a cruthaíodh a bhfuil stair
    aige/aici de chúram a thabhairt don duine breoite nó</li>
  <li>Má tá an t-iarratas do phost ag a bhfuil tuarastal bliantúil €60,000
    nó níos mó</li>
</ul><p>Ceanglaíonn an tástáil nach mór gur fógraíodh an folúntas le <a href="http://www.jobsireland.ie/">seirbhísí fostaíochta na Roinne Coimirce
Sóisialaí (RCS)</a>/líonra fostaíochta EURES ar feadh 2 sheachtain, i
nuachtán náisiúnta ar feadh 3 lá, ar a laghad, agus cibé acu i nuachtán
áitiúil nó ar láithreán gréasáin phost ar feadh 3 lá. Déantar seo ar
mhaithe lena chinntiú nach féidir náisiúnach LEE nó Eilvéiseach a aimsiú
chun an folúntas a líonadh. Nuair a bhíonn an folúntas á chlárú leis an
RCS/EURES, <strong>ní mór don fhostóir a shonrú gurb iarratas féideartha
ar Chead Fostaíochta Ginearálta atá san iarratas</strong>.</p>

<p>Mura bhfuil an fostóir in ann náisiúnach LEE nó Eilvéiseach a aimsiú,
ní mór dóibh teagmháil a dhéanamh lena <a href="http://www.welfare.ie/en/Pages/Employment-Services-Offices.aspx">n-oifig
áitiúil seirbhísí fostaíochta</a> nó <a href="http://www.welfare.ie/en/Pages/Intreo---Contact-Information.aspx">ionad
Intreo</a> laistigh de 4 seachtaine chun iarraidh ar chinneadh a dhéanamh
faoin bhfolúntas. Mar fhreagairt d’iarratas an fhostóra, déanfaidh an
oifig seirbhísí fostaíochta cinneadh ar cibé acu an bhfuil nó nach bhfuil
údar le Cead Fostaíochta Ginearálta chun an folúntas a líonadh.
<strong>Mura ndéanann an fostóir teagmháil leis an oifig áitiúil
seirbhísí fostaíochta, leanfaidh an fógra ach ní féidir aon chead
fostaíochta a eisiúint don fholúntas sin</strong>.</p>

<h3>Gairmeacha atá incháilithe do cheadanna fostaíochta</h3>

<p>Níl fáil ar cheadanna fostaíochta do ghairmeacha atá liostaithe faoin
teideal ‘Fostaíocht Neamh-Incháilithe’ ar an liosta <a href="http://www.djei.ie/en/What-We-Do/Jobs-Workplace-and-Skills/Employment-Permits/Employment-Permit-Eligibility/Ineligible-Categories-of-Employment/">Catagóirí
Neamh-Incháilithe Fostaíochta</a> (seachas i gcás <a href="http://www.djei.ie/en/What-We-Do/Jobs-Workplace-and-Skills/Employment-Permits/Employment-Permit-Eligibility/Carers-in-private-homes/">cúramóirí
áirithe</a>).</p>

<p>Féadfaidh iarratasóirí ar na Scéimeanna Cead Fostaíochta <a href="spousal_work_permit_scheme.html">Cleithiúnaí/Páirtnéara/Céile</a>
agus <a href="http://www.djei.ie/labour/workpermits/reactivationep.htm">Athghníomhachtaithe</a>
ceadanna fostaíochta a fháil, áfach, seachas iad siúd a bhíonn ar bun i
suíomh baile (seachas i gcás roinnt cúramóirí) nó iad siúd a thagann
salach ar leas an phobail.</p>

<h3>Fad agus athnuachan</h3>

<p>Eisítear Cead Fostaíochta Ginearálta i dtosach ar feadh 2 bhliain agus
féadtar é a athnuachan ar feadh 3 bliana ina dhiaidh sin. Má d’oibrigh tú
ar feadh cúig bliana as a chéile ar chead fostaíochta, b’fhéidir nach
dteastóidh cead uait a thuilleadh chun oibriú in Éirinn. Nuair atá do chead
stampa 1 dlite le hathnuachan, eiseoidh d'oifigeach áitiúil inimirce –
féach ‘Clárúchán’ thíos – <a href="http://www.inis.gov.ie/en/INIS/Pages/Policy%20for%205%20year%20workers%20and%20redundant%20workers">cead
inimirce stampa 4 ar feadh bliain amháin</a> duit a cheadóidh duit glacadh le
haon fhostaíocht, seachas féinfhostaíocht.</p>

<p>Nuair a bhí tú ag oibriú agus i do chónaí go dleathach in Éirinn ar
feadh 5 bliana ar chead oibre, féadfaidh tú iarratas a dhéanamh ar <a href="http://www.inis.gov.ie/en/INIS/Pages/Long_Term_Residency">chónaitheacht
fhadtéarmach</a> le Seirbhís Eadóirseachta agus Inimirce na hÉireann
(SEIÉ) – féach ‘Cá ndéanfaidh mé iarratas?’ thíos. Chomh maith leis
sin, féadfaidh tú iarratas a dhéanamh ar dhíolúine ón gceanglas chun cead
fostaíochta a bheith agat. Má éiríonn le d’iarratas, deonófar cead
sínte cónaitheachta duit do 5 bliana breise agus ní theastóidh cead oibre
uait chun oibriú in Éirinn.</p>

<h3>Fostaíocht a athrú</h3>

<p>Más é seo do chéad chead fostaíochta in Éirinn, bítear ag súil leis
go bhfanfaidh tú le d’fhostóir ar feadh 12 mhí (seachas faoi chúinsí
eisceachtúla). Ina dhiaidh sin, féadfaidh tú aistriú chuig fostóir nua, a
fhad agus a rinneadh iarratas nua ar Chead Fostaíochta Ginearálta ar a
mhacasamhail de phost nó go dtí earnáil fostaíochta eile incháilithe. </p>

<h3>Do phost a chailleadh</h3>

<p>Má chailleann tú do phost trí iomarcaíocht, ba cheart duit an Roinn
Post, Fiontar agus Nuálaíochta a chur ar an eolas trí <a href="http://www.djei.ie/en/publications/notification-of-dismissal-by-reason-of-redundancy-under-sections-20a-20b-of-the-employment-permits-act-2006-as-amended-.html">fhoirm
fógra iomarcaíochta</a> a úsáid laistigh de 28 lá tar éis dífhostú. <a href="http://www.inis.gov.ie/en/INIS/Pages/Policy%20for%205%20year%20workers%20and%20redundant%20workers">Tá
na forálacha a leanas ann le haghaidh oibrithe neamh-LEE</a>:</p>

<p><strong>Cead fostaíochta ar feadh 5 bliana:</strong></p>

<p>Má rinneadh iomarcach thú tar éis oibriú ar feadh cúig bliana as a
chéile ar chead fostaíochta, ní theastóidh cead uait a thuilleadh chun
oibriú in Éirinn. Ba cheart duit iarratas a dhéanamh ar d’oifigeach
áitiúil inimirce – féach ‘Clárúchán’ thíos, a eiseoidh cead
inimirce stampa 4 duit ar feadh bliain amháin. Féadtar an cead seo a
athnuachan gach bliain agus ceadóidh sé duit glacadh le haon fhostaíocht nó
bheith <a href="../../types_of_employment/self_employment/self_employment_as_an_individual.html">féinfhostaithe</a>.</p>

<p><strong>Cead fostaíochta ar feadh níos lú ná 5 bliana:</strong></p>

<p>Tabharfaidh an Roinn Post, Fiontar agus Nuálaíochta 6 mhí duit chun post
eile a aimsiú. <a href="http://www.djei.ie/en/What-We-Do/Jobs-Workplace-and-Skills/Employment-Permits/Redundancy/">Nuair
a aimsíonn tú post eile, beidh ort iarratas a dhéanamh ar Chead Fostaíochta
Ginearálta</a> ach ní theastaíonn tástáil riachtanas an mhargaidh
shaothair. Má rinneadh iomarcach thú ó phost ar an liosta de chatagóirí
neamh-incháilithe, féadfaidh tú iarratas a dhéanamh ar Chead nua
Fostaíochta Ginearálta le haghaidh poist ar an liosta neamh-incháilithe
sin.</p>

<p>Ba cheart duit teagmháil a dhéanamh le d’oifigeach áitiúil inimirce le
do stádas inimirce a dheimhniú – féach ‘Clárúchán’ thíos. Mura
n-éagfaidh do chead inimirce go ceann 6 mhí, ar a laghad, féadfaidh tú
cónaí in Éirinn faoi do chead stampa 1 a fuair tú, ar feadh 6 mhí bhreise.
Má éagfaidh do chead inimirce laistigh de 6 mhí, féadfaidh tú a iarraidh
go sínfear do chead inimirce go dtí 6 mhí, a chiallaíonn go mbeidh ort íoc
as cárta nua BNIGS – féach ‘Rátaí’ thíos. Murar aimsigh tú post nua
tar éis 6 mhí, beifear ag súil leis go bhfágfaidh tú Éire. Má thugtar
tairiscint fostaíochta duit in Éirinn, ansin, féadfaidh tú iarratas a
dhéanamh ar Chead nua Fostaíochta Ginearálta.</p>

<p><strong>Obair ghearr-ama</strong>: Má cuireadh ar obair ghearr-ama thú fad
atá tú ag oibriú ar chead oibre nó Cead Fostaíochta Ginearálta, ní mór
duit fógra a thabhairt don Roinn Post, Fiontar agus Nuálaíochta. Mura
ndéanann tú seo, d’fhéadfaí tionchar a imirt ar aon iarratas chun do
chead a athnuachan amach anseo.</p>

<h3>Víosaí</h3>

<p>Más <a href="../../../moving_country/moving_to_ireland/coming_to_live_in_ireland/visa_requirements_for_entering_ireland.html">náisiúnach
thú óna dteastaíonn víosa</a>, ba cheart duit víosa a fháil sula
dtaistealaíonn tú go hÉirinn. Ní mór duit <a href="http://www.inis.gov.ie/en/INIS/Pages/Information_on_completing_your_online_application">iarratas
a dhéanamh ar víosa iontrála ar líne</a>.</p>

<h3>Clárúchán agus cead chun fanacht</h3>

<p>Ní mór do náisiúnaigh neamh-LEE (seachas an Eilvéis) <a href="../../../moving_country/moving_to_ireland/rights_of_residence_in_ireland/registration_of_non_eea_nationals_in_ireland.html">clárú
leis an oifigeach áitiúil inimirce</a> sa cheantar ina bhfuil sé beartaithe
acu cónaí nuair a thagann siad chun an Stáit. I mBaile Átha Cliath,
féadfaidh tú clárú ag Oifig Chlárúcháin Cé an Bhúrcaigh. Ó 15 Meán
Fómhair 2016, caithfidh tú <a href="http://www.inis.gov.ie/en/INIS/Pages/registration-appointment-system">coinne
a scríobh isteach ar líne chun cuairt a thabhairt air</a>. Lasmuigh de Bhaile
Átha Cliath, féadfaidh tú clárú ag <a href="http://www.inis.gov.ie/en/INIS/Pages/registration-offices">oifig
chlárúcháin régiúnach</a> nó <a href="http://www.garda.ie/Stations/Default.aspx">Ceanncheathrú áitiúil
Cheantar an Gharda Síochána</a>.</p>

<h3>Cleithiúnaithe</h3>

<p>D’fhéadfá bheith in ann do theaghlach a thabhairt leat chun cónaí
anseo má bhí tú ag oibriú go dleathach anseo ar feadh bliana ar Chead
Fostaíochta Ginearálta. Anuas air sin, tá ort bheith in ann a thaispeáint
go mbeidh tú in ann tacú leo. I gcleachtas, is gá duit níos mó ná na
teorainneacha ar an <a href="../../../social_welfare/social_welfare_payments/social_welfare_payments_to_families_and_children/family_income_supplement.html">bhForlíonadh
Ioncam Teaghlaigh</a> a bheith á thuilleamh agat.</p>

<p>Má tá Cead Fostaíochta Ginearálta agat, níl do chéile, páirtnéir nó
cleithiúnaithe i dteideal iarratas a dhéanamh ar <a href="http://www.djei.ie/en/What-We-Do/Jobs-Workplace-and-Skills/Employment-Permits/Permit-Types/Dependant-Partner-Spouse-Employment-Permit/">Chead
Fostaíochta Cleithiúnaí/Páirtnéara/Céile</a>. Féadfaidh siad iarratas a
dhéanamh ar Chead Fostaíochta Ginearálta as a stuaim féin. B’fhéidir go
dteastódh víosaí uathu chun teacht go hÉirinn (féach ‘Víosaí’ thuas)
agus tá <a href="http://www.inis.gov.ie/en/INIS/Pages/Join%20Family">treoirlínte SEIÉ ann
faoi athaontú teaghlaigh le haghaidh oibrithe</a>.</p>

<h3>Ní theastaíonn cead fostaíochta</h3>

<p>Más náisiúnach neamh-LEE thú, ní theastaíonn cead fostaíochta uait,
sna cásanna a leanas:</p>
<ul><li>Tá cead agat fanacht mar chéile, <a href="http://www.inis.gov.ie/en/INIS/Pages/Civil%20Partnership">páirtnéir
    sibhialta</a> nó cleithiúnaí náisiúnaigh Éireannaigh nó
    náisiúnaigh den LEE</li>
  <li>Is náisiúnach na hEilvéise thú</li>
  <li>Deonaíodh stádas dídeanaí duit – cibé acu tríd an
    ngnáthphróiseas nó mar dhídeanaí cláir</li>
  <li>Deonaíodh cead sealadach duit chun fanacht ar fhorais dhaonnúla, tar
    éis a bheith sa phróiseas tearmainn</li>
  <li>Deonaíodh cead duit chun fanacht mar thuismitheoir saoránaigh
    Éireannaigh</li>
  <li>Tá cead sonrach inimirce agat chun cónaí agus oibriú in Éirinn</li>
  <li>Tá cead gnó agat chun <a href="../../types_of_employment/self_employment/coming_to_set_up_a_business_in_ireland.html">gnó
    a chur ar bun in Éirinn</a></li>
  <li>Mac léinn cláraithe thú – féach thíos</li>
</ul><h3>Diúltú ceadanna fostaíochta</h3>

<p>Diúltófar cead fostaíochta a thabhairt duit sna cásanna a leanas:</p>
<ul><li>D’iontráil tú an Stát ar an mbonn nach mbeidh tú ag glacadh le
    fostaíocht, mar shampla, mar chuairteoir</li>
  <li>Tá tú sa Stát go mídhleathach nó ní chomhlíonann tú na
    coinníollacha a thuilleadh faoinar tugadh cead isteach duit</li>
  <li>D’iarr an Roinn Dlí agus Cirt agus Comhionannais ort an Stát a
    fhágáil</li>
  <li>Tá tú á dhíbirt faoi láthair</li>
  <li>Tá fostaíocht á lorg agat le fostóir neamh-Limistéar Eorpach
    Eacnamaíoch/Éilvéiseach atá ag oibriú sa Stát gan cead gnó ón Aire
    Dlí agus Cirt agus Comhionannas</li>
</ul></div>
<div class="topic base_rates">
<h2 class="topic base_rates_title" id="l27d15">Rátaí</h2>

<p>Ní mór don iarratasóir an táille a íoc. Féadfaidh an fostaí nó an
fostóir iarratas a dhéanamh. Faoi roinnt cúinsí, mar shampla, sa chás gur
carthanas cláraithe é an fostóir a bhfuil iarratas á dhéanamh aige/aici,
féadtar an táille a tharscaoileadh. <a href="http://www.djei.ie/en/What-We-Do/Jobs-Workplace-and-Skills/Employment-Permits/Fees/">Déantar
íocaíochtaí ó gnóthaí trí ríomhaistriú airgid (EFT).</a></p>

<table border="1"><caption><strong>Táillí ar iarratais nua ar Cheadanna Fostaíochta
  Ginearálta</strong></caption>
  <col><col><tbody><tr><td>Fad an cheada</td>
      <td>Méid</td>
    </tr><tr><td>A fhad le 6 mhí</td>
      <td>€500</td>
    </tr><tr><td>A fhad le 2 bhliain</td>
      <td>€1,000</td>
    </tr></tbody></table><table border="1"><caption><strong>Táillí ar athnuachan ar Cheadanna Fostaíochta
  Ginearálta</strong></caption>
  <col><col><tbody><tr><td>Fad na hathnuachana</td>
      <td>Méid</td>
    </tr><tr><td>A fhad le 6 mhí</td>
      <td>€750</td>
    </tr><tr><td>A fhad le 3 bliana</td>
      <td>€1,500</td>
    </tr></tbody></table><p>Má dhiúltaítear nó má aistarraingítear iarratas, aisíocfar 90% den
táille leis an iarratasóir.</p>

<p>Is í an táille atá ar Dheimhniú Clárúcháin BNIGS ná €300.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Féadfaidh an fostóir ionchasach no an fostaí iarratais nua a dhéanamh ar
Cheadanna Fostaíochta Ginearálta leis an Rannóg Ceadanna Fostaíochta den
Roinn Post, Fiontar agus Nuálaíochta. Ó 5 Meán Fómhair 2016, féadtar
iarratais a dhéanamh ar líne leis an cháipéisíocht tacaíochta a
theastaíonn agus leas á bhaint as an <a href="https://epos.djei.ie/EPOSOnlineportal#/app/welcome">gCóras Ceadanna
Fostaíochta Ar Líne (CCFA)</a>. </p>

<p><strong>Próiseáil agus athbhreithnithe:</strong> Féadfaidh tú stádas
d’iarratas tríd an <a href="https://www.djei.ie/en/What-We-Do/Jobs-Workplace-and-Skills/Employment-Permits/Employment-Permit-Status-Form/">tsaoráid
fhiosrúcháin faoi stádas ar líne</a> a sheiceáil. Tá na <a href="http://www.djei.ie/en/What-We-Do/Jobs-Workplace-and-Skills/Employment-Permits/Current-Application-Processing-Dates/">hamanna
próiseála iarratais</a> ar shuíomh gréasáin na Roinne. Déanfaidh
próiseáil oifigiúil d’iarratais é a dheonú nó a dhiúltú ar údair
shonracha. Má dhiúltaítear d’iarratas, féadfaidh tú achomharc a
dhéanamh laistigh de 28 lá, trí leas a bhaint as an <a href="http://www.djei.ie/en/publications/submission-of-a-decision-for-review-under-section-13-or-17-of-the-employment-permits-act-2006-as-amended-.html">bhfoirm
chun cinneadh a sheoladh isteach a bhfuil athbhreithniú le déanamh
air</a>.</p>

<p><strong>Athnuachan ar Cheadanna Fostaíochta Ginearálta:</strong>
Féadfaidh an fostóir nó an fostaí iarratas a dhéanamh ar athnuachan agus
leas á bhaint as an <a href="https://epos.djei.ie/EPOSOnlineportal#/app/welcome">gCóras Ceadanna
Fostaíochta Ar Líne (CCFA)</a>. </p>

<p>Má dhéanann fostóir iarratas ar Chead Fostaíochta Ginearálta
d’iar-fhostaí a d’fhág an Stát, measfar gurb iarratas nua seo. </p>

<p>Tá breis faisnéise ar fáil faoi <a href="http://www.djei.ie/en/What-We-Do/Jobs-Workplace-and-Skills/Employment-Permits/Permit-Types/General-Employment-Permit/">Cheadanna
Fostaíochta Ginearálta</a> ar láithreán gréasáin na Roinne.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>An Roinn Post, Fiontar agus Nuálaíochta</h3>
<p>
  
  <span class="field_dept address_field">Rannóg Ceadanna Fostaíochta<br></span>
  

  
  Teach Daibhéid<br>65a Bóthar Adelaide<br>Baile Átha Cliath 2<br>Éire
  <br>
  
</p>
<p>
  
  <strong>Uaireanta Oscailte:</strong>Líne Chabrach: Luan go hAoine 9:30rn - 5ir
  <br>
  

  
  <strong>Teil:</strong>+353 1 417 5333
  <br>
  

  
  <strong>Lóghlao:</strong>1890 201 616
  <br>
  

  
  <strong>Facs:</strong>+353 1 631 3268
  <br> 
  

  
  <strong>Láithreán Gréasáin:</strong> <a href="http://www.djei.ie/labour/workpermits/index.htm">http://www.djei.ie/labour/workpermits/index.htm</a>
  <br>
  

  

  

  
  <strong>R-phost:</strong> <a href="mailto:employmentpermits@djei.ie">employmentpermits@djei.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Inimirce: Rannán Cónaitheachta Fhadtéarmach</h3>
<p>
  
  <span class="field_dept address_field">An Roinn Dlí agus Cirt agus Comhionannais<br></span>
  

  
  Seirbhís Eadóirseachta agus Inimirce na hÉireann<br>Bosca PO 12079<br>Baile Átha Cliath 2<br>Éire
  <br>
  
</p>
<p>
  

  

  

  

  
  <strong>Láithreán Gréasáin:</strong> <a href="http://www.inis.gov.ie">http://www.inis.gov.ie</a>
  <br>
  

  

  

  
  <strong>R-phost:</strong> <a href="mailto:INISLongTermRes@justice.ie">INISLongTermRes@justice.ie</a>
  <br>
  
</p>
</div></div>
<br></div>
</div>
</html>
