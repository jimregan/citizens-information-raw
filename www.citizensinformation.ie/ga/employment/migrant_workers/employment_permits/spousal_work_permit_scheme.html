<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cead Fostaíochta Cleithiúnaí/Páirtnéara/Céile
</title>
    
    <meta name="description" content="Mionsonraí na socruithe le teacht ar fhostaíocht a dhéanamh do chéilí, do pháirtnéirí agus do chleithiúnaigh shaoránaigh neamh-LEE atá ina sealbhóirí Ceada Fostaíochta Scileanna Ríthábhachtacha nó taighdeoirí.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cead Fostaíochta Cleithiúnaí/Páirtnéara/Céile</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l27d15">Rátaí</a></li><li><a href="#leaf83">Conas iarratas a dhéanamh</a></li><li><a href="#l32728">Cá háit a ndéanfaidh mé iarratas
</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Caithfidh an chuid is mó de náisiúnaigh neamh-LEE cead fostaíochta a
bheith acu chun oibriú in Éirinn. Faoi <a href="http://www.lawreform.ie/_fileupload/RevisedActs/WithAnnotations/HTML/en_act_2006_0016.htm">na
hAchtanna um Cheadanna Fostaíochta 2003-2014</a>, tá cead fostaíochta (CF)
ar leith ann do chéilí, páirtnéirí agus cleithiúnaithe de chuid
sealbhóirí agus taighdeoirí <a href="green_card_permits.html">Cead
Fostaíochta Scileanna Ríthábhachtacha</a>. Chun bheith i dteideal CF
Cleithiúnaí/Páirtnéara/Céile (CPC) a fháil, ní mór go mbeadh cónaí
dleathach ar an iarratasóir in Éirinn. De ghnáth, ní mór go mbeidh an
cleithiúnaí ina d(h)uine muinteartha faoi bhun 18 mbliana d’aois – féach
‘Cé is féidir iarratas a dhéanamh?’ sa mhír ‘Rialacha’ thíos.</p>

<p>Ón 1 Deireadh Fómhair 2014, baineann an Cead Fostaíochta
Cleithiúnaí/Páirtnéara/Céile le céilí, páirtnéirí aitheanta,
páirtnéirí sibhialta agus cleithiúnaithe de chuid sealbhóirí Ceadanna
Fostaíochta Scileanna Ríthábhachtacha, iar-cheadanna an Chárta Ghlais agus
taighdeoirí. Cabhraíonn an scéim le céilí, páirtnéirí agus
cleithiúnaithe incháilithe rochtain a fháil ar fhostaíocht mar gheall ar an
méid a leanas:</p>
<ul><li>Ní gá d’fhostóirí an post a fhógairt le seirbhísí fostaíochta
    na Roinne Coimirce Sóisialaí/EURES sula ndéanann siad an t-iarratas ar
    Chead Fostaíochta Cleithiúnaí/Páirtnéara/Céile – ar a dtugtar
    <em>tástáil riachtanas an mhargaidh shaothair</em></li>
  <li>Féadfaidh an céile/páirtnéir nó cleithiúnaí iarratas a dhéanamh
    ar aon fholúntas poist seachas post i suíomh baile, seachas i gcás
    roinnt cúramóirí</li>
  <li>Tá na chéad iarratais agus athnuachan ar Cheadanna Fostaíochta
    Cleithiúnaí/Páirtnéara/Céile díolmhaithe ón ngnáth-tháille
    iarratais</li>
</ul><h3>Céilí, páirtnéirí agus cleithiúnaithe de chuid sealbhóirí ceadanna
fostaíochta eile</h3>

<p>Níl fáil ar Cheadanna Fostaíochta Cleithiúnaí/Páirtnéara/Céile ag
céilí, páirtnéirí agus cleithiúnaithe de chuid sealbhóirí <a href="work_permits.html">Ceadanna Fostaíochta Ginearálta (ceadanna oibre
roimhe seo)</a> nó <a href="http://www.djei.ie/en/What-We-Do/Jobs-Workplace-and-Skills/Employment-Permits/Permit-Types/">saghsanna
eile de chead fostaíochta</a>. Caithfidh siad iarratas a dhéanamh ar chead
fostaíochta as a stuaim féin. Beidh an méid a leanas i gceist má dhéantar
iarratas ar Chead Fostaíochta Ginearálta:</p>
<ul><li>Teastóidh <a href="http://www.djei.ie/en/What-We-Do/Jobs-Workplace-and-Skills/Employment-Permits/Labour-Market-Needs-Test/">tástáil
    riachtanas an mhargaidh shaothair</a></li>
  <li>Tá táillí le híoc nuair a bhíonn iarratas á dhéanamh ar chead
    fostaíochta a athnuachan</li>
  <li>Ní dhéanfar breithniú ar Cheadanna Fostaíochta Ginearálta i dtaobh
    <a href="http://www.djei.ie/en/What-We-Do/Jobs-Workplace-and-Skills/Employment-Permits/Employment-Permit-Eligibility/Ineligible-Categories-of-Employment/">gairmeacha
    atá liostaithe amhail bheith neamh-incháilithe</a> do cheadanna
    fostaíochta</li>
</ul></div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Cé is féidir iarratas a dhéanamh?</h3>

<p>Baineann Ceadanna Fostaíochta Cleithiúnaí/Páirtnéara/Céile le céilí,
páirtnéirí nó cleithiúnaithe amháin a bhfuil cónaí dleathach orthu in
Éirinn. Ní mór d’iarratais ar chéilí, páirtnéirí nó cleithiúnaithe
a chónaíonn lasmuigh d’Éirinn gabháil trí na gnáthnósanna imeachta um
chead fostaíochta.</p>

<p>Le bheith i dteideal iarratas a dhéanamh ar Chead Fostaíochta
Cleithiúnaí/Páirtnéara/Céile, is gá na critéir a leanas a
chomhlíonadh:</p>

<p>(a) Ní mór don iarratasóir agus sealbhóir an cheada fostaíochta a
bheith pósta, i <a href="http://www.djei.ie/en/What-We-Do/Jobs-Workplace-and-Skills/Employment-Permits/Employment-Permit-Eligibility/De-Facto-Relationships/">bpáirtnéireacht
aitheanta</a> nó i bpáirtnéireacht shibhialta (arna haithint ag an Roinn
Dlí agus Cirt agus Comhionannais). Go ginearálta, ní mór go mbeidh
cleithiúnaí ina d(h)uine muinteartha nach bhfuil pósta agus faoi bhun 18
mbliana d’aois – féach ‘Cleithiúnaithe’ thíos.</p>

<p>(b) Ní mór go mbeidh ceann amháin den mhéid a leanas ag sealbhóir an
cheada fostaíochta:</p>
<ul><li>CF bailí Scileanna Ríthábhachtacha</li>
  <li>Cead bailí an Chárta Ghlais</li>
  <li>Cead fostaíochta bailí nó <a href="http://www.inis.gov.ie/en/INIS/Pages/Researchers">comhaontú
    óstála</a> i dtaca le post taighdeora</li>
</ul><p>(c) Ní mór go bhfuil sealbhóir an cheada fostaíochta fós ag oibriú
laistigh de théarmaí a c(h)eada.</p>

<p>Ina theannta sin, d’fhéadfadh céilí, páirtnéirí agus cleithiúnaithe
daoine a mbíodh ceadanna fostaíochta Scileanna Ríthábhachtacha, an Cárta
Glas nó ceadanna taighdeora acu roimhe seo ach a bhfuil cead faighte anois acu
chun oibriú in Éirinn gan chead, a bheith i dteideal Cead Fostaíochta
Cleithiúnaí/Páirtnéara/Céile a fháil.</p>

<h3>Nósanna imeachta iarratais</h3>

<p>Beidh na socruithe cead fostaíochta a leanas i gceist leis an gCead
Fostaíochta Cleithiúnaí/Páirtnéara/Céile.</p>
<ul><li>Féadfaidh an fostóir nó an fostaí iarratas a dhéanamh ar an gcead,
    bunaithe ar thairiscint fostaíochta.</li>
  <li>Deonaítear an cead don fhostaí agus áirítear leis ráiteas ar chearta
    agus teidlíochtaí an fhostaí.Seoltar cóip den chead fostaíochta chuig
    an bhfostóir.</li>
  <li>Cuirtear cosc ar an bhfostóir ó chostais earcaíochta a bhaint ó phá
    an fhostaí nó cáipéisí pearsanta an fhostaí a choimeád.</li>
</ul><h3>Tairiscint poist</h3>

<p>Ní mór go bhfuil tairiscint poist ag an gcéile, páirtnéir nó
cleithiúnaí agus ní mór go bhfuil na cáilíochtaí, scileanna agus taithí
a theastaíonn don phost acu. Ní mór go mbíonn siad fostaithe agus íoctha
go díreach ag a bhfostóir in Éirinn. Ní ghlactar le tairiscintí poist ó
ghníomhaireachtaí earcaíochta agus ó idirghabhálaithe eile faoin scéim.
Féadfaidh siad oibriú ar feadh 10 n-uaire an chloig sa tseachtain ar a
laghad. Féadfaidh an pá a bheith faoi bhun €30,000 sa bhliain ach ní mór
<a href="../../employment_rights_and_conditions/pay_and_employment/pay_inc_min_wage.html">an
tÍosráta Náisiúnta Pá san Uair</a>, ar a laghad, a íoc leo.</p>

<p>Ní mór go mbeidh an fostóir ag trádáil in Éirinn agus a bheith
cláraithe leis an Oifig um Chlárú Cuideachtaí. Ní dheonófar Cead
Fostaíochta Cleithiúnaí/Páirtnéara/Céile do chuideachtaí dá mbeadh
breis agus 50% de na fostaithe ina náisiúnaigh neamh-LEE mar gheall ar an
gcead a dheonú. Féadtar an ceanglas seo a tharscaoileadh má bheidh an
t-iarratasóir fostaí aonair an fhostóra.</p>

<h3>Cleithiúnaithe</h3>

<p>Níl fáil ar Cheadanna Fostaíochta Cleithiúnaí/Páirtnéara/Céile ach
ag leanaí neamhphósta faoi bhun 18 mbliana d’aois, a chónaíonn in Éirinn
mar dhaoine muinteartha de shealbhóir an cheada fostaíochta. I gcásanna
eisceachtúla, d’fhéadfadh go mbeadh an Cead Fostaíochta
Cleithiúnaí/Páirtnéara/Céile ar fáil ag cleithiúnaithe os cionn 18
mbliana d’aois, a raibh cónaí dleathach orthu in Éirinn roimh aois 18
mbliana.</p>

<h3>Fad agus athnuachan</h3>

<p>Is gnách go n-eisítear an Cead Fostaíochta
Cleithiúnaí/Páirtnéara/Céile don tréimhse a fhad le héag chárta
clárucháin Bhiúró Náisiúnta Inimirce an Gharda Síochána (BNIGS) de
chuid shealbhóir an cheada fostaíochta. Féadtar é a athnuachan – féach
‘Conas iarratas a dhéanamh’ thíos. Má chríochnaigh tú 5 bliana oibre
as a chéile ar chead fostaíochta, ní theastóidh cead uait a thuilleadh chun
oibriú in Éirinn. <a href="http://www.inis.gov.ie/en/INIS/Pages/Policy%20for%205%20year%20workers%20and%20redundant%20workers">Ba
cheart duit teagmháil a dhéanamh le d’oifigeach áitiúil inimirce chun do
chead inimirce a athrú</a>.</p>

<h3>Post a athrú</h3>

<p>Bítear ag súil leis go bhfanfaidh duine a oibríonn agus Cead Fostaíochta
Cleithiúnaí/Páirtnéara/Céile acu, leis an bhfostóir tosaigh ar feadh 12
mhí mura bhfuil cúinsí eisceachtúla i gceist. Ina dhiaidh sin, is féidir
post a athrú, a fhad agus a dhéantar iarratas nua ar Chead Fostaíochta
Cleithiúnaí/Páirtnéara/Céile.</p>
</div>
<div class="topic base_rates">
<h2 class="topic base_rates_title" id="l27d15">Rátaí</h2>

<p>Níl aon táille ar iarratais nó athnuachan ar Cheadanna Fostaíochta
Cleithiúnaí/Páirtnéara/Céile. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Féadfaidh an fostóir nó an fostaí iarratas a dhéanamh ar an <a href="http://www.djei.ie/en/What-We-Do/Jobs-Workplace-and-Skills/Employment-Permits/Contact/">Rannóg
Ceadanna Fostaíochta</a> den Roinn Post, Fiontar agus Nuálaíochta. Ó 5
Meán Fómhair 2016, féadtar iarratais a dhéanamh ar líne leis an
cháipéisíocht tacaíochta a theastaíonn agus leas á bhaint as an <a href="https://epos.djei.ie/EPOSOnlineportal#/app/welcome">gCóras Ceadanna
Fostaíochta Ar Líne (CCFA)</a>.</p>

<p><strong>Próiseáil agus athbhreithnithe:</strong> Féadfaidh tú stádas
d’iarratas tríd an <a href="F%C3%A9adfaidh%20t%C3%BA%20st%C3%A1das%20d%E2%80%99iarratas%20tr%C3%ADd%20an%20tsaor%C3%A1id%20fhiosr%C3%BAch%C3%A1in%20faoi%20st%C3%A1das%20ar%20l%C3%ADne%20a%20sheice%C3%A1il">tsaoráid
fhiosrúcháin faoi stádas ar líne</a> a sheiceáil. Tá na <a href="http://www.djei.ie/en/What-We-Do/Jobs-Workplace-and-Skills/Employment-Permits/Current-Application-Processing-Dates/">hamanna
próiseála iarratais</a> ar shuíomh gréasáin na Roinne. Déanfaidh
próiseáil oifigiúil d’iarratais é a dheonú nó a dhiúltú ar údair
shonracha. Má dhiúltaítear d’iarratas, féadfaidh tú achomharc a
dhéanamh laistigh de 28 lá, trí leas a bhaint as an <a href="http://www.djei.ie/en/publications/submission-of-a-decision-for-review-under-section-13-or-17-of-the-employment-permits-act-2006-as-amended-.html">bhfoirm
chun cinneadh a sheoladh isteach a bhfuil athbhreithniú le déanamh
air</a>.</p>

<p><strong>Athnuachan:</strong></p>

<p>Féadfaidh an fostóir nó an fostaí iarratas a dhéanamh ar athnuachan
agus leas á bhaint as an <a href="https://epos.djei.ie/EPOSOnlineportal#/app/welcome">gCóras Ceadanna
Fostaíochta Ar Líne (CCFA)</a>. </p>

<p>Nuair a eisítear Cead Fostaíochta Cleithiúnaí/Páirtnéara/Céile do
chéile/páirtnéir nó cleithiúnaí incháilithe, is gá dó nó di
athchlárú a dhéanamh le <a href="http://www.inis.gov.ie/en/INIS/Pages/registration-appointment-system">hOifig
Chlárúcháin Cé an Bhúrcaigh</a> (má tá cónaí air/uirthi i mBaile Átha
Cliath) nó ag <a href="http://www.inis.gov.ie/en/INIS/Pages/registration-offices">oifig
chlárúcháin régiúnach</a> nó <a href="http://www.garda.ie/Stations/Default.aspx">Ceanncheathrú áitiúil
Cheantar an Gharda Síochána</a> (má tá cónaí air/uirthi lasmuigh de
Bhaile Átha Cliath). Is amhlaidh atá seo chun cead a fháil chun fanacht sa
Stát mar fhostaí. Is tábhachtach chun seo a dhéanamh, mar mura ndéantar
é, ní bheidh an stádas ceart inimirce ag an gcéile, páirtnéir nó
cleithiúnaí.</p>

<p>Tá breis faisnéise ar fáil faoi <a href="http://www.djei.ie/en/What-We-Do/Jobs-Workplace-and-Skills/Employment-Permits/Permit-Types/Dependant-Partner-Spouse-Employment-Permit/">Cheadanna
Fostaíochta Cleithiúnaí/Páirtnéara/Céile</a> ar láithreán gréasáin na
Roinne Post, Fiontar agus Nuálaíochta.</p>
</div>
<div class="topic base_wheretoapply">
<h2 class="topic base_wheretoapply_title" id="l32728">Cá háit a ndéanfaidh mé iarratas
</h2>

<p>
</p><div class="inlinesio">
<p>
</p><div>
<h3>An Roinn Post, Fiontar agus Nuálaíochta</h3>
<p>
  
  <span class="field_dept address_field">Rannóg Ceadanna Fostaíochta<br></span>
  

  
  Teach Daibhéid<br>65a Bóthar Adelaide<br>Baile Átha Cliath 2<br>Éire
  <br>
  
</p>
<p>
  
  <strong>Uaireanta Oscailte:</strong>Líne Chabrach: Luan go hAoine 9:30rn - 5ir
  <br>
  

  
  <strong>Teil:</strong>+353 1 417 5333
  <br>
  

  
  <strong>Lóghlao:</strong>1890 201 616
  <br>
  

  
  <strong>Facs:</strong>+353 1 631 3268
  <br> 
  

  
  <strong>Láithreán Gréasáin:</strong> <a href="http://www.djei.ie/labour/workpermits/index.htm">http://www.djei.ie/labour/workpermits/index.htm</a>
  <br>
  

  

  

  
  <strong>R-phost:</strong> <a href="mailto:employmentpermits@djei.ie">employmentpermits@djei.ie</a>
  <br>
  
</p>
</div></div>
<br></div>
</div>

</html>
