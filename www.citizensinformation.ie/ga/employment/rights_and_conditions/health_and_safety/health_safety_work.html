<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Sláinte agus sábháilteacht ag an obair
</title>
    
    <meta name="description" content="Dualgais fhostóirí i dtaobh sláinte agus sábháilteacht na     bhfostaithe sa láthair oibre.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Sláinte agus sábháilteacht ag an obair</h1>
	
<ul class="anchorlinks"><li><a href="#lc66f4">Réamhrá</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is í an phríomhreachtaíocht a dhéanann foráil do shláinte agus
sábháilteacht fostaithe san ionad oibre ná na <a href="http://www.irishstatutebook.ie/2005/en/act/pub/0010/index.html">hAchtanna
um Shábháilteacht, Sláinte agus Leas ag an Obair 2005 agus 2010</a>.
Baineann siad le gach fostóir, fostaí (lena n-áirítear fostaithe ar
théarma seasta agus sealadacha) agus daoine féinfhostaithe ina gcuid ionaid
oibre. Leagann na hAchtanna amach cearta agus dualgais na bhfostóirí agus na
bhfostaithe, agus déantar foráil maidir le fíneálacha agus pionóis
chuimsitheacha do sháruithe na reachtaíochta sláinte agus
sábháilteachta.</p>

<p><strong>Rialacháin 2007 (Feidhm Ghinearálta):</strong> Tá na dlíthe
sonracha a bhaineann le sláinte agus sábháilteacht sna cineálacha
fostaíochta ar fad, beagnach ar fad cuimsithe sna <a href="http://www.irishstatutebook.ie/2007/en/si/0299.html">Rialacháin um
Shábháilteacht, Sláinte agus Leas ag an Obair 2007 (Feidhm
Ghinearálta)</a>. Is féidir iad agus rialacháin eile ábhartha ar <a href="http://www.hsa.ie/eng/Legislation/Acts/Safety_Health_and_Welfare_at_Work/Safety_Health_and_Welfare_at_Work_Act.html#regulations">hsa.ie</a>
a fháil.</p>

<h3>Dualgais an fhostóra</h3>

<p>Faoi <a shape="rect" href="http://www.irishstatutebook.ie/2005/en/act/pub/0010/sec0008.html#partii-chapi-sec8">Alt
8</a> den Acht, tá dualgas ar an bhfostóir chun sábháilteacht, sláinte
agus leas san ionad oibre a chinntiú d'fhostaithe chomh fada agus atá
praiticiúil. Chun gortuithe agus drochshláinte san ionad oibre a chosc, tá
dualgas ar an bhfostóir i measc rudaí eile:</p>
<ul><li>Ionad oibre sábháilte a sholáthar agus a chothabháil ina
    n-úsáidtear innealra agus trealamh sábháilte </li>
  <li>Rioscaí a chosc ó úsáid earra nó substainte ar bith agus ó nochtadh
    d'oibreáin fhisiciúla, torann agus creathadh </li>
  <li>Iompraíocht mhíchuí a chosc, a chuirfeadh sláinte, sábháilteacht
    agus leas na bhfostaithe i mbaol </li>
  <li>Treoir agus oiliúint a sholáthar d'fhostaithe ar shláinte agus
    sábháilteacht </li>
  <li>Éadach agus trealamh cosanta a sholáthar d'fhostaithe </li>
  <li>Duine inniúil a cheapadh mar Oifigeach Sábháilteachta na heagraíochta
  </li>
</ul><h3>Dualgais na bhfostaithe</h3>

<p>Tá dualgais na bhfostaithe le linn oibre leagtha amach in <a shape="rect" href="http://www.irishstatutebook.ie/2005/en/act/pub/0010/sec0013.html#partii-chapii-sec13">Alt
13</a> den Acht. Ina measc sin, tá na nithe seo a leanas: </p>
<ul><li>Cúram réasúnta a thógáil lena sláinte agus sábháilteacht féin a
    chosaint, chomh maith leis na daoine eile san ionad oibre </li>
  <li>Gan a bheith bainteach le hiompraíocht mhíchuí a chuirfeadh iad féin
    nó daoine eile i mbaol </li>
  <li>Gan a bheith faoi thionchar alcóil nó drugaí san ionad oibre </li>
  <li>Measúnú leighis nó eile mar atá réasúnta a chomhlíonadh, má tá a
    leithéidí iarrtha ag an bhfostóir </li>
  <li>Lochtanna ar bith san ionad oibre nó i dtrealamh a d'fhéadfadh a bheith
    dainséarach ó thaobh sláinte agus sábháilteachta a thuairisciú </li>
</ul><h3>Measúnú riosca agus ráiteas sábháilteachta</h3>

<p>Faoin Acht um Shábháilteacht, Sláinte agus Leas ag an Obair 2005, tá
dualgas ar gach fostóir measúnú riosca a chomhlíonadh san ionad oibre. Ba
chóir don mheasúnú guaiseacha san ionad oibre a aithint, measúnú a
dhéanamh ar rioscaí a eascraíonn ó ghuaiseacha mar seo agus céimeanna a
aithint chun déileáil le rioscaí ar bith. </p>

<p>Caithfidh an fostóir ráiteas sábháilteachta a ullmhú chomh maith, atá
bunaithe ar an measúnú riosca. Ba chóir don ráiteas sonraí na ndaoine sa
bhfórsa saothair a thabhairt, ar a bhfuil freagracht maidir le ceisteanna
sábháilteachta. Ba chóir go mbeadh rochtain ag fostaithe ar an ráiteas seo
agus ba chóir d'fhostóirí é a athbhreithniú go rialta. Tá <a href="http://www.citizensinformation.ie/en/employment/employment_rights_and_conditions/health_and_safety/health_safety_work.html">treoirlínte
ar mheasúnuithe riosca agus ráitis sábháilteachta (pdf)</a> foilsithe ag an
Údarás Sláinte agus Sábháilteachta.</p>

<h3>Trealamh agus bearta cosanta</h3>

<p>Ba chóir don fhostóir insint d'fhostaithe faoi rioscaí ar bith ina bhfuil
sé riachtanach trealamh cosanta a chaitheamh. Ba chóir don fhostóir trealamh
cosanta a sholáthar (cosúil le héadach cosanta, ceannbheart, coisbheart,
súilbheart, láimhíní) chomh maith le hoiliúint ó thaobh úsáide mar is
cuí. Tá dualgas ar fhostaí cúram réasúnta a thógáil dá
s(h)ábháilteacht féin agus trealamh cosanta ar bith atá soláthraithe a
úsáid. Ba chóir an trealamh cosanta a chur ar fáil d'fhostaithe saor in
aisce, má tá siad beartaithe le húsáid san ionad oibre amháin. Ba chóir a
dtrealamh pearsanta féin a chur ar fáil d'fhostaithe go hiondúil. Tá
tuilleadh ar fáil sa liosta <a href="http://www.hsa.ie/eng/Topics/Personal_Protective_Equipment_-_PPE/PPE_-FAQs/Personal_Protective_Equipment_FAQ_Responses.html#PPE">ceisteanna
coitianta maidir le trealamh cosanta pearsanta</a>.</p>

<p>Tá raon bearta a chaithfidh fostóirí a ghlacadh maidir le haonaid
fístaispeána (VDU). Áirítear ina measc sin an frithchaitheamh agus dalladh,
suíomh an oibreora os comhair an VDU, chomh maith leis an méarchlár agus an
bogearra atá in úsáid. Caithfear sosanna sásúla ón VDU a thabhairt
d'oibreoirí. Ina theannta sin, caithfidh fostóirí tástálacha súl a eagrú
agus, más gá, ranníocaíocht a dhéanamh i dtreo spéaclaí ar oideas a
cheannach. D'fhoilsigh an tÚdarás Sláinte agus Sábháilteachta (ÚSS) <a href="http://hsa.ie/eng/Workplace_Health/Manual_Handling_Display_Screen_Equipment/FAQs/">liosta
de cheisteanna coitianta faoi threalamh scáileán taispeána (VDU).</a></p>

<h3>Tionóiscí a thuairisciú</h3>

<p>Ba chóir gach tionóisc san ionad oibre a thuairisciú don fhostóir, agus
ba chóir dóibh sonraí an teagmhais a thaifeadadh. Cuideoidh tuairisciú na
tionóisce le leas sóisialta agus cearta eile a chosaint, a d'fhéadfadh
eascairt mar thoradh ar thionóisc cheirde. Tá dualgas ar fhostóir tuairisc a
thabhairt don Údarás Sláinte agus Sábháilteachta faoi thionóisc, más
amhlaidh go gcailleann fostaí 3 lá leanúnach oibre de bharr na tionóisce
(lá na tionóisce as an áireamh</p>

<h3>Saoire sláinte agus sábháilteachta </h3>

<p>Ba chóir d'fhostóir measúnuithe riosca ar leith a chomhlíonadh maidir le
fostaithe atá ag iompar clainne. Má tá rioscaí áirithe do thoircheas an
fhostaí, ba chóir na rioscaí seo a bhaint amach nó ba chóir an fostaí a
bhogadh go hionad eile. Faoi <a shape="rect" href="http://www.irishstatutebook.ie/1994/en/act/pub/0034/sec0018.html#zza34y1994s18">Alt
18 den Acht um Chosaint Mháithreachais 1994</a>, mura bhfuil ceachtar den dá
rogha seo indéanta, ba chóir saoire sláinte agus sábháilteachta ón obair
a thabhairt don fhostaí, agus d'fhéadfadh sí leanúint go dtí go dtosódh
an saoire mháithreachais. Má dheimhníonn dochtúir nach bhfuil obair oíche
oiriúnach d'fhostaí atá ag iompar clainne, caithfear obair eile nó saoire
sláinte agus sábháilteachta a thabhairt don fhostaí. </p>

<p>Tar éis d'fhostaí filleadh chun na hoibre tar éis saoire mháithreachais,
má tá riosca ar bith don fhostaí toisc go raibh leanbh aici le déanaí nó
toisc beathú cíche, ba chóir fáil réidh leis an riosca seo. Mura bhfuil a
leithéid indéanta, ba chóir obair eile a fháil don fhostaí. Mura bhfuil
sé indéanta an fostaí a shannadh go hobair eile, ba chóir saoire sláinte
agus sábháilteachta a thabhairt di. Má dheimhníonn dochtúir nach bhfuil
obair oíche oiriúnach tar éis breith an linbh, ba chóir obair eile a
sholáthar. Mura féidir obair eile a sholáthar, ba chóir saoire sláinte
agus sábháilteachta a sholáthar don fhostaí. </p>

<p>Breathnaítear ar am atá caite ar shaoire sláinte agus sábháilteachta
mar thréimhse fostaíochta don fhostaí, agus is féidir an t-am seo a úsáid
chun teidlíocht saoire bhliantúil a charnadh. Níl an fostaí i dteideal
saoire maidir le saoirí poiblí ar bith a tharlaíonn nuair atá sí ar saoire
sláinte agus sábháilteachta. Le linn di a bheith ar saoire sláinte agus
sábháilteachta, caithfidh fostóirí gnáthphá a íoc lena bhfostaithe don
chéad 21 lá (3 sheachtain), agus is féidir <a shape="rect" href="/ga/social_welfare/social_welfare_payments/social_welfare_payments_to_families_and_children/health_safety_benefit.html">Sochar
Sláinte agus Sábháilteachta</a> a íoc ina dhiaidh sin. </p>

<h3>Sláinte agus sábháilteacht agus daoine óga<br></h3>

<p>Ba chóir d'fhostóir measúnú riosca ar leith a chomhlíonadh maidir le
fostaí atá faoi 18 bliana d'aois. Ba chóir don mheasúnú a bheith
comhlíonta sula dtosaíonn an duine óg i mbun fostaíochta. Má tá rioscaí
áirithe ann, lena n-áirítear rioscaí nach féidir leis an duine óg a
aithint nó a sheachaint toisc tosca cosúil le heaspa taithí, níor chóir an
duine óg a fhostú. </p>

<h3>Bulaíocht</h3>

<p>Ceann de dhualgais an fhostóra ná iompraíocht mhíchuí a chosc (lena
n-áirítear bulaíocht). Ba chóir go mbeadh nósanna imeachta leagtha amach
ag fostóir chun déileáil le gearáin faoi <a shape="rect" href="../../equality_in_work/bullying_in_the_workplace.html">bhulaíocht san
ionad oibre</a> agus déileáil leis na gearáin seo ar an bpointe. Má
dhéanann fostóir neamhaird de ghearáin faoi bhulaíocht, d'fhéadfadh
fostaí éileamh a dhéanamh air/uirthi le haghaidh damáistí. Tá sé
inmholta d'fhostóir gnás casaoide bunaithe a bheith acu chun déileáil le
gearáin bhulaíochta. Is féidir le fostaí a airíonn go bhfuil sé/sí mar
íospartach bulaíochta an cheist a chur ar aghaidh chuig an <a href="../../enforcement_and_redress/labour_relations_commission.html">gCoimisiún
um Chaidreamh san Áit Oibre</a> chomh maith – féach ‘Conas iarratas a
dhéanamh’ thíos. Leagann an <a shape="rect" href="http://www.hsa.ie/eng/Publications_and_Forms/Publications/Occupational_Health/CoP_Bullying.pdf">Cód
Cleachtais um Fhostóirí agus Fostaithe ar Chosc agus Réiteach na Bulaíochta
san Ionad Oibre (pdf)</a> amach nótaí treorach chun déileáil le bulaíocht
san ionad oibre.</p>

<h3>Ciapadh <br></h3>

<p>Cuireann na <a href="http://www.ihrec.ie/publications/list/ihrec-employment-equality-rights-explained/">hAchtanna
um Chomhionannas Fostaíochta 1998-2015</a> dualgas ar gach fostóir le <a shape="rect" href="../../equality_in_work/harassment_at_work.html">ciapadh san
ionad oibre</a> a chosc. Faoin dlí seo, tá tú i dteideal éileamh a
thabhairt chuig an gCoimisiún um Chaidreamh san Áit Oibre agus d'fhéadfadh
dualgas a bheith ar d'fhostóir cúiteamh a íoc má tá tú ciaptha toisc
inscne, stádas sibhialta, stádas teaghlaigh, claonadh gnéasach, aois,
míchumas, cine, creideamh nó ballraíocht sa Lucht Siúil.</p>

<h3>Foréigean san ionad oibre</h3>

<p>Ba chóir déileáil le foréigean a d'fhéadfadh tarlú d'fhostaithe sa
ráiteas sábháilteachta. Mar shampla, caithfear tosca cosúil le haonrú na
bhfostaithe agus láithreacht airgid thirim san áitreabh a thógáil san
áireamh. Ba chóir cosaintí cearta a chur i bhfeidhm leis an riosca foréigin
a dhíchur chomh fada agus is féidir, agus ba chóir an fostaí na modhanna
oiriúnacha a chur ar fáil don fhostaí chun an riosca atá fágtha a
íoslaghdú m.sh. gloine shlándála. Tá leabhrán d’fhostóirí maidir le
<a href="http://www.hsa.ie/eng/Publications_and_Forms/Publications/Occupational_Health/Violence_at_Work.pdf">foréigean
san ionad oibre (pdf)</a> foilsithe ag an Údarás Sláinte agus
Sábháilteachta.</p>

<p><strong>Ionsaí:</strong> Faoin Acht Chionta Neamh-Mharfacha in Aghaidh an
Duine 1997 is ea ionsaí cion coiriúil. Má dhéantar eagla ort le haghaidh
ionsaí láithreach is ea cion freisin. Má ionsaítear thú nó cuirtear i
mbaol ionsaithe, ba chóir duit an t-ábhar do d’fhostóir a thuairisciú
láithreach agus is féidir é do na <a href="../../../justice/law_enforcement/reporting_a_crime.html">Gardaí a
thuairisciú</a>. Má ionsaíonn d’fhostóir thú, ba chóir duit an t-ábhar
do na Gardaí a thuairisciú. Ba cheart duit dul i dteagmháil le do dhochtúir
nó cóir leighis in aghaidh do dhíobhála pearsanta a fháil. Is féidir glao
ar cheann do na heagraíochtaí a soláthraíonn <a href="../../../justice/victims_of_crime/victim_support.html">tacaíocht
d’íospartaigh na coireachta</a>. Is féidir iarratas ar chúiteamh tríd
éileamh dhíobhála pearsanta a dhéanamh – féach ‘Conas iarratas a
dhéanamh’ thíos.</p>

<h3>Íospairt</h3>

<p>Faoin Acht um Shábháilteacht, Sláinte agus Leas ag an Obair 2005, ní
féidir le fostaí a bheith <a shape="rect" href="../../enforcement_and_redress/victimisation_at_work.html">íospartha</a>
toisc go ndearna sé/sí a c(h)earta a chleachtadh faoin reachtaíocht um
shábháilteacht agus sláinte cosúil le gearán a dhéanamh. Ciallaíonn sé
seo nach féidir le fostóir pionós a ghearradh ar fhostaí trí dhífhostú
nó ar bhealach eile, mar shampla trí ghníomh smachtaithe nó trí
dhéileáil leo le níos lú fabhar ná fostaithe eile – féach ‘Do chearta
a fhorghníomhú’ thíos.</p>

<h3>An tÚdarás Sláinte agus Sábháilteachta</h3>

<p>Tá an tÚdarás Sláinte agus Sábháilteachta – féach ‘Cá háit a
ndéanfaidh mé iarratas’ thíos – freagrach as sláinte agus
sábháilteacht san ionad oibre a fhorghníomhú. Soláthraíonn siad eolas
d'fhostóirí, d'fhostaithe agus do dhaoine féinfhostaithe ar shláinte agus
sábháilteacht san ionad oibre. Tá foilseacháin cosúil le <a shape="rect" href="http://www.hsa.ie/eng/Publications_and_Forms/Publications/Safety_and_Health_Management/Short_Guide_to_SHWWA_2005.pdf">Treoir
Ghairid maidir leis an Acht um Shábháilteacht, Sláinte agus Leas ag an Obair
2005 (pdf)</a> agus sraith de bhileoga <a shape="rect" href="http://www.hsa.ie/eng/Topics/Simple_Safety/">Sábháilteacht Shimplí</a>
acu, atá dírithe go háirithe ar ghnóthais bheaga miondíola nó bia. <a shape="rect" href="http://www.hsa.ie/eng/Topics/Simple_Safety/Simple_Safety_in_Other_Languages/">Tá
na bileoga Sábháilteacht Shimplí ar fáil i dteangacha eile. </a></p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Má tharlaíonn timpiste duit le linn na hoibre, d’fhéadfá iarratas ar
<a href="../../../social_welfare/social_welfare_payments/disability_and_illness/injury_benefit.html">Shocar
Díobhála</a> a dhéanamh. Íocaíocht sheachtainiúil é a dhéantar leat má
tá tú neamhábalta chun na hoibre de bharr timpiste le linn na hoibre nó
galar ceirde. Faoin <a href="../../../social_welfare/social_welfare_payments/disability_and_illness/medical_care_scheme.html">Scéim
Chúram Leighis</a> is féidir costais leighis áirithe nach mbíonn íoctha ag
an bhFeidhmeannacht na Seirbhíse Sláinte nó tríd an Sochar Cóir Leighis a
fháil. Tá tuilleadh eolais ar fáil <a href="../../../social_welfare/social_welfare_payments/disability_and_illness/occupational_injuries_benefit_overview.html">inár
ndoiciméad faoin Scéim na Sochair Gortuithe Ceirde</a>.</p>

<p>Má tá gortú fulaingthe agat san ionad oibre, ní féidir leat cúiteamh a
lorg trí d'fhostóir faoin reachtaíocht um shláinte agus sábháilteacht,
ach d'fhéadfá éileamh a dhéanamh tríd <a shape="rect" href="/ga/justice/civil_law/personal_injuries_assessment_board.html">InjuriesBoard.ie</a>
</p>

<p>Is comhlacht reachtúil neamhspleách é InjuriesBoard.ie a thugann
measúnú neamhspleách ar éilimh um dhíobhálacha pearsanta do chúiteamh
tar éis tionóisce. Ní thabharfaidh an bord measúnú cúitimh ach amháin
nuair nach bhfuil an duine atá freagrach ag cuardach cinneadh ar dhliteanas,
nó i bhfocail eile, nuair nach bhfuil díospóid faoi cheisteanna dlí.
Caithfear gach éileamh a bhaineann le tionóiscí san ionad oibre (cásanna
dliteanais fostóra) a chur faoi bhráid InjuriesBoard.ie sula dtosaítear
imeachtaí dlí. Caithfear gach éileamh um dhíobháil phearsanta (faillí
leighis as an áireamh) a chur faoi bhráid InjuriesBoard.ie chomh maith.
Déanann sé cúiteamh a mheasúnú go pras, ach ní dhéanann siad costais a
bhronnadh ar son ceachtar páirtí ná ina gcoinne. Má dhiúltaíonn ceachtar
taobh na costais, eiseoidh an Board cead duit chun <a shape="rect" href="/ga/justice/civil_law/taking_a_civil_case_intro.html">éileamh tríd na
cúirteanna sibhialta a dhéanamh</a>.</p>

<p>Más mian leat gearán a dhéanamh faoi íospairt nó faoi do chearta faoin
Acht um Shábháilteacht, Sláinte agus Leas ag an Obair, ba chóir duit
iarratas a dhéanamh chuig an gCoimisiún um Chaidreamh san Áit Oibre tríd an
fhoirm ghearáin ar líne a úsáid á fáil ar <a href="https://www.workplacerelations.ie/en/Complaints_Disputes/Refer_a_Dispute_Make_a_Complaint/https://www.workplacerelations.ie/en/Complaints_Disputes/Refer_a_Dispute_Make_a_Complaint/">workplacerelations.ie</a>.
Ní mór duit gearán a dhéanamh laistigh de 6 mhí. Is féidir síneadh ama 6
mhí eile a thabhairt duit ach ní dhéanfar é sin mura bhfuil cúinsí
réasúnacha ann a chuir cosc ort an gearán a dhéanamh laistigh den
gnáth-thréimhse ama.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Údarás Sláinte agus Sábháilteachta</h3>
<p>
  

  
  An Foirgneamh Cathrach<br>Sráid James Joyce<br>Baile Átha Cliath 1<br>Éire
  <br>
  
</p>
<p>
  

  
  <strong>Teil:</strong>(01) 614 7000
  <br>
  

  
  <strong>Lóghlao:</strong>1890 28 93 89
  <br>
  

  
  <strong>Facs:</strong>(01) 614 7020
  <br> 
  

  
  <strong>Láithreán Gréasáin:</strong> <a href="http://www.hsa.ie">http://www.hsa.ie</a>
  <br>
  

  

  

  
  <strong>R-phost:</strong> <a href="mailto:wcu@hsa.ie">wcu@hsa.ie</a>
  <br>
  
</p>
</div></div>

</div>
</div>
</html>
