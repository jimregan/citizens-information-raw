<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Dífhostú éagórach
</title>
    
    <meta name="description" content="Cuirtear síos conas atá fostaithe cosanta faoin reachtaíocht um dhífhostú éagórach: cé atá clúdaithe,  cé atá eisiata agus conas éileamh a dhéanamh ar dhífhostú éagórach.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Dífhostú éagórach</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li><li><a href="#l896e2">Tuilleadh faisnéise</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Faoi na <a href="http://www.acts.ie/ga.act.1977.0010.1.html">hAchtanna um
Dhífhostú Éagórach 1977-2015</a> 'siad na cúinsí inar féidir le
dífhostú éagórach tarlú ná nuair:</p>
<ul><li>Cuireann d'fhostóir deireadh le do chonradh fostaíochta, le nó gan
    fógra nó </li>
  <li>Cuireann tú deireadh le do chonradh fostaíochta, le nó gan fógra,
    toisc iompraíocht d'fhostóir. <a shape="rect" href="constructive_dismissal.html">Dífhostú inchiallaithe</a> a
    ghlaoitear ar seo. </li>
</ul><p>Má tá tú dífhostaithe ó do chuid fostaíochta, d'fhéadfá, faoi
choinníollacha áirithe, éileamh ar dhífhostú éagórach a dhéanamh i
gcoinne d'fhostóir. Ní dhéanann reachtaíocht um dhífhostú éagórach ann
féin tú a chosaint ó dhífhostú, ach soláthraítear córas achomhairc inar
féidir leat cothroime an dífhostaithe s'agat a cheistiú tar éis dó
tarlú.</p>

<p>Beidh ort a léiriú go bhfuil tú incháilithe éileamh a dhéanamh faoin
reachtaíocht (féach Rialacha thíos). Má dhéanann tú seo agus go nglacann
d'fhostóir go raibh dífhostú ann, beidh dualgas ar an bhfostóir a léiriú
go raibh <a shape="rect" href="fair_grounds_for_dismissal.html">cúiseanna
córa don dífhostú</a>. Lasmuigh de chás lena mbaineann dífhostú
inchiallaithe, ceaptar go bhfuil dífhostú éagórach murar féidir cúiseanna
maithe a thabhairt leis. </p>

<p>Faoin reachtaíocht, is féidir leat ráiteas scríofa a iarraidh ar
d'fhostóir maidir le cúiseanna an dífhostaithe s'agat. Ba chóir don
fhostóir s'agat é seo a sholáthar laistigh de 14 lá ó d'iarratas a
fháil.</p>

<p>Má fheictear gur dífhostaíodh tú go héagórach, d'fhéadfaí tú a chur
ar ais sa phost nó, rud atá níos comónta, d'fhéadfá cúiteamh a fháil ar
an gcaillteanas ioncaim de thoradh an dífhostaithe. </p>

<h3>Difhostú éagórach</h3>

<p>Meastar go bhfuil cúiseanna áirithe do dhífhostú éagórach sa
ghnáthchúrsa. Ina measc:</p>
<ul><li>Ballraíocht ag an bhfostaí, nó tá ballraíocht a bheith ar intinn
    aige/aici, de cheardchumann nó gníomhaíocht in imeachtaí ceardchumainn,
  </li>
  <li>Tuairimí creidimh nó polaitiúla </li>
  <li>Imeachtaí dlíthiúla in aghaidh fostóra nuair atá an fostaí mar
    pháirtí nó finné </li>
  <li>Cine, dath, claonadh gnéis,aois nó duine den Lucht Siúil </li>
  <li>Toircheas, saolú linbh nó tabhairt chun cíche nó aon rud a bhaineann
    le toircheas nó breith </li>
  <li>An fostaí a bheith i mbun nó ag beartú cearta faoin reachtaíocht a
    chur i ngníomh ar nós <a shape="rect" href="../../rights_and_conditions/leave_and_holidays/maternity_leave.html">saoire
    mháithreachais</a>, </li>
  <li><a shape="rect" href="../../rights_and_conditions/leave_and_holidays/adoptive_leave.html">saoire
    altramais</a>, <a href="../../employment_rights_and_conditions/leave_and_holidays/paternity_leave.html">saoire
    atharthachta</a>, <a shape="rect" href="../../rights_and_conditions/leave_and_holidays/carers_leave_from_employment.html">saoire
    cúramóra,</a> <a shape="rect" href="../../rights_and_conditions/leave_and_holidays/parental_leave.html">saoire
    thuismitheora</a> nó <a shape="rect" href="../../rights_and_conditions/leave_and_holidays/types_of_leave_from_work.html">saoire
    force majeure</a> </li>
  <li>Toghadh éagórach d'iomarcaíocht </li>
  <li>Ag déanamh nochtadh cosanta faoin <a href="http://www.irishstatutebook.ie/2014/en/act/pub/0014/index.html">Acht
    um Nochtadh Cosanta 2014</a></li>
</ul><h3>Iomarcaíocht</h3>

<p>Faoin reachtaíocht um dhífhostú éagórach ceaptar gur cúis maith le
dífhostú í <a shape="rect" href="../redundancy/redundancy.html">iomarcaíocht.</a> Cé go bhfuil
iomarcaíocht i gceist, seans go mbeidh de cheart agat gearán a dhéanamh má
roghnaíodh thú go héagórach. Dá gceapann tú go mbeadh tú dífhostaithe
éagórach d'fhéadfá bheith incháilithe chun éileamh ar dhífhostú
éagórach a dhéanamh. Ceaptar go bhfuil dífhostú éagórach murar féidir
le d’fhostóir <a shape="rect" href="../redundancy/overview_redundancy.html">cúis iomarcaíochta dhílis</a>
agus <a shape="rect" href="../redundancy/redundancy_procedures.html">nósanna
imeachta maithe</a> a thabhairt leis. Má chuireann tú isteach ar chúiteamh
le haghaidh dífhostaithe éagóraigh ní féidir cuir isteach le haghaidh
iomarcaíochta.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Ionas <strong>go gcáileofaí éileamh a dhéanamh ar dhífhostú éagórach
faoin reachtaíocht</strong> caithfear na riachtanais a leanas a bhaint
amach:</p>

<h3>Teorainn Ama</h3>

<p>'Sí an teorainn ama chun éileamh a thosú ar dhífhostú éagórach ná
sé mhí ó dháta an dífhostaithe. Má tá <em>cúinsí réasúnacha</em>,
d'fhéadfaí go mbeadh cead agat an tréimhse seo a leathnú go 12 mí ó
dháta an dífhostaithe. Cibé ar bith, is gá gur cúinsí réasúnacha a
bheadh i gceist - ní leor a rá nach raibh an dlí ar eolas agat.</p>

<p>Is é dáta an dífhostaithe, faoin reachtaíocht um dhífhostú éagórach,
an dáta deiridh den fhógra a bhfuil tú i dteideal. Tá tú i dteideal <a shape="rect" href="../losing_your_job/losing_job_entitlements.html">íostréimhse fógra
reachtúil</a> má tá tú tar éis oibriú ar feadh 13 seachtainí ar a laghad
don fhostóir s'agat. D'fhéadfadh do chonradh scríofa fostaíochta soláthar
a dhéanamh do thréimhse fógra níos faide.</p>

<h3>Seirbhís</h3>

<p>Go hiondúil, caithfidh tú ar a laghad 12 mí de sheirbhís leanúnach le
d'fhostóir a bheith agat chun éileamh a dhéanamh ar dhífhostú éagórach.
Cibé ar bith tá eisceachtaí tábhachtacha leis an riail ghinearálta seo.
Má tá níos lú ná 12 mí de sheirbhís leanúnach agat d'fhéadfá éileamh
maidir le dhífhostú éagórach a dhéanamh má dhífhostaítear tú toisc:</p>
<ul><li>Ballraíocht nó gníomhaíocht i gceardchumann </li>
  <li>Toircheas, breith linbh nó beathú cíche nó ceisteanna ar bith a
    bhaineann le toircheas nó breith </li>
  <li>Ag baint leasa as na cearta deonaithe ag na hAchtanna um Chosaint
    Mháithreachais 1994 agus 2004, na hAchtanna um Shaoire Uchtaíoch 1995
    agus 2005, an tAcht um Shaoire agus Sochar Atharthachta 2016, an tAcht um
    Pá Íosta Náisiúnta 2000, an tAcht um Shaoire Tuismitheora 1998 agus
    2006 agus an tAcht um Saoire Cúramóra 2001. </li>
  <li>Ag déanamh nochtadh cosanta faoin Acht um Nochtadh Cosanta 2014</li>
</ul><p>Nóta: faoin <span class="link-external"><a href="http://www.ihrec.ie/publications/list/ihrec-employment-equality-rights-explained/">reachtaíocht
comhionannais fostaíocht</a> a</span> ní féidir le fostóir aon duine a
roghnú ar son dífhostaithe ar aon cheann den naoi gcúis leatroma seo a
leanas: gnéas, stádas sibhialta, stádas teaghlaigh, aois, míchumas,
creideamh, cine, claonadh gnéis nó duine den Lucht Siúil. Mar sin, cuir i
gcás go raibh tú fostaithe ar feadh níos lú ná bliain, d'fhéadfadh nach
mbeifeá a bheith in ann éileamh a dhéanamh faoin reachtaíocht dífhostaithe
éagóracha , ach d'fhéadfá é a dhéanamh faoi reachtaíocht comhionannais -
féach 'Conas iarratas a dhéanamh' thíos.</p>

<p>Go ginearálta, ní bhristear leanúnachas fostaíochta an fhostaí ach
amháin trí dhífhostú an fhostaí ón bhfostóir nó foirceannadh na
fostaíochta ón bhfostaí.</p>

<h3>Stádas fostaíochta</h3>

<p>Caithfidh tú a bheith i d'fhostaí, ag obair faoi chonradh seirbhíse. 'Sí
an eilimint is riachtanaí de chonradh mar seo ná gur caidreamh
fostóir/fostaí atá i gceist, seachas conradh do sheirbhísí nuair a
bhaineann an caidreamh le seirbhís a chomhlíonadh ar íocaíocht , i.e.
conraitheoir. I gcás iad siúd atá <a shape="rect" href="../../types_of_employment/full_time_employment/agency_workers.html">oibrithe
gníomhaireachta,</a> 'siad an fostóir iarbhír an fostóir ar chuspóirí
sásaimh faoi na hAchtanna.</p>

<h3>Fíric an dífhostaithe</h3>

<p>Caithfidh gur dífhostaíodh tú ionas gur féidir leat éileamh a
dhéanamh. An taon eisceacht amháin dó seo ná coincheap an dífhostaithe
inchiallaithe nuair a éiríonn tú as, ach go ndéanann tú éileamh go raibh
iompraíocht d'fhostóir i do threo ar an gcúis gur cuireadh brú ort éirí
as.</p>

<p>Má shéanann d'fhostóir gur tharla dífhostú i bhfírinne, beidh ort a
bhunú gur tharla. Ní leanfaidh d'éileamh ar aghaidh go dtí an chéad staid
eile maidir le cinneadh a dhéanamh an raibh an dífhostú cothrom nó nach
raibh go dtí go ndeimhnítear an méid seo, agus caithfidh d'fhostóir an
cheist seo a chruthú. </p>

<h3>Catagóirí eisiata</h3>

<p>Ní bhaineann na hAchtanna leis na daoine a leanas:</p>

<p>(a) fostaí atá faoi 16, nó atá tar éis an gnáthaois scoir a
shroicheadh nó nach bhfuil clúdaithe faoi na hAchtanna um Íocaíochtaí
Iomarcaíochta toisc cúinsí aoise</p>

<p>(b) duine atá ag obair do dhuine gaolta i dteach príobháideach nó feirm,
chomh fada agus go gcónaíonn an bheirt sa teach nó feirm céanna chomh
maith;</p>

<p>(c) ball d'Óglaigh na hÉireann</p>

<p>(d) ball den Gharda Síochána (ó 4 Iúil 2006 bhaineann na hActanna leis
an cuid is mó do fostaí Stáit)</p>

<p>(e) duine atá i mbun oiliúna lánaimseartha nó printíseacht le FÁS</p>

<p>(f) oifigeach de chuid na mboird oideachais agus oiliúna, bainisteoir
contae nó cathrach, agus an príomhfheidhmeannach don Fheidhmeannacht na
Seirbhíse Sláinte</p>

<p>(g) fostaí atá fostaithe faoi <a shape="rect" href="../../rights_and_conditions/contracts_of_employment/fixed_term_or_specified_purpose_contracts.html">chonradh
ar théarma seasta/cuspóir-shonraithe</a> agus nuair atá an conradh i
scríbhinn, sínithe ag an dá phairtí agus a chuimsíonn foráil nach
mbainfidh na hAchtanna maidir le dífhostú, a chuimsíonn dáta éagtha an
chonartha ar théarma seasta nó comhlánú an chuspóir-shonraithe. Léigh
'Tuilleadh eolais' thíos faoi chonarthaí ar théarma
seasta/cuspóir-shonraithe agus dífhostú</p>

<p>(h) fostaí a oibríonn lasmuigh den Stát (murach go bhfuil an fostaí
cónaitheach sa Stát le linn tréimhse an chonartha nó gnáthchónaí
air/uirthi sa Stát agus go bhfuil an fostóir cónaitheach sa Stát le linn
tréimhse an chonartha)</p>

<p>(i) printíseachtaí reachtúla atá dífhostaithe laistigh de sé mhí tar
éis printíseacht a thosú nó laistigh de mhí ó chomhlánú na
printíseachta</p>

<p>(j) fostaí atá ar promhadh nó i mbun oiliúna ag tús fostaíochta, chomh
fada agus go bhfuil tréimhse an phromhaidh nó na hoiliúna bliain amháin nó
níos lú agus sonraithe i gconradh scríofa fostaíochta</p>

<p>(k) fostaí atá dífhostaithe le linn oiliúna do cháilíocht nó do
chlárú mar altra nó d'fhostaíocht sonraithe eile paraimhíochaine</p>

<p>Nóta: Ní bhaineann na heisiaimh ó na hAchtanna le daoine a thagraítear
dóibh sna pointí (b), (e), (i), (j) agus (k) nuair a tharlaíonn
dífhostaithe de bharr:</p>
<ul><li>Toircheas an fhostaí, breith linbh nó beathú cíche </li>
  <li>Ag baint leasa as na cearta faoi na hAchtanna um Chosaint Mháithreachais
    1994 agus 2004 </li>
  <li>Ag baint leasa as do chearta do shaoire uchtaíoch nó saoire uchtaíoch
    bhreise, saoire atharthachta, saoire thuismitheora, saoire force majeure
    nó saoire cúramóra </li>
</ul><p>Ní bhainfidh an eisiamh ó na hAchtanna le daoine a thagraítear dóibh i
bpointí (a) agus (d) nuair atá an dífhostú de thoradh ar fhostaí ag baint
leasa as an gceart do shaoire tuismitheora, saoire force majeure nó saoire
cúramóra. </p>

<p>Ní bhainfidh an t-eisiamh ó na hAchtanna le daoine a thagraítear dóibh i
bpointí (d) agus (e) nuair atá an dífhostú de thoradh ar fhostaí ag
déanamh nochtadh cosanta.</p>

<p>Ní bhainfidh na hAchtanna um Dhífhostú Éagórach le dífhostú nuair a
insíonn fostóir an fhostaí don fhostaí i scríbhinn ag tús na fostaíochta
go mbeidh deireadh leis an bhfostaíocht ar fhilleadh chun na hoibre leis an
bhfostóir sin d'fhostaí eile atá as láthair nuair atá siad ar shaoire
mháithreachais, saoire uchtaíoch, saoire atharthachta nó saoire
cúramóra.</p>

<h3>Sásamh</h3>

<p>Má tá rath ar an éileamh s'agat ar dhífhostú éagórach, d'fhéadfadh
an foras a d'éist le d'éileamh ceann de na leigheasanna a leanas a bhronnadh
ort:</p>

<p><strong>Aischur </strong><br>
Ciallaíonn sé seo go ndéileáiltear leat amhail is nár dífhostaíodh tú
riamh. Ní hamháin go bhfuil tú i dteideal do chaillteanas ioncaim ó dháta
na dífhostaithe go dtí dáta na héisteachta, tá tú i dteideal chomh maith
d'aon athruithe fabharacha le linn an tréimhse sin, mar shampla, arduithe pá.
Is annamh a úsáidtear an leigheas seo.</p>

<p><strong>Athfhostú <br></strong>Ciallaíonn sé seo go dtabharfar do phost ar ais duit ach díreach ó
dháta áirithe, mar shampla, dáta an chinnidh i d'fhabhar. Ciallaíonn sé
seo nach mbeidh tú i dteideal do chúiteamh ar aon chaillteanas ioncaim.
Úsáidtear an leigheas seo go minic nuair a airítear gur chuir an fostaí
leis an dífhostú, cé go raibh an dífhostú ann féin éagórach. Arís,
cibé ar bith, is annamh a úsáidtear an réiteach seo.</p>

<p><strong>Cúiteamh</strong> <br>
Seo é an leigheas is comónta. Tá sé riachtanach a nótáil nach mbronntar
cúiteamh ach amháin maidir le caillteanas airgid. De ghnáth, is an
uaschúiteamh é 2 bhliain phá. Má tá tú dífhostaithe mar gheall ar
nochtadh cosanta, is an uaschúiteamh é 5 bhliain phá. Ní féidir leat dá
réir éileamh a dhéanamh ar chúiteamh do cheisteanna díobhála do na
mothúcháin s'agat nó strus ag eascairt ón dífhostú. Tógfaidh cúiteamh
na ceisteanna a leanas san áireamh:</p>
<ul><li>Caillteanas láithreach - ríomh ar do chaillteanas ioncaim ó dháta na
    dífhostaithe go dtí an dáta a éistítear le d'éileamh. Déanfar aon
    airgead atá tuillte agat le linn an tréimhse seo a asbhaint, mar a bheidh
    aon íocaíocht d'fhógra a d'aimsigh tú nuair a dífhostaíodh tú. Tá
    dualgas ort do chuid caillteanais a mhaolú le linn an tréimhse ó do
    dhífhostú go dtí an éisteacht trí 'bheith ar fáil agus a bheith ag
    cuardach fostaíochta malartach. Má tharlaíonn sé nár bhain aon
    chaillteanas ann féin duit, toisc, mar shampla, gur thóg tú fostaíocht
    suas díreach tar éis an dífhostaithe s'agat, tá tú i dteideal do
    chúiteamh comharthach de phá ceithre seachtainí. </li>
  <li>Caillteanas todhchaíoch - déanfar ríomh maidir le do chaillteanas
    todhchaíoch, bunaithe ar cé chomh fada agus a cheaptar a bheidh sé roimh
    a thagann tú ar obair mhalartach. </li>
  <li>Caillteanas pinsean - ríomh a dhéanfaidh iarracht measúnú a dhéanamh
    ar éifeacht an dífhostaithe éagorach ar do theidlíochtaí pinsean. </li>
  <li>Caillteanas ar chosaint reachtúil - ríomh ag déileáil leis an bpointe
    go mbeidh cosaint caillte agat faoi dhífhostaithe éagóracha,
    iomarcaíocht agus reachtaíocht an fhógra íostréimhse. </li>
  <li>Iompraíocht ranníocach - ríomh a thógfaidh san áireamh aon
    iompraíocht uait a chuir leis an dífhostú, cé gur dífhostú éagórach
    a bhí i gceist. Sonrófar méid na héifeachta seo i dtéarmaí
    céatadáin agus laghdófar an bronnadh iomlán ort dá réir. </li>
</ul></div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Más mian leat éileamh a dhéanamh ar dhífhostú éagórach ba chóir duit
é seo a dhéanamh laistigh de 6 mhí ó dháta an dífhostaithe. D'fhéadfaí
an teorainn ama seo a leathnú go 12 mí i gcásanna nuair a chuir cúinsí
réasúnacha cosc ar an éileamh a bheith déanta laistigh de 6 mhí.</p>

<p>Caithfidh tú d'éileamh a dhéanamh leis an <a href="../../enforcement_and_redress/labour_relations_commission.html">gCoimisiún
um Chaidreamh san Áit Oibre</a> tríd an fhoirm ghearáin ar líne a úsáid
á fáil ar <a href="https://www.workplacerelations.ie/en/Complaints_Disputes/Refer_a_Dispute_Make_a_Complaint/">workplacerelations.ie</a>.
Cuirfidh gearán faoi bhráid breithneora an Choimisiúin um Chaidreamh san
Áit Oibre.</p>

<p>Tá ceart <a href="../../enforcement_and_redress/employment_appeals.html">achomharc a
dhéanamh ag an gCúirt Oibreachais</a> ar cinneadh an bhreithneora.</p>

<p>Déan teagmháil leis na <a href="https://www.workplacerelations.ie/en/Workplace_Relations_Services/Info_Cust_Serv/">tSeirbhís
Fhaisnéise agus Custaiméara</a> an Choimisiúin um Chaidreamh san Áit Oibre
chun sásamh faoi na hAchtanna a fháil.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Coimisiúin um Chaidreamh san Áit Oibre</h3>
<p>
  
  <span class="field_dept address_field">Seirbhíse Faisnéise agus Custaiméara<br></span>
  

  
  Bóthar Uí Bhriain<br>Ceatharlach<br>R93 W7W2<br>Éire
  <br>
  
</p>
<p>
  
  <strong>Uaireanta Oscailte:</strong>Luan go hAoine 9.30rn go 5in
  <br>
  

  
  <strong>Teil:</strong> (059) 917 8990  
  <br>
  

  
  <strong>Lóghlao:</strong> 1890 80 80 90
  <br>
  

  
  <strong>Facs:</strong>(059) 917 8909
  <br> 
  

  
  <strong>Láithreán Gréasáin:</strong> <a href="https://www.workplacerelations.ie/en/">https://www.workplacerelations.ie/en/</a>
  <br>
  

  

  

  
</p>
</div></div>

</div>
<div class="topic further_info">
<h2 class="further_info" id="l896e2">Tuilleadh faisnéise</h2>

<h3>Breis faisnéise: Conarthaí ar théarma seasta nó cuspóir-shonraithe
agus dífhostú</h3>

<p>Is conradh d'fhad ar leith é conradh ar théarma seasta nuair atá
tréimhse an chonartha ar eolas ag an dá pháirtí ón tús. Tá tréimhse
theoranta ag baint le conradh cuspóir-shonraithe chomh maith, ach nach bhfuil
fad an chonartha ar eolas ag an dá pháirtí ón tús. Feictear go mbeidh sé
teoranta ó thaobh ama agus go gcríochnóidh sé nuair a bheidh cuspóir
shonraithe an chonartha comhlánaithe.</p>

<p>Nuair a dhífhostaítear fostaí ag deireadh conartha ar théarma seasta nó
cuspóir-shonraithe, baineann an reachtaíocht um dhífhostú éagórach mar is
gnách murar bhain an fostóir leas as an bhforáil oibriú na reachtaíochta a
eisiamh. Is iad na trí coinníollacha a gcaithfear cloí leo ionas gur féidir
an t-eisiamh seo a chur i bhfeidhm ná:</p>
<ul><li>Caithfidh an conradh a bheith i scríbhinn agus caithfear tréimhse
    shonrach an chonartha ar théarma seasta a leagan amach nó, i gcás an
    chonartha chuspóir-shonraithe, cuspóir an chonartha a leagan amach. </li>
  <li>Caithfidh an fostaí agus an fostóir araon an conradh a shíniú </li>
  <li>Caithfidh an conradh foráil shonrach a chuimsiú ag rá nach mbaineann
    <a href="http://www.acts.ie/ga.act.1977.0010.1.html">na hActanna um
    Dhífhostú Éagórach</a> le héag théarma an chonartha </li>
</ul><p>Mura gcloítear leis na coinníollacha seo, b'fhéidir go bhféadfá
éileamh a dhéanamh ar <a shape="rect" href="unfair_dismissal.html">dhífhostú éagórach</a> cé go bhfuil tú
fostaithe faoi chonradh ar théarma seasta nó cuspóir-shonraithe, ag brath ar
ghnáthriachtanais maidir le fad seirbhíse, etc. a chomhlíonadh.</p>

<p>Faoin <a href="http://www.workplacerelations.ie/en/Publications_Forms/Guide_-_Protection_of_Employees_Fixed-term_Work_Act.pdf">Acht
um Chosaint Fostaithe (Obair ar Théarma Seasta) 2003 (pdf)</a>, má tá
riachtanas ar fhostaí iontráil isteach i líon áirithe de chonarthaí ar
théarma seasta nó cuspóir-shonraithe, tá dhá chás fhéideartha mar a
leanas:</p>
<ul><li>Fostaithe ar chonarthaí ar théarmaí seasta a thosaigh roimh inachtú
    an Achta: Chomh luath agus atá trí bliana de sheirbhís leanúnach
    fostaíochta comhlánaithe ag fostaí mar seo (d'fhéadfadh aon chuid nó
    an chuid ar fad den tseirbhís trí bliana tarlú roimh inachtú an Achta)
    is féidir leis an bhfostóir an conradh a athnuachan do théarma seasta
    babhta amháin agus ní féidir leis an tréimhse a bheith níos faide ná
    bliain amháin </li>
  <li>Fostaithe ar chonarthaí ar théarmaí seasta a thosaigh tar éis
    inachtú an Achta: Nuair atá fostaí mar seo fostaithe ag a f(h)ostóir
    nó fostóir gaolmhar ar dhá cheann nó níos mó de chonarthaí
    leanúnacha ar théarma seasta, ní féidir leis an tréimhse chomhiomlán
    a bhaineann leis na conarthaí sin a bheidh níos faide ná ceithre bliana.
  </li>
</ul><p>Ní bhaineann na rialacha thuas, áfach, nuair atá cúiseanna oibiachtúla
a thugann údar le hathnuachan an chonartha fostaíochta ar théarma seasta
amháin.</p>

<p>Nuair nach gcloíonn athnuachan conartha ar théarma seasta leis na
riachtanais thuas agus nach bhfuil údar oibiachtúil leis, déileáiltear leis
an gconradh mar chonradh oscailte.</p>

<p>Cuimsíonn na hAchtanna um Dhífhostú Éagórach foráil a bhfuil sé mar
aidhm aici a chinntiú nach n-úsáidtear conarthaí leanúnacha sealadacha
chun an reachtaíocht sin a sheachaint. Nuair a éagann conradh ar théarma
seasta nó cuspóir-shonraithe agus athfhostaítear an duine laistigh de thrí
mhí, meastar go bhfuil seirbhís leanúnach ag an duine sin.</p>

<p>Dá réir sin, fiú amháin má dhéanann an fostóir an reachtaíocht um
dhífhostú éagórach a eisiamh mar atá cur síos air thuas, déanfaidh <a shape="rect" href="http://www.lrc.ie/ViewDoc.asp?CatID=16&amp;fn=/documents/work/rights_commissioner.htm&amp;m=w">breithneoir</a>
a mheas ar úsáideadh conarthaí mar seo go hiomlán nó de chuid chun cosaint
an fhostaí a sheachaint mar a bhaineann sí le reachtaíocht um dhífhostú
éagórach. Má mheastar gurbh amhlaidh a bhí agus nár scaradh na conarthaí
de thréimhsí níos mó na trí mhí agus go raibh na poist cosúil lena
chéile ar a laghad, is féidir déileáil leis an gcás amhail is go raibh
fostaíocht leanúnach i gceist, agus beidh ar an bhfostóir údar an
dífhostaithe a mhíniú mar is gnách.</p>
</div>
</div>
</html>
