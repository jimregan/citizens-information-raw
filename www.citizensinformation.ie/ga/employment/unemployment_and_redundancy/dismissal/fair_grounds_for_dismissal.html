<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cúiseanna maithe le dífhostú
</title>
    
    <meta name="description" content="Don chuid is mó cásanna, meastar dífhostú a bheith éagóir mura bhfuil an fostóir in ann a thaispeáint go raibh cúiseanna maithe leis an dífhostú.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cúiseanna maithe le dífhostú</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Má dhífhostaítear tú, is féidir leat éileamh maidir le <a shape="rect" href="unfair_dismissal.html">dífhostú éagórach</a> a dhéanamh i gcoinne
d'fhostóra, faoi réir coinníollacha áirithe. Seachas cás ina bhfuil <a shape="rect" href="constructive_dismissal.html">dífhostú inchiallaithe</a> i
gceist, glactar leis go bhfuil dífhostú éagórach mura bhfuil ar chumas an
fhostóra a léiriú go bhfuil cúiseanna maithe ag baint leis.</p>

<p>Mar sin de, má bhí dífhostú ann agus má tá tú i dteideal éileamh a
dhéanamh, caithfidh an fostóir a chruthú gur dífhostú cóir a bhí ann .i.
go raibh cúiseanna maithe leis an dífhostú agus gur cloíodh leis na
nósanna imeachta cearta:</p>

<p>Má dhífhostaítear tú ó do phost, tá fógra <a shape="rect" href="../losing_your_job/losing_job_entitlements.html">íosthréimhse
reachtúil</a> ag dul do gach fostaí atá fostaithe ag a f(h)ostóir ar feadh
13 sheachtain ar a laghad. D'fhéadfadh do chonradh oibre foráil a dhéanamh i
gcomhair fógra tréimhse níos faide.</p>

<p>Faoin <a shape="rect" href="http://www.irishstatutebook.ie/1977/en/act/pub/0010/index.html">reachtaíocht</a>,
tá sé de cheart agat ráiteas scríofa a iarraidh ó d'fhostóir ag léiriú
cúiseanna an dífhostaithe. Ba chóir don bhfostóir é seo a chur ar fáil
laistigh de 14 lá.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Le dífhostú a chruthú ní mór don bhfostóir:</p>
<ul><li>A léiriú go raibh baint ag an dífhostú le ceann nó níos mó de na
    cúiseanna atá leagtha síos sa reachtaíocht </li>
  <li>A léiriú gur cloíodh leis na nósanna imeachta cearta agus gur iompair
    sé/sí é/í féin mar ba cheart </li>
  <li>A bheith in ann a bhréagnú go bhfuil baint ag aon líomhain a dhéanann
    tusa leis na cúiseanna éagóracha le dífhostú sa ghnáthchúrsa </li>
</ul><h2>Cúiseanna maithe le dífhostú</h2>

<p>D'fhéadfadh d'fhostóir cúis amháin nó níos mó ón liosta seo thíos a
thabhairt mar chúis leis an dífhostú:</p>

<h3>Cumas</h3>

<p>Clúdaíonn sé sin cúiseanna ar nós déanacht, neamhláithreacht agus
neamhláithreacht leanúnach mar gheall ar thinneas nó ghortú, cibé
gearrthéarmach nó fadthéarmach.</p>

<p>Má tá déanacht nó neamhláithreacht i gceist, ba cheart cruthúnas
faisnéisneach a bheith ag d'fhostóir, ar nós taifid chlogála isteach nó
cruthúnas neamhláithreachta agus iad gan deimhniú dochtúra a bheith leo.
Ina theannta sin, beifear ag súil go mbeidh an fostóir in ann cruthúnas a
thabhairt gur chuir sé/sí an fhadhb in iúl duit agus gur tugadh foláireamh
duit maidir leis an tionchar a bheadh aici ar bhuanú d'fhostaíochta.</p>

<p>Má tá breoiteacht nó gortú i gceist, meastar go minic nach féidir duine
a dhífhostú go cóir agus é/í ar shaoire bhreoiteachta óna (h)obair. Níl
sé sin fíor, áfach. Is deacair rialacha dochta daingne a leagan síos maidir
leis na cásanna seo mar measfar gach ceann acu ar a fhiúntas féin. Beidh
éagsúlacht i ngach cás, mar shampla faid sheirbhíse, do thaifead oibre
roimhe seo agus tábhacht na fostaíochta. Cuirfear na sonraí sin ar fad san
áireamh. Roinntear an cineál éileamh seo go minic i neamhláithreacht
ghearrthéarmach agus neamhláithreacht fhadtéarmach.</p>

<p>Tarlaíonn dífhostú maidir le breoiteacht ghearrthéarmach nuair a bhíonn
tú neamhláithreach go minic mar thoradh ar fadhb sláinte a bheith ort. Ag
glacadh leis nach raibh aon amhras faoin bhfadhb sláinte, beidh ar an
bhfostóir a thaispeáint go bhfuil pátrún neamhláithreachta i bhfeidhm agus
go bhfuil sé ag cothú deacrachtaí, nach bhfuil dealramh ann go bhfeabhsóidh
an fhadhb agus gur tugadh foláireamh duit gur cosúil go bhfuil dífhostú i
ndán.</p>

<p>I gcás neamhláithreachta fadthéarmaí, áfach, beifear ag súil go
bhfaighidh d'fhostóir fianaise leighis mhionchruinn ag rá nach cosúil go
mbeidh tú ag filleadh ar an obair ar ball. Níl aon tréimhse socraithe
neamhláithreachta leagtha síos inar féidir a rá go bhfuil nó nach bhfuil
dífhostú réasúnach. Dá fhad an neamhláithreacht is ea is éasca don
bhfostóir a thaispeáint go bhfuil sé ag cothú fíordheacrachtaí maidir le
heagraíocht na háite oibre.</p>

<p>I dtéarmaí fianaise leighis d'fhéadfadh go mbeadh ort freastal ar
shaineolaí leighis de chuid d'fhostóra. Má tá coimhlint ó thaobh fianaise
leighis idir tusa agus d'fhostóir maidir leis an dáta fillte a d'fhéadfadh a
bheith ann, beifear ag súil go lorgóidh an fostóir dara tuairim sula
ndéanfaidh sé an cinneadh tú a dhífhostú.</p>

<p>Áfach, is tábhachtach aire a thabhairt, dá mbreathnódh ar do thinneas
mar mhíchumas faoin <a href="http://www.ihrec.ie/publications/list/ihrec-employment-equality-rights-explained/">reachtaíocht
comhionannais fostaíochta</a>, caithfidh do chearta faoin reachtaíocht seo
bheith san áireamh freisin</p>

<h3>Inniúlacht</h3>

<p>Baineann inniúlacht le do chumas do jab a dhéanamh. Ar an gcéad dul
síos, beifear ag súil le caighdeáin uait agus ní mór iad sin a léiriú
duit. Caithfidh go mbaineann siad leis an jab ar fostaíodh tú dó.</p>

<p>Ar an dara dul síos, mura sroicheann tú an caighdeán riachtanach, ní
mór é sin a chur in iúl duit. Ba chóir é sin a dhéanamh trí mheán nós
imeachta foirmeálta faoi leith. Ba chóir don bhfostóir na feabhsúcháin
riachtanacha a shonrú duit. Ba chóir dóibh siúd a bheith indéanta agus ní
mór teaorainn ama réasúnta a cheadú don bhfeabhas. <br>
Faoi dheireadh, ba chóir don bhfostóir rabhadh deireanach a thabhairt duit a
léiríonn an dealraitheacht dífhostaithe.</p>

<h3>Cáilíochtaí</h3>

<p>Tarlaíonn dífhostú cóir mar gheall ar chúiseanna cáilíochtaí i ndá
bhealach. Cás amháin ná nuair a chuir tú míthreoir ar an bhfostóir maidir
leis na cáilíochtaí a bhí agat nuair a chuir tú isteach ar an bpost. An
cás eile ná nuair a gheall an fostóir fostaíocht leanúnach duit ar an
gcoinníoll go dtabharfá faoi cháilíochtaí breise a fháil agus theip ort
an coinníoll sin a chomhlíonadh cé gur tugadh deis réasúnta duit.</p>

<h3>Iompar</h3>

<p>Mar chúis le dífhostú cóir clúdaíonn an téarma iompar réimse leathan
iompraíochta. Tá gá le idirdhealú a dhéanamh idir mí-iompar
tromchúiseach agus gnátheachtraí mí-iompair.</p>

<p>D'fhéadfadh mí-iompar tromchúiseach dífhostú láithreach (achoimre) a
spreagadh gan fógra nó pá in áit fógra. Samplaí den mhí-iompar
tromchúiseach ná ionsaí, meisce, gadaíocht, bulaíocht nó sárú ar
bheartanna agus cleachtais an fhostóra. D'fhéadfadh níos mó eolais a bheith
i do <a shape="rect" href="../../rights_and_conditions/contracts_of_employment/contract_of_employment.html">chonradh
fostaíochta</a> maidir le mí-iompar tromchúiseach.</p>

<p>Maidir leis na gnátheachtraí mí-iompair, d'fhéadfadh sraith
mioneachtraí a bheith i gceist ach, nuair a chuirtear le chéile iad tugann
sé údar ceart le dífhostú. Cibé, tá dualgas ar an bhfostóir fógra nó
pá in áit fógra a thabhairt duit. </p>

<p>Caithfidh an fostóir gach cás a fhiosrú i gceart chun teacht ar na
fíricí ar fad a bhaineann leis an gcás. Ach amháin i gcásanna mí-iompair
thromchúisigh, tá sé riachtanach gur tugadh rabhaidh iomchuí duit faoi
d'iompar agus gur léiríodh duit go raibh seans maith ann go mbeadh dífhostú
mar thoradh ar an iompar sin dá leanfadh de na fadhbanna. Má cuireadh an
méid sin i gcrích, tá an dífhostú cóir, mar tugadh an deis duit d'iompar
a fheabhsú.</p>

<p>D'fhoilisgh an Coimisiún um Chaidreamh san Áit Oibre <a href="https://www.workplacerelations.ie/en/Good_Workplace_Relations/codes_practice/COP3/">Cód
Cleachtais: Nósanna Imeachta Casaoide agus Araíonachta</a> a shonraíonn gur
chóir nósanna imeachta casaoide agus araíonachta a bheith ag fostóirí agus
gur chóir dóibh cóipeanna díobh seo a thabhairt d'fhostaithe ag tús a
gcuid fostaíochta. Faoi reactaíocht um dhífhostú éagórach tá dualgas ar
fhostóirí fógra scríofa de na nósanna imeachta a leanfar a thabhairt
d'fhostaí sula ndíbrítear fostaí óna p(h)ost. Caithfear é seo a dhéanamh
laistigh de 28 lá ó chonradh fostaíochta a dhéanamh. </p>

<h3>Iomarcaíocht</h3>

<p>Sa chás seo beidh an fostóir ag iarraidh a thaispeáint go bhfuil <a shape="rect" href="../redundancy/overview_redundancy.html">cás
iomarcaíochta</a> ann agus mar sin de go bhfuil an dífhostú cóir. Chun é
sin a bhréagnú, is féidir leat ceann nó níos mó ná ceann amháin de na
hargóintí seo a dhéanamh: nach bhfuil aon bhunús eacnamaíoch leis an
iomarcaíocht; gur fostaíodh duine eile i d'áit; gur roghnaíodh tú go
héagórach don iomarcaíocht. Léigh níos mó faoi <a shape="rect" href="../redundancy/redundancy.html">cáiliú le haghaidh iomarcaíocht
anseo</a>.</p>

<h3>An dlí a shárú</h3>

<p>Is féidir leis an bhfostóir tú a dhífostú dá sáródh buanú
d'fhostaíochta riachtanas dlí eile. Cuir i gcás go bhfuil ceadúnas tiomána
reatha uait don bhfostaíocht, ach gur chaill tú do cheadúnas mar cúisíodh
tú le bheith ag tiomáint agus tú ólta. Ní féidir leat leanúint san obair
gan an dlí a shárú agus féadann údar maith a bheith leis an dífhostú.
D'fhéadfadh sé go mbeadh ar an bhfostóir féachaint ar roghanna eile, ag
brath ar na fíricí ar fad a bhaineann leis an gcás.</p>

<h3>"Cúiseanna substaintiúla" eile</h3>

<p>Díríonn an aicme seo ar aon chineál cás nach bhfuil clúdaithe thuas.
Caithfidh an fostóir a chruthú go raibh cúiseanna substaintiúla eile agus
go dtugann siad údar maith le dífhostú.</p>

<h2>Cúiseanna éagóracha</h2>

<p>Meastar go bhfuil cúiseanna áirithe do dhífhostú éagórach sa
ghnáthchúrsa. Ina measc:</p>
<ul><li>ballraíocht ag an bhfostaí, nó tá ballraíocht a bheith ar intinn
    aige/aici, de cheardchumann nó gníomhaíocht in imeachtaí ceardchumainn,
  </li>
  <li>tuairimí creidimh nó polaitiúla </li>
  <li>imeachtaí dlíthiúla in aghaidh fostóra nuair atá an fostaí mar
    pháirtí nó finné </li>
  <li>cine, dath, claonadh gnéis,aois nó duine den Lucht Siúil </li>
  <li>toircheas, saolú linbh nó tabhairt chun cíche nó aon rud a bhaineann
    le toircheas nó breith </li>
  <li>an fostaí a bheith i mbun nó ag beartú cearta faoin reachtaíocht a
    chur i ngníomh ar nós saoire mháithreachais, saoire altramais, saoire
    atharthachta, saoire cúramóra,saoire thuismitheora nó saoire force
    majeure </li>
  <li>toghadh éagórach d'iomarcaíocht </li>
</ul><p>Nóta: faoin <a href="http://www.ihrec.ie/publications/list/youremploymentequalityrightsexplainedeasytoreadver/">reachtaíocht
comhionannais fostaíochta</a> ní féidir le fostóir aon duine a roghnú ar
son dífhostaithe ar aon cheann den naoi gcúis leatroma seo a leanas: gnéas,
stádas sibhialta, stádas teaghlaigh, aois, míchumas, creideamh, cine,
claonadh gnéis nó duine den Lucht Siúil. Mar sin, cuir i gcás go raibh tú
fostaithe ar feadh níos lú ná bliain, d'fhéadfadh nach mbeifeá a bheith in
ann éileamh a dhéanamh faoin reachtaíocht dífhostaithe éagóracha , ach
d'fhéadfá é a dhéanamh faoi reachtaíocht comhionannais</p>

<h2>Nósanna imeachta córa</h2>

<p>Nuair atá dífhostú á mheas, ba cheart nósanna imeachta araíonachta a
bheith i bhfeidhm ag an bhfostóir agus ba cheart dó/di cloí leo. Leagann
nósanna imeachta araíonachta amach na céimeanna agus an próiseas a
chloífidh an fostóir leo maidir le lochtanna líomhnaithe fostóra. Go
ginearálta, ceadaíonn an nós imeachta rabhaidh neamhfhoirmiúla as a dtagann
rabhaidh scríofa agus dhífhostú faoi dheireadh, mar a deirtear sa <a href="https://www.workplacerelations.ie/en/Good_Workplace_Relations/codes_practice/COP3/">Chód
Cleachtais ar nósanna imeachta casaoide agus araíonachta</a> </p>

<p>Caithfidh d'fhostóir cloí le nósanna imeachta cóir agus beidh air/uirthi
rabhaidh chuí a thabhairt duit, tú a chur ar an eolas maidir le líomhaintí
a dhéantar i do choinne agus deis a thabhairt duit do chás a thabhairt. I
nósanna imeachta araíonachta ar bith tá an ceart agat chun ionadaíochta ó,
mar shampla, oifigeach do cheardchumainn. Ní mór an ceart sin a thabhairt
duit.</p>

<p>Nuair atá do chás á mheas, caithfidh an lucht éisteachta aird a
thabhairt ar an gné réasúnta nó eile a bhain le hiompar an fhostóra. Ina
theannta sin, féachfar ar an gceist an raibh nó nach raibh nós imeachta
dífhostaithe i bhfeidhm agus cuirfear é sin san áireamh chomh maith.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Más mian leat éileamh a dhéanamh ar son dífhostaithe éagóraigh, ba
chóir duit é a dhéanamh laistigh de 6 mhí tar éis dáta an dífhostaithe.
Féadfar an teorainn ama seo a leathnú go dtí 12 mhí i gcásanna nach
rabhthas in ann an t-éileamh a chur isteach laistigh de 6 mhí mar gheall ar
chúinsí réasúnacha.</p>

<p>Má cháilíonn tú faoin reachtaíocht dífhostaithe éagóracha, is
féidir leat an t-éileamh a thabhairt faoi bhráid an <a href="../../enforcement_and_redress/labour_relations_commission.html">Choimisiúin
um Chaidreamh san Áit Oibre</a> tríd an fhoirm ghearáin ar líne a úsáid
á fáil ar <a href="http://www.workplacerelations.ie/en/Referring-a-Dispute/Refer_a_Dispute_Make_a_Complaint/">workplacerelations.ie</a>.
Cuirfear gearáin faoi bhráid <a href="../../enforcement_and_redress/rights_commissioner.html">breithneora an
Choimisiúin um Chaidreamh san Áit Oibre</a> i gcomhair éisteacht.</p>

<p>Tá ceart <a href="../../enforcement_and_redress/employment_appeals.html">achomhairc
chuig an Chúirt Oibreachais</a> tar éis cinnidh an bhreithneoir.</p>

<p>Le haghaidh tuilleadh faisnéise nó foirmeacha gearáin chun cúiteamh a
lorg faoi na hAchtanna téigh i dteagmháil leis an <a href="https://www.workplacerelations.ie/en/Workplace_Relations_Services/Info_Cust_Serv/">tSeirbhís
Fhaisnéise agus Custaiméara</a> an Choimisiúin um Chaidreamh san Áit
Oibre.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Coimisiúin um Chaidreamh san Áit Oibre</h3>
<p>
  
  <span class="field_dept address_field">Seirbhíse Faisnéise agus Custaiméara<br></span>
  

  
  Bóthar Uí Bhriain<br>Ceatharlach<br>R93 W7W2<br>Éire
  <br>
  
</p>
<p>
  
  <strong>Uaireanta Oscailte:</strong>Luan go hAoine 9.30rn go 5in
  <br>
  

  
  <strong>Teil:</strong> (059) 917 8990  
  <br>
  

  
  <strong>Lóghlao:</strong> 1890 80 80 90
  <br>
  

  
  <strong>Facs:</strong>(059) 917 8909
  <br> 
  

  
  <strong>Láithreán Gréasáin:</strong> <a href="https://www.workplacerelations.ie/en/">https://www.workplacerelations.ie/en/</a>
  <br>
  

  

  

  
</p>
</div></div>

</div>
</div>
</html>
