<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Na híocaíochtaí iomarcaíochta
</title>
    
    <meta name="description" content="Cur síos ar íocaíochtaí iomarcaíochta agus conas iomarcaíocht reachtúil a áireamh">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Na híocaíochtaí iomarcaíochta</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li><li><a href="#l896e2">Tuilleadh faisnéise</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Nuair a chailltear post de bharr cúinsí mar dúnadh gnó nó laghdú a
theacht ar líon na foirne cuirtear síos ar seo mar <a shape="rect" href="overview_redundancy.html">iomarcaíocht</a>.</p>

<p>Tugann na <a shape="rect" href="http://www.acts.ie/ga.act.1967.0021.1.html">hAchtanna um Íocaíochtaí
Iomarcaíochta 1967–2014</a> le fios go bhfuil fostaithe a bhfuil tréimhse
socraithe seirbhíse caite acu i dteideal íocaíocht iomarcaíochta. Ní
bhíonn gach fostaí i dteideal na híocaíochta iomarcaíochta reachtúla,
fiú nuair a bhíonn cás iomarcaíochta i gceist. Má tá tú i<a shape="rect" href="redundancy.html">ncháilithe le haghaidh iomarcaíochta</a> tá <a shape="rect" href="redundancy_procedures.html">nósanna iomarcaíochta</a> ann
a gcaithfidh fostóirí agus fostaithe cloí leo chun a bheith ar aon dul leis
an reachtaíocht.</p>

<p>Is féidir leatsa teacht ar chomhaontú áfach le do fhostóir maidir le
híocaíocht iomarcaíochta sa bhreis ar an íosmhéid reachtúil, sa chás seo
is féidir le fostaithe eile nach bhfuil an íostréimhse seirbhíse caite acu
íocaíocht a ghabháil chomh maith. Mar shampla, ní thagann iomarcaíocht
reachtúil i bhfeidhm ach amháin i gcás fostaí a bhfuil seirbhís dhá
bhliana déanta aige/aici. D'fhéadfadh áfach, go dtabharfadh fostóir
cnapshuim do fhostaithe nach bhfuil seirbhís dhá bhliana déanta acu.
Tiocfaidh an íocaíocht seo i gceist de bharr comhaontaithe seachas de bharr
na reachtaíochta. Mar is gnách le dlí fostaíochta, ní dhéanann an
reachtaíocht ach na híoschearta a chur i bhfeidhm, tig leis na páirtithe
féin teacht ar chomhaontú maidir le cearta níos substaintiúla. </p>
</div>

<p><strong>Cealú lacáiste an fhostóra:</strong> <a href="http://www.welfare.ie/en/Pages/employerrebate.aspx">Ní íocfar aon
lacáiste fostóra le haghaidh iomarcaíochta reachtúil i gcás go mbristear
duine as post ar chúis iomarcaíochta ar an 1 Eanáir 2013 nó dá éis.</a>
</p>

<div class="topic base_rules">
<h2 class="topic base_rules_title" id="l555d1">Rialacha</h2>

<p>Íocaíocht chnapshuime bunaithe ar phá an fostaí is ea an íocaíocht
reachtúil iomarcaíochta. Tá gach fostaí incháilithe i dteideal</p>
<ul><li>Pá 2 sheachtaine ar son gach bliain seirbhíse os cionn 16 bliain
    d'aois, agus </li>
  <li>Pá seachtaine breise </li>
</ul><p>Tá an íocaíocht chnapshuime bunaithe faoi réir uasteorainn phá €600
sa tseachtain (€31,200 sa bhliain).</p>

<p><strong>Pá</strong> ná ghnáthphá seachtaine, meánragobair rialta agus
sochair comhchineáil san áireamh, roimh asbhaintí cánach agus ÁSPC, sé
sin do <strong>phá comhlán</strong>.</p>

<p>Bíonn an íocaíocht reachtúil iomarcaíochta saor ó cháin.</p>

<h3>Seirbhís inríofa agus neamhinríofa</h3>

<p>Beidh neamhláithreachtaí ó obair le linn na trí bliana deireanacha
amháin san áireamh i ngach iomarcaíocht a fógraíodh i ndiaidh 10 Aibreán
2005. Ní cuirfear aon neamhláithreacht san áireamh a tharla taobh amuigh den
tréimhse trí bliana suas go dtí an dáta ar briseadh an duine as a
p(h)ost.</p>

<p>Agus tú ag áireamh fad do sheirbhíse le haghaidh íocaíocht
iomarcaíochta, cuirfear na tréimhsí seo a leanas san áireamh, (tugtar
<strong>asláithreachtaí inríofa</strong> ar na hasláithreachtaí seo):</p>
<ul><li>Aon tréimhse lena linn a raibh tú ag obair </li>
  <li>Aon tréimhse neamhláithreacht oibre be bharr saoire </li>
  <li>Aon tréimhse neamhláithreacht oibre de bharr tinnis (féach thíos
    tréimhsí tinnis nach bhfuil inríofa) </li>
  <li>Aon tréimhse a raibh tú saor ó obair agus an fostóir aontaithe leis
    seo (sos gairme de ghnáth) </li>
  <li>Aon tréimhse bhunshaoire mháithreachais agus saoire mháithreachais
    bhreise atá ceadaithe ag an reachtaíocht </li>
  <li>Aon tréimhse a raibh tú ar bhunshaoire
    uchtála/atharthachta/tuismitheora/cúramóra </li>
  <li>Aon tréimhse a raibh tú frithdhúnta ó do chuid oibre </li>
  <li>Aon tréimhse a bhfuil leanúnachas do chuid fostaíochta caomnaithe ag
    Na hAchtanna um Dhífhostú Eagórach. <br></li>
</ul><p>Agus ag áireamh fad do sheirbhíse, ní tabharfar san áireamh na
tréimhsí seo a leanas mar sheirbhís le linn na 3 bliana deireanacha
(<strong>asláithreachtaí neamhinríofa</strong> a dtugtar orthu seo):</p>
<ul><li>Aon tréimhse thar 52 sheachtain leantach a raibh tú saor ó obair de
    bharr gortaithe a tharla agus tú ag obair </li>
  <li>Aon tréimhse thar 26 seachtainí leantach a raibh tú saor ó obair de
    bharr tinnis </li>
  <li>Aon tréimhse stailce </li>
  <li>Aon tréimhse leagan as foirne. </li>
</ul><p>Tig leat an <a href="https://www.welfare.ie/EN/Secure/Pages/RedundancyCalculator.aspx">táireamhán
iomarcaíochta</a> ar líne seo a úsáid chun do theidlíocht a áireamh le
haghaidh iomarcaíochta reachtúla. Tabhair faoi deara nach dtugann an
táireamhán iomarcaíochta ar líne aon teidlíocht maidir le méid na
hiomarcaíochta reachtúla. </p>

<h3>Uaireanta laghdaithe agus obair gearr-ama</h3>

<p>Má rinneadh tú iomarcach laistigh de bhliain amháin ón am a <a shape="rect" href="../../rights_and_conditions/contracts_of_employment/being_asked_to_reduce_your_hours_of_work.html">cuireadh
ar uaireanta nó pá laghdaithe tú</a>, bheadh d’íocaíocht iomarcaíochta
bunaithe ar do thuilleamh do sheachtain iomlán. Má dhéantar iomarcach tú
tar éis duit uaireanta laghdaithe a oibriú do thréimhse níos mó ná bliain
amháin, beidh an dóigh a ndéantar d’íocaíocht a ríomh ag brath ar cé
acu ar ghlac tú nó nár ghlac tú le huaireanta laghdaithe. Más rud é gur
ghlac tú go hiomlán le huaireanta oibre laghdaithe mar do sheachtain
normálta agus níor iarr tú filleadh go hobair lánaimseartha, mar sin beidh
d’íocaíocht bunaithe ar do phá comhlán le haghaidh na n-uaireanta
laghdaithe. Más rud é, ar an taobh eile de, nár ghlac tú riamh leis na
huaireanta oibre laghdaithe mar chuid de d’uaireanta normálta agus gur iarr
tú ar bhonn leanúnach le bheith curtha ar ais ar obair lánaimseartha, beidh
d’íocaíocht bunaithe ar do thuilleamh do sheachtain iomlán. </p>

<p>D’fhéadfadh d'íocaíocht iomarcaíochta a bheith bunaithe ar phá
seachtaine iomláine <a href="lay_off_short_time_working_and_redundancy.html">má cuireadh ar obair
ghearr-ama thú</a> agus má rinneadh iomarcach thú ina dhiaidh sin. </p>

<p>Má bhíonn conspóid agat le d’fhostóir faoi seo is féidir leat
éileamh a dhéanamh leis an <a href="../../enforcement_and_redress/labour_relations_commission.html">gCoimisiún
um Chaidreamh san Áit Oibre</a>. </p>

<h3>Cánachas cnapshuimeanna</h3>

<p>Má fhaigheann tú cnapshuim mar chúiteamh ar chailleadh fostaíochta,
d'fhéadfadh cuid de a bheith saor ó cháin. Bíonn an chnapshuim íocaíocht
iomarcaíochta reachtúil saor ó cháin i gcónaí. Léigh tuilleadh mar
gheall ar <a shape="rect" href="../../retirement/income_tax_in_retirement/retirement_lump_sum_taxation.html">chánachas
cnapshuimeanna iomarcaíochta/scoir</a> anseo. Breathnaigh ar <a shape="rect" href="http://www.revenue.ie/en/tax/it/leaflets/it21.html">dhuillín na
gCoimisinéirí Ioncaim a phléann cánachas agus iomarcaíocht anseo.</a></p>

<h3>Dócmhainneacht fostóra</h3>

<p>Is faoin bhfostóir atá sé ar an gcéad ásc an íocaíocht cnapshuime
iomarcaíochta reachtúil a íoc le gach aon fostaí incháilithe. Muna bhfuil
an fostóir in ann íoc nó má dhiúltaíonn siad íoc, is féidir leis an
fostaí iarratas ar íocaíocht ón gCiste an Árachais Sóisialta a dhéanamh
- féach 'Conas iarratas a dhéanamh' thíos.</p>

<p>Agus deireadh tagtha le do chuid fostaíochta de bharr dócmhainneacht do
fhostóra tiocfaidh reachtaíocht i bhfeidhm maidir le teidlíocht amuigh
maidir le do phá. De réir Scéime na n-Íocaíochtaí Dócmhainneachta is
féidir leis an Roinn Coimirce Sóisialaí iad seo a íoc as Chiste an
Árachais Sóisialta. Léigh 'Tuilleadh faisnéise' thíos mar gheall ar an
reachtaíocht a bhaineann le dócmhainneacht fostóra.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Ó 1 Eanáir 2005 ar aghaidh an t-uasmhéid tuillimh a bheidh le háireamh i
gcóir cnapshuimeanna reachtúil iomarcaíochta ná €600 in aghaidh na
seachtaine (€31,200 in aghaidh na bliana). </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Ar dháta foirceannadh fostaíochta ní mór do d’fhostóir cnapshuim
iomarcaíochta a íoc leat atá dlite duit.</p>

<p>Mura bhfuil do chnapshuim iomarcaíochta íoctha ag d’fhostóir, ba chóir
duit iarratas ar d'fhostóir a dhéanamh ar fhoirm <a href="http://www.workplacerelations.ie/en/Publications_Forms/Claim_by_an_Employee_Against_an_Employer_for_a_Lump_Sum_or_Part_of_a_Lump_Sum_RP77_.pdf">RP77
(pdf)</a>. Má dhiúltaíonn d'fhostóir don íocaíocht fós, is féidir leat
iarratas a chur isteach chuig an Roinn Coimirce Sóisialaí le haghaidh
íocaíochta dírí ón gCiste Árachais Shóisialaigh. <a href="http://www.welfare.ie/en/Pages/Online-Redundancy-Claim.aspx">Caithfidh
tú iarratas ar líne a dhéanamh agus foirm RP50</a>* á húsáid mar a
leanas: </p>
<ul><li>Mura bhfuil d’fhostóir in ann do chnapshuim iomarcaíochta a íoc, ba
    chóir dó an fhoirm RP50 a shíniú. Ba chóir dó litir ó chuntasóir
    nó dhlíodóir a chur isteach le rá nach bhfuil sé ábalta íocaíocht a
    dhéanamh agus go nglacann sé le dliteanas maidir leis an 100% (85% le
    haghaidh dífhostú i 2012) atá dlite don Chiste Árachais Shóisialaigh.
    Ba chóir fianaise dhoiciméadach amhail cuntais iniúchta a iniamh
    freisin. </li>
  <li>Má dhiúltaíonn d’fhostóir do chnapshuim iomarcaíochta a íoc nó
    má bhíonn conspóid ann maidir le hiomarcaíocht is féidir leat éileamh
    a dhéanamh ar an <a href="../../enforcement_and_redress/labour_relations_commission.html">gCoimisiún
    um Chaidreamh san Áit Oibre</a>. Caithfidh tú an fhoirm ghearáin ar
    líne a úsáid á fáil ar <a href="http://www.workplacerelations.ie/en/Referring-a-Dispute/Refer_a_Dispute_Make_a_Complaint/">workplacerelations.ie</a>.
    Caithfear seo a dhéanamh laistigh de bhliain amháin ó do dhífhostú.
    Chun iarratas ar do chnapshuim a dhéanamh, ba chóir duit an fhoirm RP50 a
    chomhlánú agus a shíniú. Cuir an fhoirm RP50 isteach agus cinneadh
    fabhrach ó <a href="../../enforcement_and_redress/rights_commissioner.html">breithneoir
    an Choimisiúin um Chaidreamh san Áit Oibre</a> ag gabháil léi. </li>
</ul><p><strong>Dócmhainneacht:</strong> Má tá an comhlacht <a href="http://www.welfare.ie/en/Pages/Online-Redundancy-Claim---Liquidator,-Receiver-and-Examiner-Information-.aspx">leachtaithe
nó curtha faoi ghlacadóireacht</a>, ba chóir don leachtaitheoir nó
glacadóir ar son fhostaithe an fhoirm RP50 comhlánaithe, atá sínithe ag an
bhfostaí, a chur isteach.</p>

<p>Mar is doiciméad dlíthiúil é an fhoirm RP50, ní mór don fhostaí í a
shíniú, cé nach bhfaighidh siad an íocaíocht iomarcaíochta. Tá a fhios
ag an Roinn nach bhfuil an íocaíocht iomarcaíochta faighte ag an bhfostaí.
Más mian leo, is féidir leis an bhfostaí nialas in áit an méid dlite a
chur isteach.</p>

<p>Tá <a href="http://www.welfare.ie/EN/Schemes/RedundancyandInsolvency/redundancy/Pages/RedundancyPaymentsFrequentlyAskedQuestions.aspx">liosta
ceisteanna coitianta</a> maidir le hiomarcaíocht le fáil. </p>

<p>Chun tuilleadh faisnéise faoin Scéim Íocaíochtaí Iomarcaíochta a
fháil, déan teagmháil leis an <a href="https://www.workplacerelations.ie/en/Workplace_Relations_Services/Info_Cust_Serv/">tSeirbhís
Fhaisnéise agus Custaiméara</a> an Choimisiúin um Chaidreamh san Áit Oibre.
Chun faisnéis faoin stádas éilimh cnapsuim iomarcaíochta a cuireadh
isteach, is féidir dul i dteagmháil leis an rannóg Íocaíochtaí
Iomarcaíochta go díreach – féach ‘Cá háit a ndéanfaidh mé
iarratas’ thíos.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Ba chóir duit an t-iarratas ar íocaíocht ón gCiste Árachais
Shóisialaigh a sheoladh chuig:</p>

<p>
</p><div class="inlinesio">
<p>
</p><div>
<h3>Rannóg Íocaíochtaí Iomarcaíochta</h3>
<p>
  
  <span class="field_dept address_field">An Roinn Coimirce Sóisialaí<br></span>
  

  
  Urlár 2, Bloc C<br>An tIonad Earlsfort<br>Sráid Haiste Íoctarach<br>Baile Átha Cliath 2<br>Éire
  <br>
  
</p>
<p>
  

  
  <strong>Teil:</strong>(01) 673 4500
  <br>
  

  
  <strong>Lóghlao:</strong>1890 800 699
  <br>
  

  

  

  

  

  
</p>
</div></div>


<p>Le tuilleadh faisnéise a fháil maidir leis an Scéim um Íocaíochtaí
Iomarcaíochta téigh i dteagmháil leis na:</p>

<p>
</p><div class="inlinesio">
<p>
</p><div>
<h3>Coimisiúin um Chaidreamh san Áit Oibre</h3>
<p>
  
  <span class="field_dept address_field">Seirbhíse Faisnéise agus Custaiméara<br></span>
  

  
  Bóthar Uí Bhriain<br>Ceatharlach<br>R93 W7W2<br>Éire
  <br>
  
</p>
<p>
  
  <strong>Uaireanta Oscailte:</strong>Luan go hAoine 9.30rn go 5in
  <br>
  

  
  <strong>Teil:</strong> (059) 917 8990  
  <br>
  

  
  <strong>Lóghlao:</strong> 1890 80 80 90
  <br>
  

  
  <strong>Facs:</strong>(059) 917 8909
  <br> 
  

  
  <strong>Láithreán Gréasáin:</strong> <a href="https://www.workplacerelations.ie/en/">https://www.workplacerelations.ie/en/</a>
  <br>
  

  

  

  
</p>
</div></div>

</div>

<div class="topic further_info">
<h2 class="further_info" id="l896e2">Tuilleadh faisnéise</h2>

<h2>Reachtaíocht maidir le dócmhainneacht fostóirí </h2>

<p>Cosnaíonn na hAchtanna um Chosaint Fostaithe (Dócmhainneacht Fostóirí)
1984–2012 teidlíochtaí áirithe gan íoc maidir le pá fostaithe má
éiríonn a bhfostóirí dócmhainneach de réir mar a shainmhínítear sna
hAchtanna. </p>

<p>Faoi réir theorainneacha agus choinníollacha áirithe (na teorainneacha
ama reachtúla san áireamh), féadann an Roinn Coimirce Sóisialaí airgead
atá dlite le fostaithe i raon cásanna a íoc as an gCiste Árachais
Shóisialaigh. San áireamh ar na cásanna inar féidir leis an Roinn íoc as
an gciste seo tá cúinsí ina bhfuil airgead dlite mar thoradh ar:</p>
<ul><li>Riaráistí pá (lena n-áirítear riaráistí pá atá dlite faoi Ordú
    Rialaithe Fostaíochta) </li>
  <li>Pá saoire agus breoiteachta </li>
  <li>Teidlíochtaí faoin reachtaíocht maidir le fógra íostréimhse agus
    téarmaí fostaíochta, comhionannas fostaíochta agus dífhostú
    éagórach </li>
  <li>Orduithe cúirte maidir le tuarastal, pá saoire nó damáistí faoin
    dlí coiteann de bharr dhífhostú éagórach. </li>
</ul><p>Cosnaíonn Scéim na nÍocaíochtaí Dócmhainneachta ranníocaíochtaí
amuigh na bhfostaithe le scéimeanna pinsean gairme a d’fhéadfadh a bheith
bainte ó na tuarastail ag an bhfostóir ach nár íocadh isteach sna
scéimeanna iad. Is féidir ranníocaíochtaí nach bhfuil íoctha le scéim
pinsean gairme ar chuntas an fhostóra féin a íoc ón gCiste chomh maith,
faoi réir theorainneacha áirithe. Baineann an Scéim le ranníocaíochtaí
pinsean gan íoc suas le bliain roimh dháta na dócmhainneachta. </p>

<p>Clúdaíonn an Scéim fostaithe atá os cionn 16 bliana d’aois agus atá i
bhfostaíocht atá inárachais do na sochair uile faoi na hAchtanna Leasa
Shóisialaigh agus cuimsíonn sé daoine os cionn 66 bliana d’aois atá i
bhfostaíocht a bheadh, mura mbeadh siad an aois sin, inárachais do na sochair
uile faoi na hAchtanna Leasa Shóisialaigh. </p>

<p>Ba chóir d’fhostaithe íocaíocht na dteidlíochtaí gan íoc a éileamh
ó ionadaí an fhostóra (an leachtaitheoir nó glacadóir de ghnáth). Is
féidir l'ionadaí an fhostóra iarratas <a href="https://www.welfare.ie/en/Pages/secure/InsolvencyForm.aspx">dócmhainneachta
ar líne</a> a dhéanamh.</p>

<p>Is féidir díospóidí maidir leis an gcuid is mó de na teidlíochtaí
faoi na hAchtanna a tharchur chuig an <a href="../../enforcement_and_redress/labour_relations_commission.html">gCoimisiún
um Chaidreamh san Áit Oibre</a>. Caithfidh tú an fhoirm ghearáin ar líne a
úsáid á fáil ar <a href="https://www.workplacerelations.ie/en/Complaints_Disputes/Refer_a_Dispute_Make_a_Complaint/">workplacerelations.ie</a>.</p>

<p>Le tuilleadh faisnéise a fháil féach <a href="http://www.welfare.ie/EN/Schemes/RedundancyandInsolvency/insolvency/Pages/Employee_Guide.aspx">Treoir
do Fhostaí maidir le Scéim na nÍocaíochtaí Dócmhainneachta.</a></p>

<h3>Forfheidhmiú na Treorach 2002/74/CE </h3>

<p>Leasaíonn <a href="http://www.irishstatutebook.ie/2005/en/si/0630.html">Rialacháin na
gComhphobal Eorpach (Cosaint Fostaithe (Dócmhainneacht Fostóirí) IR
630/2005</a> an tAcht um Chosaint Fostaithe (Dócmhainneacht Fostóirí) 1984
trí fhoráil a chuimsiú chun fostaithe a chlúdach atá fostaithe ag fostóir
atá tar éis éirí dócmhainneach faoi dhlíthe, rialacháin agus nósanna
imeachta riaracháin Ballstáit eile. Baineann na Rialacháin le
dócmhainneacht a tharlaíonn ó 8 Deireadh Fómhair 2005 ar aghaidh. </p>
</div>
</div>

</html>
