<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Comhiomarcaíocht
</title>
    
    <meta name="description" content="Bíonn comhiomarcaíocht i gceist in Éirinn nuair a scaoileann fostóir roinnt fostaithe óna bhfostaíocht ag an tréimhse chéanna.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Comhiomarcaíocht</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li><li><a href="#l896e2">Tuilleadh faisnéise</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Go ginearálta, bíonn <a shape="rect" href="overview_redundancy.html">iomarcaíocht</a> i gceist nuair a chailleann
duine a p(h)ost de bharr gnó a bheith ag dúnadh nó laghdú a bheith ag
teacht ar líon na foirne oibre. Chomh maith leis sin, d'fhéadfadh staid
airgeadais an ghnó, easpa oibre, atheagrú laistigh den ghnó nó dúnadh
iomlán an ghnó a bheith mar chúis léi. </p>

<p>Bíonn comhiomarcaíocht nuair, taobh istigh de 30 lá, a scaoiltear leis an
méid seo a leanas fostaithe:</p>
<ul><li>5 fhostaí sa chás go bhfuil 21-49 fostaithe ann </li>
  <li>10 bhfostaí sa chás go bhfuil 50-99 fostaithe ann </li>
  <li>10% de na fostaithe sa chás go bhfuil 100-299 fostaithe ann </li>
  <li>30 bhfostaí sa chás go bhfuil 300 nó níos mó fostaithe ann </li>
</ul><h3>Panéal Iomarcaíochta</h3>

<p>Faoin <a href="http://www.oireachtas.ie/documents/bills28/acts/2007/a2707i.pdf">tAcht um
Chaomhnú Fostaíochta (Comhiomarcaíochtaí Eisceachtúla agus Nithe
Gaolmhara) 2007 (pdf)</a> tá Panéal Iomarcaíochta bunaithe ag an Roinn Post,
Fiontar agus Nuálaíochta de réir chomhaontaithe comhpháirtíochta
<em>Towards 2016.</em> Is féidir roinnt iomarcaíochtaí coiteann a chur faoi
bhráid an Phainéil chun cinneadh a dhéanamh an raibh (nó an bhfuil) na
hiomarcaíochtaí á ndéanamh chun oibrithe ar phá níos ísle nó ar
théarmaí agus coinníollacha eile nach bhfuil chomh maith a fhostú in áit
na bhfostaithe sin. Tugtar iomarcaíochtaí coiteann eisceachtúla orthu seo.
Má chinneann an painéal go ndearnadh na hiomarcaíochtaí ar an gcúis seo,
beidh na fostaithe atá i gceist ábalta caingean a thógáil faoi dhífhostú
éagórach.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>I gcás den chineál seo, faoi na <a shape="rect" href="http://www.irishstatutebook.ie/1977/en/act/pub/0007/index.html">hAchtanna
um Chaomhnú Fostaíochta 1977-2014</a>, ní mór dod' fhostóir dul i mbun
cainteanna d'fhonn réiteach a dhéanamh le d'ionadaithe. Is reachtaíocht
leithleach é seo ó na <a href="http://www.lawreform.ie/_fileupload/RevisedActs/WithAnnotations/HTML/EN_ACT_1967_0021.htm">hAchtanna
um Íocaíochtaí Iomarcaíochta 1967-2014</a>. Sa chás seo ní mór don
bhfostóir dul i gcomhairle ar mhaithe le teacht ar shocrú le hionadaithe na
bhfostaithe Ní mór go mbeadh na cainteanna seo ann chomh luath agus is
féidir agus ar a laghad 30 lá roimh an fógra iomarcaíochta. Is í aidhm na
gcainteanna ná cinneadh a dhéanamh an bhfuil an roghanna eile leis an
iomarcaíocht.</p>

<p>Ní mór don bhfostóir an t-eolas seo a leanas a chur ar fáil i scríbhinn
do na hionadaithe:</p>
<ul><li>Na cúiseanna atá leis an iomarcaíocht </li>
  <li>Líon na bhfostaithe atá i gceist agus cur síos orthu </li>
  <li>Líon na bhfostaithe atá fostaithe go hiondúil agus cur síos orthu
  </li>
  <li>An tréimhse ina dtiocfaidh an iomarcaíocht i bhfeidhm </li>
  <li>An bealach ar roghnaítear fostaithe faoi leith don iomarcaíocht </li>
  <li>An modh oibre atá ann le haon íocaíocht iomarcaíochta a áireamh </li>
</ul><p>Tá dualgas ar an bhfostóir a chur in iúl don Aire Post, Fiontar agus
Nuálaíochta <strong>i scríbhinn</strong> go bhfuil oibrithe le scaoileadh ar
iomarcaíocht. Ní mór dó/di é seo a dhéanamh <strong>ar a laghad 30 lá
roimh an gcéad chuid de na fostaithe a scaoileadh</strong>.</p>

<p>Éilíonn an <a href="http://www.irishstatutebook.ie/eli/2006/act/9/enacted/en/html">tAcht um
Fhostaithe (Faisnéis agus Comhchomhairle a Sholáthar) 2006</a> ar fhostóirí
dul i gcomhairle le d’fhostaithe i dtaobh athruithe móra na láithreach
oibre, lena náirítear tograí comhiomarcaíochta. Baineann an tAcht le
fhostóirí atá 50 fostaithe nó níos mó acu.<br></p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Mura gcomhlíonann d’ fhostóir an riachtanas le próiseas
comhairliúcháin 30 lá, is féidir leat gearáin faoi shárú ar ailt 9 agus
10 den Acht 1977 maidir le faisnéis agus comhairliúcháin d’ fhostaithe a
dhéanamh tríd an fhoirm ghearáin ar líne nua a úsáid á fáil ar <a href="https://www.workplacerelations.ie/en/Complaints_Disputes/Refer_a_Dispute_Make_a_Complaint/">workplacerelations.ie</a>.
</p>

<p>Le tuilleadh faisnéise a fháil maidir leis an Scéim um Íocaíochtaí
Iomarcaíochta téigh i dteagmháil leis an <a href="https://www.workplacerelations.ie/en/Workplace_Relations_Services/Info_Cust_Serv/">tSeirbhís
Fhaisnéise agus Custaiméara</a> an Choimisiúin um Chaidreamh san Áit Oibre.
Is féidir tuilleadh a léamh faoi <a shape="rect" href="redundancy.html">cháiliú le haghaidh iomarcaíochta</a>, <a shape="rect" href="redundancy_procedures.html">nósanna imeachta
iomarcaíochta</a> agus <a shape="rect" href="redundancy_payments.html">íocaíochtaí iomarcaíochta</a> anseo.</p>

<p>Tá <a href="http://www.welfare.ie/EN/Schemes/RedundancyandInsolvency/redundancy/Pages/RedundancyPaymentsFrequentlyAskedQuestions.aspx">liosta
ceisteanna coitianta</a> faoi iomarcaíocht ar suíomh na Roinne Coimirce
Sóisialaí. <br></p>
</div>
<div class="topic base_wheretoapply">
<h2 class="topic base_wheretoapply_title" id="l896e2">Tuilleadh faisnéise</h2>

<p>
</p><div class="inlinesio">
<p>
</p><div>
<h3>Coimisiúin um Chaidreamh san Áit Oibre</h3>
<p>
  
  <span class="field_dept address_field">Seirbhíse Faisnéise agus Custaiméara<br></span>
  

  
  Bóthar Uí Bhriain<br>Ceatharlach<br>R93 W7W2<br>Éire
  <br>
  
</p>
<p>
  
  <strong>Uaireanta Oscailte:</strong>Luan go hAoine 9.30rn go 5in
  <br>
  

  
  <strong>Teil:</strong> (059) 917 8990  
  <br>
  

  
  <strong>Lóghlao:</strong> 1890 80 80 90
  <br>
  

  
  <strong>Facs:</strong>(059) 917 8909
  <br> 
  

  
  <strong>Láithreán Gréasáin:</strong> <a href="https://www.workplacerelations.ie/en/">https://www.workplacerelations.ie/en/</a>
  <br>
  

  

  

  
</p>
</div></div>

</div>
</div>

</html>
