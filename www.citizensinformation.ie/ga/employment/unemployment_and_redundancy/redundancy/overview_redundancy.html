<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Forléargas: iomarcaíocht
</title>
    
    <meta name="description" content="Cuireann sé síos ar chúínsí iomarcaíochta agus léiríonn sé teidlíochtaí agus cosaintí.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Forléargas: iomarcaíocht</h1>
	
<ul class="anchorlinks"></ul>
<div>

<div class="topic">

<div class="topic base_introduction">
<h2>Eolas</h2>

<p>Go ginearálta bíonn iomarcaíocht i gceist nuair a chailltear post de
bharr gnó a bheith ag dúnadh nó laghdú a bheith ag teacht ar líon na
foirne oibre. D'fhéadfadh staid airgeadais na comhlachta, easpa saothair,
atheagrú laistigh den chomhlacht nó dúnadh na comhlachta a bheith mar chúis
leis.</p>

<p>Tá iomarcaíocht i gceist nuair a tharlaíonn aon cheann díobh siúd:</p>
<ul><li>Stopann an fostóir i mbun gnó nó i mbun gnó san áit ina raibh tusa
    fostaithe. (Mar shampla, má aistríonn an gnó a ionad oibre, d'fhéadfadh
    sé do choinníollacha oibre a athrú agus d'fhéadfadh cúis mhaith
    iomarcaíocht a bheith ann. Má tá <a shape="rect" href="../../rights_and_conditions/contracts_of_employment/transfer_of_business.html">aistriú
    gnóthais</a> i gceist faoin reachtaíocht, áfach, nuair a atfhostaítear
    fostaithe gan athrú ar bith ar a gcoinníollacha oibre, níl iomarcaíocht
    i gceist.) </li>
  <li>Níl fostaithe ag teastáil a thuilleadh ón bhfostóir sa réimse ina
    bhfuil tusa fostaithe nó teastaíonn líon níos lú fostaithe sa réimse
    sin. </li>
  <li>Tá cinneadh déanta ag d'fhostóir gnó a choinneáil air/uirthi le
    líon níos lú foirne nó gan fhoireann ar bith. Agus an fostóir ag
    déanamh cinnidh maidir leis an ngnó a choinneáil air/uirthi le líon
    níos lú foirne nó gan fhoireann, ní chuirtear baill de theaghlaigh an
    fhostóra san áireamh. </li>
  <li>Tá cinneadh déanta ag an bhfostóir do chuid oibre a chur i gcrích i
    mbealach difriúil agus níl an cháilíocht chuí nó traenáil ortsa chun
    an obair a chur i gcrích sa bhealach sin. </li>
  <li>Tá cinneadh déanta ag an bhfostóir go mbeidh duine eile ag déanamh do
    chuid oibre amach anseo chomh maith le hobair eile agus níl cáilíocht
    chuí nó traenáil ortsa chun an obair eile sin a dhéanamh. </li>
</ul><p>Tá <a shape="rect" href="collective_redundancies.html">comhiomarcaíocht</a> i gceist nuair, taobh
istigh d'aon tréimhse 30 lá, a scaoiltear líon fostaithe.</p>

<p>Uaireanta, bíonn" iomarcaíochta dheonach" i gceist. Tá iomarcaíocht
dheonach i gceist nuair a bhíonn ar an bhfostóir an líon foirne a laghdú
agus iarrann sé ar roinnt fostaithe iomarcaíocht dheonach a ghlacadh.</p>

<p>I gcásanna áirithe nuair a bhí <a shape="rect" href="lay_off_short_time_working_and_redundancy.html">tréimhse leagtha as nó
gearrthéarmach oibre</a> i gceist ar feadh tréimhse áirithe ama, d'fhéadfá
a bheith i dteideal iomarcaíocht a lorg.</p>

<h3>Teidil iomarcaíochta</h3>

<p>Déanann <a shape="rect" href="http://www.acts.ie/ga.act.1967.0021.1.html">na hAchtanna Íocaíochtaí
Iomarcaíochta 1967–2014</a> foráil do bhunmhéid a bhfuil fostóirí ina
theideal mar íocaíocht iomarcaíochta agus braitheann sé ar an méid ama
atá caite ag an bhfostaí sa ghnó leis an bhfostóir. Níl fostaithe go léir
i dteideal an íocaíocht iomarcaíochta reachtúil seo, fiú nuair a bhíonn
iomarcaíocht i gceist. Tá níos mó sonraí <a shape="rect" href="redundancy.html">ar cháiliú le hiomarcaíocht</a> anseo. Is féidir
leat agus le d'fhostóir teacht ar réiteach iomarcaíochta atá níos mó ná
an íosmhéid reachtúil agus sa chás sin d´fhéadfadh sé go mbeadh
íocaíocht iomarcaíochta ar fáil d'fhostóirí nach bhfuil an tréimhse
fostaíochta atá leagtha síos sa reachtaíocht curtha isteach acu leis an
bhfostóir.</p>

<p>Sonraíonn an reachtaíocht an fógra iomarcaíochta cuí a bhfuil tú i
dteideal a fháil agus sonraíonn sé na foirmeacha iarratais atá le
comhlíonadh - faigh amach tuilleadh faoi <a shape="rect" href="redundancy_procedures.html">nósanna imeachta iomarcaíochta
anseo</a>.</p>

<p>Má tá tú i dteideal íocaíocht iomarcaíochta tá rialacha ar leith ag
baint leis an mbealach a mheastar d'fhaid leanúnach seirbhíse agus leis an
mbealach a ríomhtar d'íocaíocht - faigh tuilleadh eolais faoi <a shape="rect" href="redundancy_payments.html">íocaíochtaí iomarcaíochta</a>
anseo.</p>

<p>Tá liosta <a href="http://www.welfare.ie/EN/Schemes/RedundancyandInsolvency/redundancy/Pages/RedundancyPaymentsFrequentlyAskedQuestions.aspx">ceisteanna
a chuirtear go minic</a> faoi iomarcaíocht.</p>

<h3>Tuilleadh faisnéise</h3>

<p>Chun tuilleadh faisnéise a fháil faoi na Scéimeanna Íocaíochtaí
Iomarcaíochta, déan teagmhail leis an <a href="https://www.workplacerelations.ie/en/Workplace_Relations_Services/Info_Cust_Serv/">tSeirbhís
Fhaisnéise agus Custaiméara</a> an Choimisiúin um Chaidreamh san Áit Oibre.
Tá tuilleadh faisnéise faoi leas sóisialach le haghaidh iomarcaíochta <a shape="rect" href="http://www.redundancy.ie/">foilsithe ag an Eagraíocht na
hÉireann do Dhaoine Dífhostaithe (EEDD) ar an láithreán gréasáin
Redundancy.ie</a>.</p>
</div>
</div>
</html>
