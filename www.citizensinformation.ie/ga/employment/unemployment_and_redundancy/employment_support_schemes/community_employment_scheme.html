<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Scéim Fhostaíochta Pobail
</title>
    
    <meta name="description" content="Tugann an Scéim Fhostaíochta Pobail cabhair do dhaoine chun dul ar ais ag obair. Cuireann an scéim socrúcháin páirtaimseartha ar fáil i jabanna pobail áitiúla.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Scéim Fhostaíochta Pobail</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l40a6d">Rannpháirtithe</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá an clár Fhostaíochta Pobail (FP) dírithe ar chúnamh a thabhairt do
dhaoine atá dífhostaithe go fadtéarmach agus daoine eile atá faoi
mhíbhuntáiste a chur ar ais ag obair tríd áiteanna páirtaimseartha agus
sealadacha a chur ar fáil dóibh i bpoist atá lonnaithe sna pobail áitiúla.
Is féidir le rannpháirtithe dul i gceann obair eile pháirtaimseartha freisin
nuair atá siad ag plé leis an scéim. Tar éis don scéim críochnú
spreagtar na rannpháirtithe le poist páirtaimseartha agus lánaimseartha eile
a lorg bunaithe ar an taithí agus na scileanna nua atá faighte acu ar an
Scéim Fhostaíochta Pobail. Tá an clár Fhostaíochta Pobail riartha ag an <a href="http://www.welfare.ie/en/Pages/Community-Employment-Programme-.aspx">Roinn
Coimirce Sóisialaí (RCS)</a>.</p>

<p>Pleanálfaidh agus bainisteoidh urraitheoirí Fostaíochta Pobail –
eagraíochtaí deonacha nó comhlachtaí poiblí – do shocrúchán FP.
Déanann siad urraíocht ar <a href="http://www.welfare.ie/en/Pages/Eligibility---Projects.aspx">thionscadail
áitiúla nó pobail a shásaíonn gá pobail aitheanta</a>. </p>

<p>Ó 2013, cuirtear <a href="http://www.welfare.ie/en/Pages/SW138.aspx">Clár
Oiliúint agus Forbairt Cúraim Leanaí FP</a> i bhfeidhm i leith
rannpháirtithe FP gur mian leo lean ar aghaidh le gairm chúraim leanaí. Is
ea <a href="http://www.welfare.ie/en/Pages/What-will-participation-on-the-programme-involve.aspx">clár
foghlama foirmiúil agus taithí oibre 3 bliana</a> as a dtiocfaidh cáilíocht
CNC Leibhéal 5 i gcúram agus oideachas luath-óige. </p>
</div>
<div class="topic base_rules">
<h2 class="topic base_rules_title" id="l40a6d">Rannpháirtithe</h2>

<p>Tá 2 chatagóir Fostaíochta Pobail difriúla agus bíonn a riachtanais
iontrála féin ag gach aon cheann acu. Is iad na catagóirí ná an Rogha
Chomhtháite Pháirtaimseartha agus an Rogha Poist Páirtaimseartha. Is féidir
leat páirt a ghlacadh ceachtar iontu ach ní féidir leat páirt a ghlacadh sa
bheirt ag an am céanna. Tá uasteorainneacha rannpháirtíochta Fostaíochta
Pobail – 3 bhliain i gcás daoine faoi bhun 55 bliain d’aois agus 6 bliana
dóibh siúd atá os cionn 55 bliain d’aois. Má fhaigheann tú íocaíocht
míchumais sonraithe, d’fheadfá cáiliú bliain rannpháirtíochta breise a
fháil. Ní áirítear am caite ar FP roimh 3 Aibreán 2000 sna teorainneacha
rannpháirtíochta seo.</p>

<p>Faoi <a href="http://www.welfare.ie/en/pressoffice/Pages/pr031215.aspx">scéim
phíolótach a thosaíonn an 4 Eanáir 2016</a>, d’fhéadfadh rannpháirtithe
FP nua agus reatha páirt a ghlacadh i bhFostaíocht Phobail go leanúnacha
suas go dtí aois pinsin Stáit.</p>

<h3>An Rogha Chomhtháite Pháirtaimseartha</h3>

<p>Ceadaíonn an Rogha Chomhtháite Pháirtaimseartha thú chun obair faoin
scéim fostaíochta pobail suas go bliain amháin. Seans gur féidir scéim
bliana a fhadú bliain amháin eile ag brath ar fhaomhadh RCS agus fáil
áiteanna agus buiséad. Go hiondúil críochnaíonn na rannpháirtithe an
sochrúchán bliana agus téann siad ag lorg post lán nó páirtaimseartha in
áiteanna eile. Is féidir leat a bheith cáilithe le páirt a ghlacadh sa
Rogha Chomhtháite Pháirtaimseartha den Scéim Fhostaíochta Pobail má:</p>

<p>Tá tú 25 bliain d'aois nó níos sine agus:</p>
<ul><li>Dífhostaithe agus ag fáil aon chinn de na híocaíochtaí seo a leanas:
    <a href="../../../social_welfare/social_welfare_payments/unemployed_people/jobseekers_benefit.html">Shochar
    Cuardaitheora Poist (SCP)</a>, <a href="../../../social_welfare/social_welfare_payments/unemployed_people/jobseekers_allowance.html">Liúntas
    Cuardaitheora Poist (LCP)</a>, <a href="../../../social_welfare/social_welfare_payments/social_welfare_payments_to_families_and_children/one_parent_family_payment.html">Íocaíocht
    Teaghlaigh Aontuismitheora (ITA),</a> Sochar Banchéile Thréigthe, <a href="../../../social_welfare/social_welfare_payments/death_related_benefits/widows_non_contrib_pen.html">Phinsean
    Neamh-Ranníocach Baintrí, Baintrí Fir nó Pháirtnéara Shibhialta
    Mharthanaigh</a>, <a href="../../../social_welfare/social_welfare_payments/death_related_benefits/widows_contrib_pension.html">Phinsean
    Ranníocach Baintrí, Baintrí Fir nó Pháirtnéara Shibhialta
    Mharthanaigh</a> nó <a href="../../../social_welfare/social_welfare_payments/farming_and_fishing/farm_assist.html">Chúnamh
    Feirme</a> ar feadh 12 mhí ar a laghad - féach 'Tréimhse
    incháilitheachta' thíos. </li>
</ul><p>NÓ</p>

<p>Tá tú atá 18 mbliana d'aois nó níos sine agus: </p>
<ul><li>Is ball den Lucht Siúil tú, dífhostaithe agus ag fáil Shochar
    Cuardaitheora Poist, Liúntas Cuardaitheora Poist nó Íocaíocht
    Teaghlaigh Aontuismitheora ar feadh bliain amháin ar a laghad. </li>
  <li>Ag fáil <a href="../../../social_welfare/social_welfare_payments/disability_and_illness/disability_allowance.html">Liúntais
    Míchumais</a>, <a href="../../../social_welfare/social_welfare_payments/disability_and_illness/blind_persons_pension.html">Pinsin
    na nDall</a>, nó <a href="../../../social_welfare/social_welfare_payments/disability_and_illness/invalidity_pension.html">Pinsin
    Easláinte</a></li>
  <li>Ag fáil <a href="../../../social_welfare/social_welfare_payments/disability_and_illness/disability_benefit.html">Shochar
    Breoiteachta</a> ar feadh 6 mhí ar a laghad </li>
  <li>Is dídeanaí tú atá fíordheimhnithe ag an Roinn Dlí agus Cirt agus
    Comhionannais (Teastas clárúcháin na nGardaí le stampa 4) agus ag fáil
    íocaíocht leasa shóisialaigh </li>
  <li>Is iar-chiontóir thú atá curtha chuig an Scéim Fostaíochta Pobail
    ón tSeirbhís Phromhaidh nó seirbhís ainmnithe eile nó is
    iar-chiontóir thú nach bhfuil curtha ó sheirbhís ainmnithe agus ag
    fáil SCP nó LCP ar feadh 12 mhí</li>
  <li>Atreoraithe i ndiaidh measúnú cuí de réir prótacal na Creatlaí
    Náisiúnta um Athshlánú ó Dhrugaí </li>
  <li>Ag maireachtáil i gceann de na hoileáin mhara agus ag fáil íocaíocht
    incháilithe le haghaidh FP ar feadh 6 mhí nó níos mó láithreach</li>
</ul><h3>An Rogha Poist Páirtaimseartha</h3>

<p>Soláthraíonn an Rogha Poist Páirtaimseartha FP obair pháirtaimseartha ar
fáil ar feadh bliain amháin ar dtús, agus conarthaí bliantúla in-athnuaite
ar feadh 2 bhliain eile ag brath ar fhaomhadh RCS agus fáil áiteanna agus
buiséad. An aidhm atá leis an rogha ná fostaíocht a chur ar fáil ar feadh
tréimhse réasúnta fadtéarmach do dhaoine meánaosta nach raibh in ann
fostaíocht sheasta a fháil le tamall anuas.</p>

<p>D'fhéadfadh sé go mbeadh tú incháilithe don Rogha Phoist
Páirtaimseartha FP má:</p>

<p>Tá tú 35 bliana nó níos sine agus:</p>
<ul><li>Tar éis a bheith ag fáil aon chinn de na híocaíochtaí seo a leanas:
    Shochar Cuardaitheora Poist (SCP), Liúntas Cuardaitheora Poist (LCP), <a href="../../../social_welfare/social_welfare_payments/unemployed_people/jobseekers_allowance_transition.html">Íocaíocht
    Idirthréimhseach Cuardaitheora Poist (IICP)</a>, Íocaiocht Teaghlaigh
    Aontuismitheora (ITA), Sochar Banchéile Thréigthe, Phinsean Ranníocach
    Baintrí, Baintrí Fir nó Pháirtnéara Shibhialta Mharthanaigh, Phinsean
    Neamh-Ranníocach Baintrí, Baintrí Fir nó Pháirtnéara Shibhialta
    Mharthanaigh nó Chúnamh Feirme ar feadh 3 bliana ar a laghad - féach
    'Tréimhse incháilitheachta' thíos.</li>
  <li>Ag fáil Liúntas Míchumais, Pinsean na nDall nó Pinsean Easláinte</li>
  <li>Ag fáil Sochar Breoiteachta ar feadh 6 mhí ar a laghad</li>
  <li>Is iar-chiontóir thú atá curtha chuig an Scéim Fostaíochta Pobail
    ón tSeirbhís Phromhaidh nó seirbhís ainmnithe eile nó is
    iar-chiontóir thú nach bhfuil curtha ó sheirbhís ainmnithe agus ag
    fáil SCP nó LCP ar feadh 3 bliain</li>
</ul><p>NÓ</p>

<p>Má tá tú 18 mbliana d’aois nó níos sine agus: </p>
<ul><li>Is ball den Lucht Siúil tú, ag fáil Shochar Cuardaitheora Poist,
    Liúntas Cuardaitheora Poist nó Íocaíocht Teaghlaigh Aontuismitheora ar
    feadh bliain amháin ar a laghad. </li>
  <li>Is teifeach thú, aitheanta ag an Roinn Dlí agus Cirt agus
  Comhionannais</li>
  <li>Atreoraithe i ndiaidh measúnú cuí de réir prótacal na Creatlaí
    Náisiúnta um Athshlánú ó Dhrugaí </li>
  <li>Ag maireachtáil ar cheann de na hoileáin mhara agus ag fáil
    íocaíocht incháilithe le haghaidh FP ar feadh 6 mhí nó níos mó
    láithreach</li>
</ul><h3>Tréimhse incháilitheachta</h3>

<p>Go ginearálta, is ea an tréimhse incháilitheachta 1 bhliain don Rogha
Chomhtháite Pháirtaimseartha agus 3 bhliain don Rogha Poist
Pháirtaimseartha.</p>
<ul><li>Má bhí tú ag fáil Liúntas Leasa Forlíontach bunúsach roimh ag
    fáil Shochar Cuardaitheora, Poist Liúntas Cuardaitheora Poist,
    Íocaíocht Idirthréimhseach Cuardaitheora Poist (IICP), Íocaíocht
    Teaghlaigh Aontuismitheora, Phinsean Neamh-Ranníocach Baintrí, Baintrí
    Fir nó Pháirtnéara Shibhialta Mharthanaigh, Phinsean Ranníocach
    Baintrí, Baintrí Fir nó Pháirtnéara Shibhialta Mharthanaigh, Shochar
    Banchéile Thréigthe, nó Chúnamh Feirme, is féidir é seo a áireamh i
    gcomhair do thréimhse incháilitheachta bhliain amháin, ar an gcoinníoll
    nach bhfuil aon bhriseadh idir íocaíochtaí difriúla. </li>
  <li>Má bhí tú ag fáil Liúntas Cúramóra, is féidir é seo a áireamh i
    gcomhair do thréimhse incháilitheachta bhliain amháin, ach ní mór do
    do chúraimí cúramóra a bheith críochnaithe agus ní mór duit a bheith
    ag fáil SCP, LCP, IICP nó ITA faoi láthair.</li>
  <li>Nuair a bheidh cáilitheacht á mheasúnú, ceadaítear daoine a
    fhaigheann SCP nó LCP uasmhéid 30 lá oibrithe i ngach bliain den
    tréimhse incháilitheachta roimh thosú scéim FP.</li>
  <li>Is féidir am caite ar cheann de na híocaíochtaí míchumais thuas a
    áireamh i gcomhair do thréimhse incháilitheachta, ar an gcoinníoll nach
    bhfuil aon bhriseadh, mar shampla, 12 mhí ar Shochar Breoiteachta, agus
    ina dhiaidh sin 24 mí ar Liúntas Cuardaitheora Poist nó 3 mhí ar
    Shochar Breoiteachta, agus ina dhiaidh sin 9 mí ar Liúntas Cuardaitheora
    Poist.</li>
  <li><p>Ní áireofar am caite ar FP a thuilleadh le haghaidh ama leanúnach
    ar FP i gcomhair rannpháirtithe nua a thosaíonn ar nó i ndiaidh 8
    Deireadh Fómhair 2012.</p>
  </li>
  <li>Go ginearálta, ní áireofar am caite ar Tús, Gateway, Scéim
    Sóisialta Tuaithe, JobBridge, Liúntas chun Filleadh ar Oideachas nó
    Springboard i gcomhair do thréimhse incháilitheachta 3 bhliain. Tá
    cúpla eisceacht agus is féidir léigh tuilleadh fúthu agus faoi na
    riachtanais cháilitheachta don <a href="http://www.welfare.ie/en/Pages/Part-time-Integration-Option.aspx">Rogha
    Chomhtháite Pháirtaimseartha</a> nó don <a href="http://www.welfare.ie/en/Pages/Part-time-Job-Option.aspx">Rogha Poist
    Pháirtaimseartha</a> ar welfare.ie.</li>
</ul><h3>Babhtáil duine fásta cáilithe</h3>

<p>Ó 16 Meán Fómhair 2013, níl an rogha babhtáil do chéile ar fáil do
rannpháirtithe FP nua. Níl aon tionchar ar dhaoine a fhaigheann an rogha
babhtáil do dhuine fásta cáilithe láithreach.</p>

<h3>Ag obair i scéim FP</h3>

<p>Ar an meán is 39 uair an chloig oibre a dhéantar sa choicís don
socrúchán. Íocann d’urraitheoir leat go seachtainiúil. Tá cearta
fostaíochta áirithe agat: <a href="../../employment_rights_and_conditions/leave_and_holidays/annual_leave_public_holidays.html">saoire
bhliantúil</a>, <a href="../../employment_rights_and_conditions/leave_and_holidays/public_holidays_in_ireland.html">laethanta
saoire phoiblí,</a> <a href="../../employment_rights_and_conditions/leave_and_holidays/maternity_leave.html">saoire
mháithreachais</a> agus <a href="../../employment_rights_and_conditions/contracts_of_employment/contract_of_employment.html">ráiteas
scríofa faoi théarmaí agus coinníollacha fostaíochta</a> san áireamh.
Baintear cáin as do phá ach tá do phá FP díolmhaithe ón <a href="../../../money_and_tax/tax/income_tax/universal_social_charge.html">Muirear
Sóisialta Uilíoch</a>. Íocann rannpháirtithe i scéimeanna Fhostaíochta
Pobail ranníocaíocht ÁSPC ag Aicme A8/A9 agus áirítear é mar
lánranníocaíocht ÁSPC Aicme A. Má tá d’íocaíocht FP níos lú ná
€352 sa tseachtain, ní íocfá aon ranníocaíocht fostaithe. Má tá
d’íocaíocht FP níos mó ná €352 sa tseachtain, d’íocfá
ranníocaíocht ÁSPC fostaithe. Tá tuilleadh faisnéise ar fáil sa <a href="http://www.welfare.ie/en/Pages/Procedures-Manual.aspx">Lámhleabhar
Nósanna Imeachta Fostaíocht Pobail</a>.</p>

<p><strong>Teorann ama:</strong> Ní chuirtear maoiniú ar fáil i gcás
oibrithe sa Scéim Fostaíochta Pobail atá aois cháilitheach do phinsean
Stáit mar a leanas:</p>
<ul><li>66 le haghaidh daoine a shaolaíodh roimh 1 Eanáir 1955</li>
  <li>67 le haghaidh daoine a shaolaíodh ar nó i ndiaidh 1 Eanáir 1955</li>
  <li>67 le haghaidh daoine a shaolaíodh ar nó i ndiaidh 1 Eanáir 1955</li>
</ul><p><strong>Cúram leanaí:</strong> Más gá duit cúram leanaí chun bheith
rannpháirtí FP, d’fhéadfá bheith i dteideal an clár <a href="http://www.welfare.ie/en/pressoffice/Pages/pr080714.aspx">Cúraim Leanaí
Fostaíochta Pobail (CLFP)</a> a fháil. Soláthraíonn sé áiteanna cúraim
leanaí do leanaí suas go 13 bliana d’aois. Ba chóir duit dul i dteagmháil
le d’urraitheoir chun sonraí faoin chlár CLFP a fháil.</p>

<h3>Íocaíochtaí leasa shóisialaigh</h3>

<p>Ó 16 Eanáir 2012 ní féidir le rannpháirtithe nua i scéimeanna
Fhostaíochta Pobail (FP) íocaíocht leasa shóisialaigh ag an am céanna a
éileamh. Sainítear rannpháirtithe nua mar iad sin nach raibh fostaithe ar
scéim FP sa 12 mhí roimhe seo. </p>

<p>Leanfaidh rannpháirtithe reatha, a fhaigheann Íocaíocht Teaghlaigh
Aontuismitheora, Sochar Banchéile Thréigthe nó Pinsean Baintrí, Baintrí
Fir nó Pháirtnéara Shibhialta Mharthanaigh (Ranníocach) a íocaíocht leasa
shóisialaigh a fháil go dtí nach mbeidh siad cáilithe chun bheith
páirteach i scéim FP nó go bhfágfaidh siad an scéim go deonach. </p>

<p><strong>Méaduithe do leanbh cáilithe:</strong> Má tá duine páirteach i
scéim FP agus má fhaigheann siad Íocaíocht Teaghlaigh Aontuismitheora,
Sochar Banchéile Thréigthe nó Pinsean Baintrí, Baintrí Fir nó
Pháirtnéara Shibhialta Mharthanaigh (Ranníocach), ó 20 Feabhra 2012 ní
íoctar 2 méadú do leanbh cáilithe níos mó d’fhaighteoirí nua agus
reatha – féach ‘Íocaíochtaí leasa shóisialaigh’ thíos. Faigheann
rannpháirtithe reatha an méadú do leanbh cáilithe lena íocaíocht leasa
shóisialaigh agus an ráta pearsanta do rannpháirtí FP. Faigheann
rannpháirtithe nua an méadú do leanbh cáilithe lena íocaíocht FP.</p>

<p><strong>Íocaíochtaí eile agus FP:</strong> Má fhaigheann tú áit ar
scéim FP agus má fhaigheann do chéile nó pháirtnéir Liúntas
Cuardaitheora Poist (LCP), Liúntas Míchumais (LM) nó Cúnamh Feirme dóibh
féin, is féidir leo Méadú i leith Duine Fásta Cáilithe leis an LCP, LM
nó Cúnamh Feirme a éiligh. Ansin déantar measúnú ar d’ioncam ón scéim
FP (mar dhuine singil) mar fhostaíocht inárachais i leith na
híocaíochta.</p>

<p><strong>Tairbhí breise</strong></p>

<p>Coimeádfaidh tú do Chárta Leighis.</p>

<p>Coimeádfaidh tú teidlíocht ar shochair breise a bhí tú ag fáil
díreach roimh dhul ar aghaidh go dtí Fostaíocht Pobail <strong>ar chuntar go
sásaítear na coinníollacha le haghaidh na liúntais seo.</strong></p>

<p>Laghdófar an méid <a shape="rect" href="/ga/social_welfare/social_welfare_payments/supplementary_welfare_schemes/rent_supplement.html">Liúntais
Cíosa</a> a fhaigheann tú, áfach. D'fhéadfá cuid de do <a href="../../../social_welfare/social_welfare_payments/supplementary_welfare_schemes/mortgage_interest_supplement.html">Liúntas
Us Morgáiste</a> a choimeád.<br></p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Cuireann an Roinn Coimirce Sóisialaí deontais ar fáil d'urraiteoirí le
cabhrú leo daoine a fhostú faoin scéim. </p>

<p>Ó Márta 2017 is an t-íosráta íocaíochta seachtainiúil do
rannpháirtithe nua €215.50 bunaithe ar fhigiúr 19.5 uaireanta oibre. </p>

<p>Más <strong>€193 nó níos lú</strong> sa tseachtain é an íocaíocht
leasa shóisialaigh iarbhír (cleithiúnaithe san áireamh) atá á fáil agat,
gheobhaidh tú an t-íosráta seachtainiúil <strong>€215.50</strong> (sin é
€193 móide €22.50) Más <strong>€193.01 nó níos mó</strong> sa
tseachtain é an íocaíocht leasa shóisialaigh iarbhír (cleithiúnaithe san
áireamh) atá á fáil agat, gheobhaidh tú <strong>an ráta coibhéiseach
móide €22.50.</strong></p>

<p><strong>Ioncam breise:</strong> Má tá aon ioncam breise agat, mar shampla,
ioncam ó obair páirtaimseartha, ní bheidh aon tionchar ar d’íocaíocht
FP. Áfach, baineann na rialacha le haghaidh athraithe i do chúinsí féin le
do bhuníocaíocht leasa shóisialaigh le d’íocaíocht FP freisin. Mar
shampla, má fhaigheann do dhuine fásta cáilithe post, déanfar a n-ioncam a
mheas mar acmhainní agus d'fhéadfadh go laghdófar d’íocaíocht FP. Ní
fhéadfadh í faoi bhun an íosráta €208 a laghdaigh. </p>

<p>Chun ró-íocaíocht a sheachaint, má tá aon athrú i do chúinsí féin,
ba chóir duit cuir in iúl do mhaoirseoir FP agus an tOifigeach Forbartha
Pobail RCP áitiúil atá freagrach as do scéim FP. (Tugann do mhaoirseoir FP
thú sonraí teagmhála den Oifigeach Forbartha Pobail RCP áitiúil.) Tá
tuilleadh faisnéise maidir le hathrú i do chúinsí féin in alt 3.2.6 ar
fáil an <a href="http://www.welfare.ie/en/Pages/Procedures-Manual.aspx">Lámhleabhar
Nósanna Imeachta Fostaíocht Pobail</a>.</p>

<p><strong>Céilí nó páirtnéirí agus FP:</strong> Má tá tú ar scéim FP
agus má fhaigheann do chéile nó do pháirtnéir áit ar scéim FP,
gheobhaidh gach duine agaibh ráta singil íocaíochta FP chomh maith le leath
a Mhéadú Linbh Cáilithe le haghaidh aon linbh cleithiúnach.</p>

<p></p>

<p></p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Tá líon teoranta postanna ar fáil mar chuid den Scéim Fostaíochta
Pobail (FP). Más mian leat páirt a ghlacadh i Scéim FP déan teagmháil le
d'oifig seirbhísí fostaíochta áitiúil chun dheiseanna fostaíochta faoin
Scéim FP a fháil. Tá <a href="https://www.jobsireland.ie/">liostaí
fostaíochta ar fáil ar an idirlín</a>. </p>

<p>Is féidir le heagraíochtaí deonacha nó comhlachtaí poiblí <a href="http://www.welfare.ie/en/Pages/Sponsoring-.aspx">urraíocht a dhéanamh
ar thionscadail Fhostaíochta Pobail</a> ar son sochair pobail agus poiblí. Ba
chóir dóibh dul i dteagmháil leis an oifig seirbhísí fostaíochta
áitiúil chun tuilleadh faisnéise a fháil.</p>

<p><strong>Fágáil agus athiontráil ar Fhostaíocht Pobail</strong></p>

<p>Má fhágann tú scéim FP, ní féidir leat páirt a ghlacadh i scéim FP
eile ar feadh 12 mhí tar éis d’fhágáil. Caithfidh tú bheith ag fáil
íocaíocht cáilithe le linn na 12 mhí seo. Má tá tú athfhostaithe, is é
sin, má leanann tú ar feadh bliain eile ar do scéim FP, ní gá duit an
briseadh 12 mhí a bheith agat.</p>

<p>Má tá seans obair lánaimseartha agat agus má aontaíonn d’urraitheoir,
is féidir tréimhse saoire neamhíoctha amháin suas go dtí 26 seachtain a
fháil. Má leanann an obair thar 26 seachtain, caithfidh tú an scéim FP a
fhágáil.</p>

<p></p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Déan teagmháil le <a href="http://www.welfare.ie/en/Pages/Intreo---Contact-Information.aspx">d'ionad
Intreo</a> nó <a href="http://www.welfare.ie/en/Pages/Employment-Services-Offices.aspx">d'oifig
seirbhísí fostaíochta</a> áitiúil.</p>
</div>
</div>
</html>
