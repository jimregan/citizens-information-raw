<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Postchúnamh Ioncaim
</title>
    
    <meta name="description" content="Is faoiseamh breise cánach é Postchúnamh Ioncaim do dhaoine a bhí dífhostaithe ar feadh 12 mhí nó níos mó agus atá ag filleadh ar fhostaíocht.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Postchúnamh Ioncaim</h1>
	
<ul class="anchorlinks"><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#l93bc9">Cá háit a ndéanfaidh mé
iarratas?</a></li></ul>
<div>

<div class="topic">

<p>Is liúntas breise cánach é Postchúnamh Ioncaim, agus atá do dhaoine a
bhí dífhostaithe ar feadh 12 mhí nó níos mó agus atá ag filleadh ar
fhostaíocht anois. Is féidir liúntas breise cánach a éileamh as gach
leanbh atá incháilithe (féach thíos). Is féidir an liúntas cánach a
éileamh go ceann 3 bliana cánach agus is féidir leis tosú leis an mbliain
chánach ina dtosaíonn an fhostaíocht nó an bhliain chánach ina dhiaidh
sin. Is malairt í an scéim ar scéimeanna fostaíochta atá ann anois agus
ní féidir úsáid as na liúntais seo a bhaint má ghlacann tú páirt i
scéim fostaíochta eile.<br></p>

<p><strong>An 30 Meitheamh 2013 cuireadh deireadh le Postchúnamh
Ioncaim.</strong> Ó 1 Iúil 2013 cuireadh <a href="jobsplus.html">scéim
dreasachta nua JobsPlus</a> in áit na Postchúnamh Ioncaim agus Scéime
Dreasachta Jabanna (ÁSPC) i gcomhair Fostóirí. Ní bhainfidh an scéim nua
JobsPlus le rannpháirtithe reatha ar Postchúnamh Ioncaim.</p>

<div class="topic base_rules">
<h2 class="topic base_rules_title" id="l555d1">Rialacha</h2>

<p>D’fhéadfá a bheith incháilithe d’ Postchúnamh Ioncaim, má tá tú
dífhostaithe ar feadh 12 mhí ar a laghad* agus má:</p>
<ul><li>Tá tú ag fáil <a shape="rect" href="../../../../social_welfare/social_welfare_payments/unemployed_people/jobseekers_benefit.html">Sochar
    Cuardaitheora Poist</a>, <a shape="rect" href="../../../../social_welfare/social_welfare_payments/unemployed_people/jobseekers_allowance.html">Liúntas
    Cuardaitheora Poist,</a> <a shape="rect" href="../../../../social_welfare/social_welfare_payments/social_welfare_payments_to_families_and_children/one_parent_family_payment.html">Íocaíocht
    Teaghlaigh AonTuismitheora</a>, <a shape="rect" href="../../../../social_welfare/social_welfare_payments/disability_and_illness/disability_allowance.html">Liúntas
    Míchumais</a>, <a shape="rect" href="../../../../social_welfare/social_welfare_payments/disability_and_illness/blind_persons_pension.html">Pinsean
    na nDall</a> nó <a shape="rect" href="/ga/social_welfare/social_welfare_payments/disability_and_illness/invalidity_pension.html">Pinsean
    Easláinte</a> ar feadh tréimhse 12 mí nó níos mó</li>
  <li>Tá tú ag fáil <a shape="rect" href="/ga/social_welfare/social_welfare_payments/disability_and_illness/disablement_benefit.html">Sochar
    Breoiteachta</a> ar feadh tréimhse 18 mhí nó níos mó </li>
  <li>Scaoiltear thú saor tar éis 12 mí nó níos faide i bpríosún. </li>
  <li>Tá tú ag síniú i gcomhair <a href="../../../social_welfare/irish_social_welfare_system/social_insurance_prsi/credited_social_insurance_contributions.html">creidmheasanna
    ÁSPC</a> </li>
</ul><p>*D’fhéadfadh go gcuirfí am a chaitear ar Fhostaíocht Pobail, Tionscnamh
Poist, Tús, JobBridge, Scéim Soisíalta Tuaithe, cúrsaí FÁS áirithe, nó
ar an Liúntas um Fhilleadh ar Oideachas (LFO), ar choinníoll go bhfaigheann
tú ceann do na híocaíochtaí seo thuas díreach roimh thús LFO, san
áireamh i dtreo na tréimhse dífhostaíochta riachtanach.</p>

<p>Caithfidh an post atá tú ag tógáil:</p>
<ul><li>Caithfidh tú a bheith ag obair ar a laghad 30 uair a chloig sa
    tseachtain </li>
  <li>Caithfidh an post a bheith ar feadh tréimhse 12 mí ar a laghad </li>
</ul><p>Tá níos mó sonraí sa bhileog eolais, <a href="http://www.revenue.ie/ga/tax/it/leaflets/it58.html">Postchúnamh Ioncaim
IT58 – faisnéis d’fostaithe</a>.</p>

<p>Ní féidir leat leas a bhaint as Postchúnamh Ioncaim ach amháin sa chás
go bhfuil post dhá thógáil agat ní bhaineann sé leis an
bhféinfhostaíocht. Baineann an liúntas cánach amháin leis an ioncam ón
bpost nua a thógann duine. Is féidir le fostaí an post a athrú uair amháin
agus fuíollach an liúntais a choinneáil. Is féidir éileamh a dhéanamh ar
an liúntas, is cuma cén stádas sibhialta atá agat.</p>

<h3>Leanbh incháilithe </h3>

<p>Is é is leanbh incháilithe ann ná leanbh de do chuid, atá ina chónaí
leat ar feadh iomlán nó páirt den bhliain chánach, agus atá: </p>
<ul><li>Faoi 18 bliana d’aois nó </li>
  <li>Níos sine ná 18 bliana agus in oideachas lánaimseartha nó in
    oiliúint mar phrintíseach nuair atá an oiliúint ann ar feadh 2 bhliain
    ar a laghad nó </li>
  <li>Éagumasaithe go fisiceach nó go meabhrach, tar éis gur éirigh siad
    amhlaidh le linn dóibh a bheith in oideachas lánaimseartha nó nuair a
    bhí siad 21 bliain d’aois. </li>
</ul><p>Is féidir le beirt dhaoine éileamh a dhéanamh ar son an linbh chéanna
ach ní féidir ach aon liúntas a éileamh do gach leanbh incháilithe in aon
bhliain amháin. Má tá beirt i dteideal éileamh a dhéanamh don leanbh
céanna, roinntear an liúntas eatartha mar a leanas: </p>
<ul><li>Má tá an leanbh á chothabháil ag duine amháin, faigheann an duine
    sin an liúntas </li>
  <li>Má tá an leanbh a chothabháil i gcomhar lena chéile ag 1 nó níos
    mó daoine, roinntear an creidmheas sa coimhréir chéanna ina
    gcothabhálann siad an leanbh nó ar an dóigh a socraíonn siadsan i
    gcomhar lena chéile. </li>
</ul><h3>Ag coinneáil sochair thánaisteacha </h3>

<p>Le cois an liúntais speisialta cánach, faoin bPostchúnamh Ioncaim, is
féidir leat do chárta míochaine a choinneáil go ceann 3 bliana ón dáta a
bhfilleann tú ar do chuid oibre. Is féidir leat sochair thánaisteacha eile a
choinneáil, amhail Liúntas Breosla, go ceann 3 bliana, ar an gcoinníoll go
bhfuil d’ioncam seachtainiúil faoi €317.43. B’fhéidir, áfach, go
ndéanfaí laghdú ar mhéid an <a shape="rect" href="/ga/social_welfare/social_welfare_payments/supplementary_welfare_schemes/rent_supplement.html">Forlíonadh
Cíosa</a> nó <a href="../../../social_welfare/social_welfare_payments/supplementary_welfare_schemes/mortgage_interest_supplement.html">Forlíonadh
Ús Morgáiste</a> a fhaigheann tú. </p>

<h3>Asbhaint chánach fostóra</h3>

<p>Is féidir le fostóirí a fhostaíonn daoine atá incháilithe do
Phostchúnamh Ioncaim asbhaint dhúbáilte a dhéanamh d’ioncam an fhostaí
ó ioncam incháinaithe a gcuideachta do suas le 3 bliana ar an gcoinníoll go
bhfanann an fostaí leo. </p>

<p>Ciallaíonn sé gurbh fhéidir leis fostóir an méid dúbailte phá
fhostaí incháilithe agus an méid dúbailte ranníocaíochta ÁSPC fhostóra
a asbhaint ón ioncam inchánaithe na cuideachta.</p>

<p><strong>Sampla:</strong></p>

<p>Thosaigh fostaí ag obair in Eanáir 2009, íoctar leis €350 sa
tseachtain, (€18,200 sa bhliain) agus tá sé incháilithe i gcomhair
Postchúnamh Ioncaim. Má leanann an fostaí oibrigh don fhostóir suas go dtí
críoch 2011, féadfaidh an fostóir a ioncam inchánaithe a laghdú leis an
méid dúbailte phá fhostaí agus leis an méid dúbailte ranníocaíochta
ÁSPC fhostóra mar a leanas: </p>

<p>
</p><table cellpadding="1" cellspacing="1" border="1" width="411" summary="Asbhaint chánach fostóra"><thead><tr><td colspan="1" rowspan="1">Asbhaint</td>
      <td colspan="1" rowspan="1">Méid</td>
    </tr></thead><tbody><tr><td colspan="1" rowspan="1">Pá bliantúil an fhostaí = €18,200 x 2
      </td>
      <td colspan="1" rowspan="1">€36,400</td>
    </tr><tr><td colspan="1" rowspan="1">ÁSPC bliantúil an fhostóra 2011 = €1,547
        x 2 </td>
      <td colspan="1" rowspan="1">€3,094</td>
    </tr><tr><td colspan="1" rowspan="1">Iomlán asbhaint chánach 2011</td>
      <td colspan="1" rowspan="1">€39,494</td>
    </tr></tbody></table><p>Dá bhrí sin, i 2011 faoi Postchúnamh Ioncaim d’fhéadfadh ioncam
inchánaithe na cuideachta a bheith laghdaithe le €39,494. I 2012 agus 2013
d’fhéadfadh ioncam inchánaithe na cuideachta a bheith laghdaithe le
€37,947 gach bliain. Beidh an t-iomlán asbhaint chánach €115,388. </p>

<p><strong>Díolúine ó ÁSPC i gcomhair fostóirí:</strong> Má chruthaíonn
tú jabanna nua i 2012 faoin scéim Postchúnamh Ioncaim, d'fhéadfá a bheith
cáilithe don <a shape="rect" href="/ga/social_welfare/irish_social_welfare_system/social_insurance_prsi/employer_job_prsi_incentive_scheme.html">Scéim
Dreasachta Jabanna (ÁSPC) i gcomhair Fostóirí</a> ar feadh 18 mhí.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Tá na liúntais Phostchúnaimh Ioncaim ag do ráta cánach is airde agus
léirítear iad mar mhéadú ar do chreidmheasanna cánach mar a leanas:</p>

<table cellpadding="1" cellspacing="1" border="1" width="680" summary=""><thead><tr><td colspan="1" rowspan="1">Bliain a hAon:</td>
      <td colspan="1" rowspan="1">liúntas breise de €3,810 agus €1,270 do
        gach leanbh incháilithe</td>
    </tr></thead><tbody><tr><td colspan="1" rowspan="1">Bliain a Dó</td>
      <td colspan="1" rowspan="1">ag laghdú chuig dhá thrian den mhéid seo,
        is é sin, €2,540 agus €850 do gach leanbh</td>
    </tr><tr><td colspan="1" rowspan="1">Bliain a Trí</td>
      <td colspan="1" rowspan="1">aon tríú den mhéid ceadaithe i mbliain a
        haon, is é sin, €1,270 agus €425 do gach leanbh</td>
    </tr></tbody></table><p></p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Déan iarratas tríd Cuid 1 <a href="http://www.revenue.ie/ga/tax/it/forms/form-rja.pdf">d’fhoirm RJA
(pdf)</a> a líonadh. Tá an fhoirm seo ar fáil ón oifig áitiúil chánach.
Caithfidh d’fhostóir Cuid 2 d’fhoirm a chomhlánú agus ba chóir an
fhoirm chomhlánaithe chuig d’oifig chánach áitiúil a sheoladh.</p>

<p></p>
</div>
<div class="topic base_wheretoapply">
<h2 class="topic base_wheretoapply_title" id="l93bc9">Cá háit a ndéanfaidh mé
iarratas?</h2>
Déan teagmháil le d'<a shape="rect" href="http://www.revenue.ie/ga/contact/index.html">oifig áitiúil chánach</a>
</div>
</div>
</html>
