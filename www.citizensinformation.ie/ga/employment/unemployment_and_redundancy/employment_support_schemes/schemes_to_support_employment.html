<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Scéimeanna chun tacú le fostaíocht
</title>
    
    <meta name="description" content="Forbhreathnú ar na scéimeanna fostaíochta agus ar na tacaíochtaí eile a spreagann daoine a bhfuil íocaíocht dífhostaíochta nó íocaíochtaí leasa shóisialaigh áirithe eile á fháil acu chun fostaíocht a ghlacadh.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Scéimeanna chun tacú le fostaíocht</h1>
	
<ul class="anchorlinks"><li><a href="#lc66f4">Réamhrá</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá raon scéimeanna fostaíochta ann mar aon le tacaíochtaí eile a
spreagann daoine atá dífhostaithe go fadtéarmach chun filleadh ar obair. Tá
siad dírithe ar dhaoine atá ag fáil sochair dífhostaíochta nó
íocaíochtaí leasa shóisialaigh áirithe eile ar feadh saintréimhse ama.
Maoiníonn scéimeanna áirithe eagraíochtaí pobal agus deonacha chun
deiseanna fostaíochta a chur ar fáil atá chun leasa an phobail áitiúil.
Baineann rialacha éagsúla le gach scéim maidir leo siúd atá incháilithe
agus dá réir sin tá sé tábhachtach an fhaisnéis mhionsonraithe a
bhaineann le gach scéim a sheiceáil. Má tá tú ag filleadh ar obair trí
cheann de na scéimeanna seo d'fhéadfadh tionchar a bheith aige ar
d'íocaíocht leasa shóisialaigh i slite éagsúla, ag brath ar an scéim. Is
féidir le <a shape="rect" href="/ga/social_welfare/social_welfare_payments/social_welfare_payments_and_work/disability_payments_and_work.html">daoine
a fhaigheann íocaíochtaí míchumais</a> cáiliú do na scéimeanna agus tá
roinnt mhaith <a href="../../employment_and_disability/">tacaíochtaí
fostaíochta ann do dhaoine a bhfuil míchumais ag dul dóibh.</a></p>

<p><strong>Cúram leanaí:</strong> Má ghlacann tú le háit ar chlár
fostaíochta na Roinne Coimirce Sóisialaí (ach amháin Fostaíocht Pobail),
d’fhéadfá bheith incháilithe le haghaidh na Scéime Cúram Leanaí
Iarscoile. Tá <a href="../../../education/pre_school_education_and_childcare/community_employment_childcare_programme.html">Clár
Fostaíocht Pobail um Chúram Leanaí</a> ar leith do dhaoine a bhfuil cúram
leanaí de dhíth orthu chun áit i scéim Fostaíochta Pobail a ghlacadh.</p>

<p><strong>Buiséad 2016:</strong> D’fhógraíodh go mbeidh méadú €2.50
sa tseachtain íoctha le haghaidh béile agus costas taistil do rannpháirtithe
Fostaíocht Pobail, Scéim Sóisialta Tuaithe, Gateway, Tionscnamh Jabanna,
Tús agus JobBridge.</p>

<h3>An Liúntas Fiontraíochta um Fhilleadh ar Obair</h3>

<p>Tugann scéim <a shape="rect" href="/ga/social_welfare/social_welfare_payments/social_welfare_payments_and_work/back_to_work_enterprise_allowance.html">Liúntas
Fiontraíochta um Fhilleadh ar Obair (LFFO)</a> cúnamh do dhaoine
dífhostaithe agus ar dhaoine eile a fhaigheann íocaíochtaí leasa
shóisialaigh áirithe a bheith féinfhostaithe. Is féidir le daoine a bhfuil
a ngó féin á mbunú acu agus atá incháilithe don scéim LFFO céatadán
dá n-íocaíocht leasa shóisialaigh a choimeád ar feadh 2 bliana. </p>

<h3>Liúntas Fiontraíochta Gearrthréimhseach</h3>

<p>Soláthraíonn an <a href="../../../social_welfare/social_welfare_payments/social_welfare_payments_and_work/short_term_enterprise_allowance.html">Liúntas
Fiontraíochta Gearrthréimhseach (LFG)</a> tacaíocht do dhaoine a fhaigheann
Sochar Cuardaitheora Poist (SCP) agus atá ag iarraidh a ngnó féin a thosú.
Íoctar an Liúntas Fiontraíochta Gearrthréimhseach in áit do SCP agus níl
aon tréimhse cháilithe. Ciallaíonn sé nach bhfuil aon ghá duit bheith ag
fáil SCP ar feadh fad ama áirithe.</p>

<h3>Scéim Dreasachta Poist Pháirtaimseartha</h3>

<p>Tá an Scéim Dreasachta Poist Pháirtaimseartha (SDPP) ann do dhaoine a
bhfuil an Liúntas Cuardaitheora Poist á fháil acu ar feadh breis is 15 mhí.
Tugann sí deis dóibh obair pháirtaimseartha a dhéanamh agus Liúntas Poist
Pháirtaimseartha a fháil seachas an Liúntas Cuardaitheora Poist. Is féidir
faisnéis a fháil faoi conas a bheith incháilithe inár ndoiciméad, <a href="../../../social_welfare/social_welfare_payments/social_welfare_payments_and_work/part_time_job_incentive_scheme.html">Scéim
Dreasachta Poist Pháirtaimseartha</a>.</p>

<h3>Fostaíocht Pobail</h3>

<p>Cuireann <a shape="rect" href="community_employment_scheme.html">Clár
Fostaíochta Pobail</a> oiliúint agus taithí oibre ar fáil do dhaoine atá
dífhostaithe go fadtéarmach agus do dhaoine eile atá faoi mhíbhuntáiste
trí shocrúcháin pháirtaimseartha agus shealadacha i bpoist atá lonnaithe
laistigh de phobail áitiúla. Tá 2 chatagóir dhifriúla d'Fhostaíocht
Pobail ann: an Rogha Comhtháthaithe Páirtaimseartha agus an Rogha Poist
Pháirtaimseartha. </p>

<h3>Scéim Shóisialta na Tuaithe</h3>

<p>Tugann an <a shape="rect" href="/ga/social_welfare/social_welfare_payments/farming_and_fishing/rural_social_scheme.html">Scéim
Shóisialta na Tuaithe</a> deis d'fheirmeoirí ar ioncam íseal agus
d'iascairí nach bhfuil in ann slí bheatha imleor a bhaint amach óna
ngabháltas feirme nó ó iascaireacht ioncam forlíontach a thuilleamh.
Maoinítear eagraíochtaí áitiúla chun obair pháirtaimseartha atá
tairbheach don phobal tuaithe a chur ar fáil do rannpháirtithe na scéime.
</p>

<h3>An Clár Seirbhísí Pobail</h3>

<p>Maoiníonn an <a shape="rect" href="community_services_programme.html">Clár
Seirbhísí Pobail</a> seirbhísí pobail agus gnóthaí pobail chun
seirbhísí riachtanacha agus gnóthaí a chur ar fáil dá bpobail a chuirfidh
fostaíocht ar fáil do dhaoine dífhostaithe agus do dhaoine a bhfuil
míchumais ag dul dhóibh. D'eascraigh an Clár Seirbhísí Pobail ó Chlár na
hEacnamaíochta Sóisialta agus cuireann sé maoiniú ar fáil do bhreis is 300
grúpa.</p>

<h3>Tús</h3>

<p>Tionscnamh socrúcháin oibre pobail is ea an <a href="tus.html">scéim
Tús</a> a soláthróidh deiseanna oibre sa phobal chun an pobal a thairbhiú
agus tá siad soláthraithe ag eagraíochtaí pobail agus deonacha i gceantair
uirbeacha agus tuaithe araon. Roghnaíonn an Roinn Coimirce Sóisialaí daoine
dífhostaithe a bhfuil incháilithe don scéim agus déanfaidh an Roinn
teagmháil leo.</p>

<h3>Gateway</h3>

<p>Scéim údarás áitiúla is ea <a href="gateway_scheme.html">Gateway</a>, a sholáthraíonn deiseanna oibre
agus oiliúna gearrthéarmacha do dhaoine dífhostaithe atá ar an mBeochláir
os cionn 2 bhliain. Tá sé i gceist ag na deiseanna oibre ann chun an ceantar
áitiúil a thairbhiú. Roghnaíonn an Roinn Coimirce Sóisialaí daoine
dífhostaithe a bhfuil incháilithe don scéim agus déanfaidh an Roinn
teagmháil leo.</p>

<h3>JobBridge - Scéim Intéirneachta Náisiúnta</h3>

<p>Cuirfidh <a href="national_internship_scheme.html">JobBridge, an Scéim
Náisiúnta Intéirneachta</a> taithí oibre ar fáil do dhaoine dífhostaithe
san earnáil phríobháideach, poiblí agus san earnáil dheonach agus pobail.
Caithfidh na rannpháirtithe bheith ar an Beochlár ar feadh 3 mhí agus beidh
na hintéirneachtaí ó 6 go 9 mí de ré. Má ghlacann siad le hintéirneacht
coinneoidh siad a n-íocaíocht leasa shóisialaigh agus gheobhaidh siad €50
sa bhreis in aghaidh na seachtaine. </p>

<h3>An Clár Socrúcháin Oibre</h3>

<p>Soláthraíonn <a href="fas_work_placement_programme.html">an Clár
Socrúcháin Oibre</a> taithí oibre 9 mí do chéimithe agus do dhaoine
dífhostaithe eile. Soláthraíonn an Clár áiteanna san earnáil
phríobháideach, poiblí agus san earnáil dheonach agus pobail. Níl sé de
dhíth ar rannpháirtithe bheith ag fáil íocaíocht leasa shóisialaigh.
Áfach má fhaigheann siad íocaíochtaí leasa shóisialaigh áirithe ar feadh
3 mhí, is féidir a n-íocaíocht a choimeád.</p>

<h3>JobsPlus</h3>

<p>Dreasacht nua fostóra is ea <a href="jobsplus.html">JobsPlus</a> a
spreagann fostóirí cuardaitheoirí poist a fhostú atá ar an mBeochlár agus
bronnann an dreasacht luaíocht orthu as amhlaidh a dhéanamh. Tagann an
dreasacht seo in ionad na Scéime Postchúnamh Ioncaim agus na Scéime
Díolúine Post Fostóra (ÁSPC) ón 1 Iúil 2013. Féadfaidh fostóirí
incháilithe a dhéanann fostaithe lánaimseartha a earcú an 1 Iúil 2013, nó
ina dhiaidh sin, iarratas a dhéanamh ar an dreasacht, a bheidh ag oibriú ar
bhonn píolótach ar feadh 6 mhí.</p>

<h3>Postchúnamh Ioncaim</h3>

<p>Is liúntas cánach breise é <a shape="rect" href="revenue_job_assist.html">Postchúnamh Ioncaim</a> do dhaoine a bhí
dífhostaithe ar feadh 12 mhí nó tréimhse níos faide ná sin nó atá <a href="../../starting_work_and_changing_job/training_and_looking_for_work/return_to_work.html">ag
filleadh ar fhostaíocht</a>. Cuireadh deireadh le Postchúnamh Ioncaim le
haghaidh rannpháirtithe nua ar 30 Meitheamh 2013 agus cuireadh scéim
dreasachta nua JobsPlus in áit é ó 1 Iúil 2013.</p>
</div>
</div>
</html>
