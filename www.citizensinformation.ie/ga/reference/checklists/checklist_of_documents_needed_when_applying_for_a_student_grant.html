<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Seicliosta na gcáipéisí a bhfuil gá leo nuair atáthar ag déanamh
  iarratais ar dheontas mic léinn
</title>
    
    <meta name="description" content="Má tá tú ag déanamh iarratas ar dheontas chothabhála do mhic léinn, caithfidh tú doiciméid áirithe a sholáthar mar chruthúnas ioncaim.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Seicliosta na gcáipéisí a bhfuil gá leo nuair atáthar ag déanamh
  iarratais ar dheontas mic léinn</h1>
	
<ul class="anchorlinks"></ul>
<div>
<p>Nuair a dhéanann tú d’iarratas ar líne ar <a href="../../education/third_level_education/fees_and_supports_for_third_level_education/maintenance_grant_schemes_for_students_on_third_level_courses.html">dheontas
mac léinn</a>, déanfaidh SUSI measúnú sealadach. Gheobhaidh tú ceadú
sealadach deontais nó inseofar duit nach bhfuil tú incháilithe. Mar aon leis
an gceadú sealadach, gheobhaidh tú liosta pearsanta cáipéisí a mbeidh ort
iad a chur ar fáil mar thaca le d’iarratas. Tá sé inmholta tús a chur
leis na cáipéisí sin a chur le chéile go luath, mar gur féidir go mbeidh
moilleanna ar roinnt díobh a fháil. Ba cheart duit cáipéisí
fótachóipeáilte amháin a chur isteach ach coinnigh na bunchóipeanna
sábháilte mar gur féidir go n-iarrfar ort iad a thaispeáint ar ball.</p>

<p>Tugann an Roinn Oideachais agus Scileanna spreagadh do mhic léinn iarratas
a dhéanamh ar dheontais a luaithe is féidir le gur féidir iarratais a
phróiseáil i dtráthúlacht.</p>

<p>D'fhéadfá le hioncam teaghlaigh* faoi bhun teorainneacha ioncaim áirithe
(ag brath ar mhéid do theaghlaigh) a bheith i dteideal deontas cothabhála.
Ní mór duitse sonraí faoi ioncam an teaghlaigh a thabhairt nuair déanann
tú iarratas ar líne. Is iad na cáipéisí ar gá iad a sholáthar níos
moille ná fianaise faoi ioncam an teaghlaigh, agus de ghnáth baineann siad
leis an mbliain roimhe sin. Mar shampla, má tá tú ag déanamh iarratais ar
dheontas cothabhála don bhliain 2017-2018 iarrfar ort P60 nó ráiteas ioncaim
leasa shóisialaigh a sholáthar don bhliain 2016.</p>

<p>*Más iarrthóir neamhspleách aibí thú atá i do chónaí ar leithligh ó
do thuismitheoirí ar 1 Deireadh Fómhair an bhliain roimh an iarratas,
déantar measúnú ort i gcomhair d'ioncam féin amháin. Ní gá duit
cruthúnas cónaitheachta don 1 Deireadh Fómhair na bliana roimh
d’iarratas.</p>

<p>Pléann Tacaíocht Uilíoch do Mhic Léinn Éire (SUSI) le gach iarratas nua
ó 2012-13 agus postálfaidh sí amach liostaí sealadacha cáipéisí i
dteannta ceaduithe sealadacha deontais. (Is é an t-údarás a d’eisigh iad
ar dtús a phléifidh le hathnuachaintí deontas atá ann cheana.)</p>

<p>Liostaítear na príomhcháipéisí atá ag teastáil sa tábla thíos. Ag
brath ar d’imthosca féin, is féidir go mbeidh cáipéisí breise ag
teastáil uait - liostófar iad nuair a fhaigheann tú do cheadú sealadach.
Ná seol aon cháipéisí mura n-iarrann SUSI ort déanamh amhlaidh.</p>

<p></p>

<table border="1" summary="" cellpadding="1" cellspacing="1"><thead><tr><td colspan="1" rowspan="1"><strong>Cuid</strong></td>
      <td colspan="1" rowspan="1"><strong>Príomhcáipéisí éilithe (féach
        treoirnótaí chun tuilleadh a fháil)</strong></td>
    </tr></thead><tbody><tr><td colspan="1" rowspan="1">Faisnéis phearsanta</td>
      <td colspan="1" rowspan="1">Foirm fhada den teastas breithe (má
        saolaíodh in Éirinn tú) 

        <p>Murar saolaíodh in Éirinn tú, cóip dheimhnithe de do phas, do
        chárta aitheantais náisiúnta nó doiciméad comhchosúil</p>

        <p>Fianaise go bhfuil tú i do chónaí go dlíthiúil in Éirinn ar a
        laghad 3 bliana as na 5 cinn roimh thús do chúrsa (féach
        treoirnótaí chun tuilleadh a fháil)</p>

        <p>Ní mór d'iarrthóirí neamhspleácha aibí cruthúnas
        cónaitheachta, cosúil le bille fóntais, clárú leis an BTCP nó
        litir ó roinn rialtas, a sholáthar don 1 Deireadh Fómhair na bliana
        roimhe sin</p>
      </td>
    </tr><tr><td colspan="1" rowspan="1">Ioncam ó fhostaíocht nó ó phinsean nach
        pinsean leasa shóisialaigh é</td>
      <td colspan="1" rowspan="1">P21 ráiteas comhardaithe ÍMAT 

        <p>P60 do gach fostaíocht</p>

        <p>P45, más infheidhme </p>

        <p>Litir ó fhostóir nó ó riarthóir na scéime pinsin </p>

        <p>Duillín pá le haghaidh fostaíochta i rith laethanta saoire i
        2016</p>
      </td>
    </tr><tr><td colspan="1" rowspan="1">Ioncam iomlán ó na híocaíochtaí leasa
        shóisialaigh uile</td>
      <td colspan="1" rowspan="1"><a href="https://www.welfare.ie/EN/Secure/Pages/OnlineStatementRequest.aspx">Ráiteas
        scríofa ón Roinn Coimirce Sóisialaí</a> más infheidhme ar a bhfuil
        ainm an fhaighteora, ainm na scéime, méid a fuarthas agus an dáta a
        thosaigh na híocaíochtaí, agus más infheidhme, an dáta a stop na
        híocaíochtaí.</td>
    </tr><tr><td colspan="1" rowspan="1">Ioncam ó fhéinfhostaíocht lena
        n-áirítear feirmeoireacht </td>
      <td colspan="1" rowspan="1">Cóip de na cuntais do gach gnó <br>
        Ríomh de bhrabús/(caillteanas) do cháin ioncaim <br>
        Fógra faoi mheasúnú <br>
        Cóip d'admháil ó CPCS nó soláthraí Blianachta Scoir </td>
    </tr><tr><td colspan="1" rowspan="1">Cíos agus ioncam eile ó thalamh agus
      maoin</td>
      <td colspan="1" rowspan="1">Cóip de na cuntais do gach gnó <br>
        Ríomh de bhrabús/(caillteanas) do cháin ioncaim <br>
        Fógra faoi mheasúnú </td>
    </tr><tr><td colspan="1" rowspan="1">Ioncam ó airgead cothabhála, comhaontuithe
        scartha/colscartha</td>
      <td colspan="1" rowspan="1"><p>Comhaontú cothabhála a leagann síos an
        méid fágtha gach mí</p>

        <p><a href="http://www.revenue.ie/en/personal/p21-balancing-statement.html">P21
        ráiteas comhardaithe IMAT</a> nó Fógra Measúnaithe do 2016</p>

        <p>Fianaise íocaíochtaí cothabhála agus aon bhille srl. a
        chumhdaítear mar chuid den chomhaontú</p>
      </td>
    </tr><tr><td colspan="1" rowspan="1">Diúscairt sócmhainní</td>
      <td colspan="1" rowspan="1"><a href="http://www.studentfinance.ie/downloads/Disposal%20of%20Assets%20and%20Rights%20Table.pdf">Tábla
        Diúscairt Sócmhainní agus Cearta (pdf)</a> comhlánaithe do 2016</td>
    </tr></tbody></table><p></p>
</html>
