<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Seicliosta do náisiúnach nach ón Limistéar Eorpach Eacnamaíoch
  dó, atá ina chónaí lasmuigh d’Éirinn agus atá ag pósadh náisiúnach
  Éireannach
</title>
    
    <meta name="description" content="Déantar cur síos ar na céimeanna atá le glacadh ag náisiúnach nach ón LEE dó, atá ina chónaí lasmuigh d’Éirinn agus a bhfuil rún aige náisiúnach Éireannach a phósadh in Éirinn.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Seicliosta do náisiúnach nach ón Limistéar Eorpach Eacnamaíoch
  dó, atá ina chónaí lasmuigh d’Éirinn agus atá ag pósadh náisiúnach
  Éireannach</h1>
	
<ul class="anchorlinks"></ul>
<div>
<p>Ní chaithfidh náisiúnach nach ón Limistéar Eorpach Eacnamaíoch dó,
agus atá ag pósadh náisiúnach Éireannach, a bheith ina chónaí in Éirinn
go dtarlódh an pósadh in Éirinn. Áfach, tá nósanna imeachta áirithe ann
a chaithfear a leanúint má tá tú i do chónaí lasmuigh d’Éirinn. Tá
sé an-tábhachtach go gcomhlíonfar na rialacha maidir le <a shape="rect" href="/ga/moving_country/moving_to_ireland/rights_of_residence_in_ireland/residence_rights_of_non_eea_nationals_in_ireland.html">cónaí
in Éirinn do náisiúnaigh nach ón LEE dóibh</a> agus na <a shape="rect" href="/ga/birth_family_relationships/getting_married/legal_prerequisites_for_marriage.html">ceanglais
dlíthiúla maidir le pósadh in Éirinn</a>. </p>

<h3 style="BORDER-RIGHT: medium none; BORDER-TOP: medium none; BORDER-LEFT: medium none; BORDER-BOTTOM: medium none">Roimh
an bPósadh </h3>
<ol><li>Caithfear <a shape="rect" href="/ga/birth_family_relationships/getting_married/notification_requirements_for_marriage.html">a
    chur in iúl don Chláraitheoir</a> go mbeidh tú ag pósadh. Caithfear é
    seo a dhéanamh 3 mhí ar a laghad roimh an bpósadh. Caithfear cead a
    fháil ón gCláraitheoir don náisiúnach nach ónLEE dó chun an fógra
    trí mhí a dhéanamh sa phost. Caithfidh an náisiúnach nach ón LEE dó
    bualadh leis an gCláraitheoir go pearsanta 5 lá ar a laghad roimh an
    bpósadh. </li>
  <li>Toisc is náisiúnach neamh-LEE aon duine agaibh, caithfidh sibh agallamh
    ar leith a freastal. Faoin Acht um Chlárú Sibhialta (Leasú) 2014, tá
    ceart ag an gCláraitheoir imscrúdaigh agus cinneadh gur an pósadh
    beartaithe é <a href="http://www.welfare.ie/en/pressoffice/Pages/pr180815.aspx">“pósadh
    áisiúlachta” do chuspóirí inimirce</a>.</li>
  <li>Is féidir le náisiúnach nach ón LEE dó <a shape="rect" href="/ga/moving_country/moving_to_ireland/coming_to_live_in_ireland/visa_requirements_for_entering_ireland.html">agus
    a mbíonn víosa riachtanach dó chun teacht go hÉirinn</a> cur isteach ar
    <a href="http://www.inis.gov.ie/en/INIS/Pages/short%20stay%20visas%20(less%20than%203%20months)">víosa
    gearrchónaithe (víosa ‘C’)</a> chun cuairt a thabhairt ar Éirinn.
  </li>
  <li>Tar éis teacht i dtír in Éirinn ba chóir don náisiúnach nach ónLEE
    dó cead a fháil chun fanacht trí chlárú leis an oifigeach
    clárúcháin inimirce áitiúil. I mBaile Átha Cliath cláraítear ag
    Oifig Chlárúcháin Cé an Bhúrcaigh agus caithfidh tú <a href="http://www.inis.gov.ie/en/INIS/Pages/registration-appointment-system">coinne
    a scríobh isteach ar líne</a> chun cuairt a thabhairt air. Lasmuigh de
    Bhaile Átha Cliath cláraítear ag <a href="http://www.inis.gov.ie/en/INIS/Pages/registration-offices">oifig
    chlárúcháin régiúnach</a> nó <a href="http://www.garda.ie/Stations/Default.aspx">Ceanncheathrú Ceantair an
    Gharda Síochána</a>. Cuirfear Stampa uimh. 3 i bpas an náisiúnaigh nach
    ónLEE dó, rud a chiallaíonn nach bhfuil cead aige nó aici oibriú in
    Éirinn. Is féidir leat eolas a aimsiú faoi <a shape="rect" href="http://www.inis.gov.ie/en/INIS/Pages/Stamps">stampaí inimirce</a> ar
    <a shape="rect" href="http://www.inis.gov.ie/en/INIS/Pages/WP07000002">láithreán
    gréasáin Sheirbhís Eadóirseachta agus Inimirce na hÉireann (SEIE)</a>.
  </li>
  <li>Ba chóir don náisiúnach nach ónLEE dó mar aon leis an Náisiúnach
    Éireannach cuairt a thabhairt ar an gCláraitheoir go pearsanta chun an
    Fhoirm Chláraithe Pósta a fháil 5 lá ar a laghad roimh an bpósadh.
  </li>
  <li>Tarlaíonn an pósadh. </li>
</ol><h3 style="BORDER-RIGHT: medium none; BORDER-TOP: medium none; BORDER-LEFT: medium none; BORDER-BOTTOM: medium none">Tar
éis an phósta </h3>
<ol><li><strong>Má tá víosa gearrchónaithe (C) ag an náisiúnach nach ónLEE
    dó</strong> caithfidh sé nó sí imeacht as Éirinn roimh dháta éaga an
    cheada gearrchónaithe arna dheonú ag na húdaráis inimirce - is í an
    uastréimhse chónaithe ná 3 mhí. Má tá sé de rún ag céile an
    náisiúnaigh nach ónLEE dó filleadh ar Éirinn chun cónaí lena chéile
    nó lena céile Éireannach is féidir leis nó léi cur isteach ar <a href="http://www.inis.gov.ie/en/INIS/Pages/Long%20Stay%20Visas%20(More%20than%203%20months)">víosa
    fadchónaithe (D)</a>. Ar theacht i dtír in Éirinn don chéile nach
    ónLEE dó caithfear clárú leis an oifigeach clárúcháin inimirce
    áitiúil mar chéile náisiúnach Éireannach <br>
    nó <br><strong>Mura gceanglaítear ar an gcéile nach ónLEE dó víosa a bheith
    aige</strong> caithfear clárú leis an oifigeach clárúcháin inimirce
    áitiúil mar chéile náisiúnach Éireannach. </li>
  <li><strong>Ag clárú mar chéile náisiúnach Éireannach</strong> Tá sé
    tábhachtach go mbíonn an chéile Éireannach i dteannta na céile nach
    ónLEE dó agus iad ag déanamh iarratais ar chlárúchán leis an
    oifigeach clárúcháin inimirce áitiúil. Caithfidh siad an deimhniú
    pósta agus an dá phas bhailí a thabhairt leo. Beidh an stampa cónaithe
    a dheonófar ag brath ar cibé an deimhin leis an oifigeach clárúcháin
    inimirce áitiúil gur fíorphósadh atá ann. Má chuirtear dóthain
    fianaise i láthair lena chruthú gur fíorphósadh atá ann, féadfar
    stampa 4 a eisiúint don chéile nach ónLEE dó. Mura ndéantar amhlaidh,
    féadfar an cás a chur ar aghaidh chuig Seirbhís Eadóirseachta agus
    Inimirce na hÉireann. Ní bhíonn aon teidlíocht láithreach ag duine ar
    chónaí in Éirinn tar éis náisiúnach Éireannach a phósadh. Is
    féidir leat tuilleadh mionsonraí a aimsiú faoi chlárú mar <a shape="rect" href="http://www.inis.gov.ie/en/INIS/Pages/WP07000024">chéile
    náisiúnach Éireannach ar láithreán gréasáin SEIÉ</a>. </li>
  <li>Ní bhíonn ceadúnas oibre ag teastáil ó náisiúnaigh nach ón LEE
    dóibh agus atá pósadh náisiúnaigh Éireannacha nuair a bhíonn stampa
    4 formhuinithe ar a bpas. </li>
  <li>Féadfaidh náisiúnach nach ón LEE dó atá pósta ar náisiúnach
    Éireannach ar feadh 3 bliana agus a chomhlíonann ceanglais chónaithe
    áirithe <a shape="rect" href="/ga/moving_country/irish_citizenship/becoming_an_irish_citizen_through_marriage.html">iarratas
    a dhéanamh ar shaoránacht Éireannach</a>. <br></li>
</html>
