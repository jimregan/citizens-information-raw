<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Seicliosta nuair atá iarratas á dhéanamh ar Liúntas Cuardaitheora
  Poist
</title>
    
    <meta name="description" content="Ní mór duit faisnéis áirithe a sholáthar chun iarratas a dhéanamh ar Liúntas Cuardaitheora Poist. Seo é seicliosta rudaí a thabhairt leat nuair a dhéanann tú iarratas ar Liúntas Cuardaitheora Poist.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Seicliosta nuair atá iarratas á dhéanamh ar Liúntas Cuardaitheora
  Poist</h1>
	
<ul class="anchorlinks"></ul>
<div>
<h2 style="BORDER-BOTTOM: medium none; BORDER-LEFT: medium none; BORDER-TOP: medium none; BORDER-RIGHT: medium none">Réamhrá</h2>

<p>Nuair a dhéantar iarratas ar Liúntas Cuardaitheora Poist, caithfidh tú
doiciméid áirithe a thabhairt leat.</p>

<h3 style="BORDER-BOTTOM: medium none; BORDER-LEFT: medium none; BORDER-TOP: medium none; BORDER-RIGHT: medium none">Má
chailltear post nó má dhéantar iomarcach tú</h3>

<p>Má chailltear post nó má dhéantar iomarcach tú, ba chóir duit do P45
nó litir ón bhfostóir a thabhairt leat a dhearbhaíonn an lá deiridh a
d'oibrigh tú. Mura bhfuil do P45 nó litir ón bhfostóir agat, ba chóir duit
iarratas a dhéanamh mar sin féin. Mar sin féin, tá sé tábhachtach do P45
nó litir ó d'fhostóir a thabhairt chuig an Ionad Intreo ó Oifig Leasa
Shóisialaigh Áitiúil chomh luath agus is féidir.</p>

<p>Má tá deacracht agat ag fáil do P45 ón bhfostóir, inis do bhall foirne
atá ag déileáil le d'éileamh san Oifig Leasa Shóisialaigh Áitiúil
(féach ‘Mura bhfuil do P45 agat thíos).</p>

<h3 style="BORDER-BOTTOM: medium none; BORDER-LEFT: medium none; BORDER-TOP: medium none; BORDER-RIGHT: medium none">Má
dhéantar tú a leagan as</h3>

<p>Má dhéantar tú a leagan as go sealadach, b'fhéidir go bhfaighfeá nó
nach bhfaighfeá P45. Mura bhfuil P45 agat, caithfidh tú litir ón bhfostóir
a thabhairt a thugann na sonraí a leanas:</p>
<ul><li>Má dhéantar tú a leagan as gan phá </li>
  <li>An lá deiridh a d'oibrigh tú </li>
  <li>An chúis leis an leagan as </li>
  <li>Cé chomh fada a shíleann sé/sí a mhairfidh do leagan as </li>
</ul><h3 style="BORDER-BOTTOM: medium none; BORDER-LEFT: medium none; BORDER-TOP: medium none; BORDER-RIGHT: medium none">Má
dhéantar do laethanta oibre a laghdú </h3>

<p>Má laghdaítear do laethanta oibre, caithfidh tú litir a thabhairt ón
bhfostóir a thugann na sonraí a leanas:</p>
<ul><li>Go bhfuil do laethanta oibre laghdaithe ar bhonn sealadach </li>
  <li>An líon laethanta a d'oibrigh tú gach seachtain </li>
  <li>An líon laethanta a oibríonn tú gach seachtain anois </li>
  <li>An laghdú pá atá agat </li>
</ul><h3 style="BORDER-BOTTOM: medium none; BORDER-LEFT: medium none; BORDER-TOP: medium none; BORDER-RIGHT: medium none">Caithfidh
tú na doiciméid agus an t-eolas a leanas a thabhairt leat chomh maith:</h3>
<ul><li>Do <a href="../../social_welfare/irish_social_welfare_system/public_services_card.html">Cárta
    Seirbhísí Poiblí</a></li>
  <li>Do Uimhir Phearsanta Seirbhíse Poiblí </li>
  <li>Sonraí faoi d'infhaighteacht le haghaidh fostaíochta agus na
    hiarrachtaí atá déanta agat chun obair a fháil. Mar shampla, litreacha
    atá scríofa agat chuig fostóirí agus na freagraí a fuarthas. </li>
  <li>Sonraí ioncaim. Mar shampla, ráitis bhainc agus duillíní pá. </li>
  <li>Sonraí ioncaim do chéile nó páirtí (mar is cuí) </li>
  <li>Sonraí do leanaí cleithiúnacha </li>
  <li>Cruthúnas céannachta (féach thíos chun tuilleadh eolais a fháil)
  </li>
  <li>Cruthúnas seolta (féach thíos chun tuilleadh eolais a fháil). </li>
</ul><h3 style="BORDER-BOTTOM: medium none; BORDER-LEFT: medium none; BORDER-TOP: medium none; BORDER-RIGHT: medium none">Cruthúnas
Céannachta</h3>

<p>Mura bhfuil pas nó ceadúnas tiomána agat, ba chóir duit aon doiciméad
eile atá agat a thabhairt isteach, go háirithe ceann a bhfuil grianghraf
díot air. </p>

<p>Is féidir do chéannacht a chruthú trí do phas nó ceadúnas tiomána a
thaispeáint agus ceann ar bith de na nithe a leanas:</p>
<ul><li>Aitheantas fótagrafach eile </li>
  <li>Aoischárta </li>
  <li>Cárta Leighis </li>
  <li>Leabhar Oifig an Phoist, an bhainc, an chumainn foirgníochta nó an
    chomhair chreidmheasa </li>
  <li>Cárta bainc </li>
  <li>Leabhar cíosa. </li>
</ul><p>Moltar duit foirmeacha difriúla aitheantais a thabhairt leat.</p>

<p><strong>Caithfidh tú sloinne breithe do mháthar a sholáthar chomh
maith.</strong> </p>

<p>Níl na nithe a leanas inghlactha mar chruthúnas céannachta:</p>
<ul><li>Leagan gearr de theastas breithe </li>
  <li>Deimhniú baiste </li>
  <li>Billí nó litreacha pearsanta </li>
  <li>Fótachóipeanna de theastais nó dhoiciméid </li>
  <li>Cuntais coigiltis a osclaíodh le déanaí. </li>
</ul><p>Ní féidir cinneadh a dhéanamh faoi éileamh gan chruthúnas
céannachta.</p>

<h3 style="BORDER-BOTTOM: medium none; BORDER-LEFT: medium none; BORDER-TOP: medium none; BORDER-RIGHT: medium none">Cruthúnas
Seolta</h3>

<p>D'fhéadfaí iarraidh ort fianaise ar do sheoladh a thaispeáint. Ba chóir
duit ceann ar bith de na doiciméid seo a leanas a thabhairt isteach: </p>
<ul><li>Billí le déanaí ó chuideachtaí fóntais cosúil le leictreachas,
    teileafón (líne talún nó fón póca), gás, teilifís chábla, táillí
    dramhaíola srl. </li>
  <li>Ráitis/litreacha le déanaí ó bhainc, chumainn foirgníochta, chomhair
    chreidmheasa, chuideachtaí cárta creidmheasa nó institiúidí airgeadais
    eile </li>
  <li>Litreacha a seoladh chugat le déanaí ó chuideachtaí árachais,
    údaráis áitiúla, ranna rialtais nó na Coimisinéirí Ioncaim </li>
  <li>Leabhar cíosa údaráis áitiúil, morgáiste nó comhaontú léasaithe.
  </li>
</ul><p><strong>Tabhair faoi deara:</strong> is é atá i gceist le doiciméad le
déanaí ná ceann a eisíodh le 2 mhí anuas. Caithfidh na doiciméid go léir
a bheith ina mbunchóipeanna, ní ghlacfar le fótachóipeanna. </p>

<p>Má tá amhras ar bith faoin seoladh, ní íoctar an t-éileamh ar Liúntas
Cuardaitheora Poist go dtí go ndéantar do sheoladh a fhíorú.</p>

<h2 style="BORDER-BOTTOM: medium none; BORDER-LEFT: medium none; BORDER-TOP: medium none; BORDER-RIGHT: medium none">Mura
bhfuil do P45 agat</h2>

<p>Ba chóir duit iarratas a dhéanamh ar íocaíocht cuardaitheora poist -
fiú mura bhfuil do P45 agat.</p>

<p>Má chailleann tú do phost agus mura n-eisíonn d'fhostóir foirm P45 duit,
d'fhéadfadh sé a bheith amhlaidh toisc nár chláraigh sé nó sí tú le
haghaidh ÁSPC. D'fhéadfadh sé gur cláraíodh tú ach nár íoc d'fhostóir
na ranníocaíochtaí ÁSPC a bhí iníoctha nó nár íocadh an méid ceart.
Faoi réir An Acht Leasa Shóisialaigh (Comhdhlúthú), 1993 ní mór don
fhostóir gach fostaí a chlárú chun críche ÁSPC. Is féidir tuilleadh
eolais a fháil faoi Dhualgas an fhostóra chun árachas sóisialta a íoc.</p>

<h3 style="BORDER-BOTTOM: medium none; BORDER-LEFT: medium none; BORDER-TOP: medium none; BORDER-RIGHT: medium none">Íocaíocht
cuardaitheora poist gan P45</h3>

<p>Má dhiúltaíonn d'iarfhostóir P45 a thabhairt duit, ba chóir duit
iarratas a dhéanamh fós ar íocaíocht cuardaitheora poist.</p>

<p>Mura bhfuil P45 agat, is féidir leis an Roinn teagmháil neamhfhoirmiúil a
dhéanamh le d'fhostóir nuair a dhéanann tú iarratas ar Shochar
Cuardaitheora Poist nó Liúntas Cuardaitheora Poist agus iarraidh air nó
uirthi P45 a sheoladh chugat chun d'éileamh a phróiseáil. Mura dtugann sé
nó sí P45 duit dá thoradh sin féadfaidh tú a iarraidh san Oifig Leasa
Shóisialaigh áitiúil go gcomhlíonfá foirm IA49.</p>

<p>Is éard atá sa bhfoirm IA49 ná dearbhú go gcreideann tú nár chomhlíon
d'iarfhostóir na rialacháin árachais shóisialta. Déanfar fiosrú ar na
híocaíochtaí ÁSPC a rinne d'iarfhostóir de thoradh do dhearbhaithe.
B'fhéidir nach bhfaighidh tú P45 de bharr IA49 a chomhlánú ach cabhróidh
sé cinneadh a dhéanamh an bhfuil tú incháilithe don íocaíocht
cuardaitheora poist.</p>

<h3 style="BORDER-BOTTOM: medium none; BORDER-LEFT: medium none; BORDER-TOP: medium none; BORDER-RIGHT: medium none">Bealaí
eile chun do P45 a fháil</h3>

<p>Mura dtugtar P45 duit nuair a fhágann tú do phost ba chóir duit a
iarraidh ar d'fhostóir ar dtús í a thabhairt duit. Mura gcuireann sé nó
sí ar fáil í ba chóir duit dul i dteagmháil leis an oifig cánach.</p>

<p>Má théann tú i dteagmháil le d'oifig cánach, rachaidh na Coimisinéirí
Ioncaim i dteagmháil le d'fhostóir agus gheobhaidh siad do P45 duit. Murar
tugadh P45 duit agus go bhfuil tú den tuairim ná íocadh do
ranníocaíochtaí ÁSPC, ba chóir duit insint don chigire leasa shóisialaigh
áitiúil trí theagmháil a dhéanamh le d'Ionad Intreo ó d'Oifig Leasa
Shóisialaigh Áitiúil nó le rannóg Scóipe na Roinn Coimirce
Sóisialaí.</p>
</html>
