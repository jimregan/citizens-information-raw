<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cás-staidéar 1: Conas a bhíonn tionchar ag ioncam ón obair ar
  Liúntas do Lucht Cuardaigh Fostaíochta
</title>
    
    <meta name="description" content="Bíonn tionchar ag ioncam ó obair ar d’íocaíocht Liúntais do Lucht Cuardaigh Fostaíochta. Léiríonn an cás-staidéar seo conas a d’fhéadfadh tionchar a bheith ag obair ar an íocaíocht sin.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cás-staidéar 1: Conas a bhíonn tionchar ag ioncam ón obair ar
  Liúntas do Lucht Cuardaigh Fostaíochta</h1>
	
<ul class="anchorlinks"></ul>
<div>
<p><strong>Léiríonn an cás-staidéar seo an tionchar atá ag an obair ar an
Liúntas do Lucht Cuardaigh Fostaíochta ón 2017</strong></p>

<p><strong>Cás-staidéar</strong> </p>

<p>Tá John ina chónaí lena pháirtí Máire agus lena mbeirt leanaí. Chaill
sé a phost mar fhear beáir le gairid ach d’éirigh leis obair
pháirtaimseartha a fháil i mbialann áitiúil. Tá sé ag obair dhá lá sa
tseachtain. Is ionann a thuilleamh inmheasúnaithe i leith leasa shóisialaigh
agus €110 in aghaidh na seachtaine. (Is éard atá i dtuilleamh
inmheasúnaithe ná an t-olltuilleamh lúide asbhaintí i leith <a shape="rect" href="/ga/social_welfare/irish_social_welfare_system/social_insurance_prsi/social_insurance_in_ireland.html">ÁSPC</a>,
aoisliúntais agus dleachtanna ceardchumainn.) Tugann a bhean chéile aire dá
máthair, atá ina cónaí in aice láimhe, agus faigheann sí an <a shape="rect" href="/ga/social_welfare/social_welfare_payments/carers/carers_allowance.html">Liúntas
Cúramóra</a> ag an ráta iomlán. Faigheann sí <a shape="rect" href="/ga/social_welfare/social_welfare_payments/social_welfare_payments_to_families_and_children/child_benefit.html">Sochar
Leanaí</a> dá mbeirt leanaí freisin. </p>

<p>Tá John ag iarraidh dul ar ais ag obair i mbeár agus chuir sé isteach ar
phoist i roinnt tithe tábhairne agus óstán áitiúil. Chuala sé gur féidir
leis Liúntas do Lucht Cuardaigh Fostaíochta (LLCF) a fháil do na laethanta
nach bhfuil sé ag obair agus teastaíonn uaidh a fháil amach cá mhéad LLCF
a bhfuil sé i dteideal a fháil. </p>

<p>Níl aon ioncam eile acu seachas na híocaíochtaí leasa shóisialaigh a
fhaigheann Mary agus an obair pháirtaimseartha a dhéanann John. Ach, tá
coigilteas €17,500 acu. </p>

<p>Níl sé i dteideal an LLCF a fháil ach do thréimhsí dífhostaíochta
amháin. Is é an íostréimhse go gcaithfidh duine a bheith dífhostaithe chun
LLCF a fháil ná 4 lá i dtréimhse 7 lá leantacha. Tá John dífhostaithe
ceithre lá as sé lá. </p>

<p>Ráta an Liúntais do Lucht Cuardaigh Fostaíochta <strong>(nóta
1)</strong> €222.80 </p>

<p><strong>Lúide</strong> meánacmhainní seachtainiúla <strong>(nóta
2)</strong> <u>€21.00</u> </p>

<p><strong>Ráta seachtainiúil an Liúntais Iomláin do Lucht Cuardaigh
Fostaíochta €201.80 </strong></p>

<p><strong>Nóta 1</strong> </p>

<p>Ríomh an uasíocaíocht LLCF uasta a bheadh John i dteideal a fháil mura
mbeadh aon acmhainní aige. €222.80 atá in uasíocaíocht John. </p>

<p>Is éard atá ann ná a íocaíocht phearsanta de €193 agus €14.90 dá
bheirt leanaí. Faigheann John <a shape="rect" href="/ga/social_welfare/irish_social_welfare_system/claiming_a_social_welfare_payment/claiming_and_increase_in_your_payment_for_a_child_dependant.html">Méadú
i leith Cleithiúnaí Linbh</a> ar leathráta. </p>

<p>Faigheann a bhean chéile méadú leathráta i leith cleithiúnaithe linbh
lena híocaíocht Liúntais Chúramóra chomh maith. Ní bhfaighidh sé <a shape="rect" href="/ga/social_welfare/irish_social_welfare_system/claiming_a_social_welfare_payment/claiming_an_increase_in_your_social_welfare_payment_for_an_adult_dependant.html">Méadú
le haghaidh Duine Aosaithe Cháilithe</a> toisc go bhfuil a cuid íocaíochta
leasa shóisialaigh féin, Liúntas Cúramóra ar ráta iomlán, á fáil ag a
bhean chéile, Mary. (John in ann Méadú le haghaidh Duine Aosaithe Cháilithe
a éileamh má tá Mary sásta <a shape="rect" href="/ga/social_welfare/social_welfare_payments/carers/half_rate_carers_allowance.html">Liúntas
Cúramóra ar leathráta</a> a fháil.) </p>

<p><strong>Nóta 2</strong> </p>

<p><strong>Obair</strong></p>

<p>Is é meántuilleamh inmheasúnaithe seachtainiúil John ná €110. </p>

<p>Ar dtús caithfidh tú a fháil amach an mbeadh John dícháilithe ó LLCF a
fháil mar gheall ar a acmhainní seachtainiúla. Déanfar €20 in aghaidh an
lae ó obair ócáideach (suas le huasmhéid €60) a asbhaint óna
mheántuilleamh inmheasúnaithe seachtainiúil, agus ansin déanfar 60% den
fhuílleach a mheasúnú mar a acmhainní seachtainiúla.</p>

<p>€110 – €40 (don dá lá a oibríodh) = €70 x 60% = €42 </p>

<p>Tá acmhainní seachtainiúla John ó fhostaíocht arb ionann iad agus €42
níos lú ná an t-uasmhéid a bheadh sé i dteideal a fháil ó thaobh a
imthosca (€222.80). </p>

<p>Tá a fhios agat anois go bhfuil sé i dteideal méid áirithe dá Liúntas
do Lucht Cuardaigh Fostaíochta a choinneáil agus is é an chéad chéim eile
ná <strong>méid iarbhír</strong> an Liúntais do Lucht Cuardaigh
Fostaíochta atá sé i dteideal a fháil a ríomh. Caithfidh tú
a<strong>‘thuilleamh laethúil inmheasúnaithe’</strong> a ríomh chun é
seo a dhéanamh.</p>

<p>Níl sé i dteideal an LLCF a fháil ach do thréimhsí dífhostaíochta
amháin. Is é an íostréimhse go gcaithfidh duine a bheith dífhostaithe chun
LLCF a fháil ná 3 lá i dtréimhse 6 lá as a chéile. Tá 4 lá
dífhostaíochta as a chéile ag John. Tá sé fostaithe dhá lá as sé lá.
</p>

<p>Is ionann meántuilleamh inmheasúnaithe laethúil John agus (€110 ÷ an
dá lá a oibríodh) = €55. </p>

<p>Lúide neamhaird don lá a oibríodh €55 - €20 = €35 </p>

<p>60 % dá thuilleamh inmheasúnaithe laethúil de €35= €21 </p>

<p>Is ionann acmhainní seachtainiúla agus €21 x 2 (an líon laethanta a
oibríodh) = €42 </p>

<p>Is iad na hacmhainní seachtainiúla ó fhostaíocht atá ag John ná €42
</p>

<p>Is féidir tuilleadh eolais a fháil inár ndoiciméad <a shape="rect" href="/ga/social_welfare/irish_social_welfare_system/means_test_for_social_welfare_payments/work_and_jobseekers_allowance.html">Conas
atá tionchar ag ioncam fostaíochta ar Liúntas do Lucht Cuardaigh
Fostaíochta</a> agus inár <a shape="rect" href="../worksheets/worksheet_jobseekers_allowance_and_income_from_work.html">mBileog
oibre ar Liúntas do Lucht Cuardaigh Fostaíochta agus ioncam ón obair</a>.
</p>

<p><strong>Caipiteal </strong></p>

<p>Ní chuirtear a choigilteas san áireamh toisc go bhfuil siad faoin
tairseach €20,000. </p>

<p>Tá tuilleadh eolais ar fáil inár ndoiciméad <a shape="rect" href="/ga/social_welfare/irish_social_welfare_system/means_test_for_social_welfare_payments/how_to_assess_your_means_from_capital_for_social_welfare_payments.html">Caipiteal
agus íocaíochtaí leasa shóisialaigh</a>. </p>

<p><strong>Ioncam (airgead tirim) </strong></p>

<p>Ní chuirtear Liúntas Cúramóra agus Sochar Leanaí a mhná céile san
áireamh sa mheasúnú acmhainní. Toisc go bhfuil a híocaíocht leasa
shóisialaigh féin aici (Liúntas Cúramóra) ní féidir leis méadú i leith
duine aosaithe cháilithe a éileamh di. </p>

<p>Tá tuilleadh eolais ar fáil inár ndoiciméad <a shape="rect" href="/ga/social_welfare/irish_social_welfare_system/means_test_for_social_welfare_payments/cash_income_not_included_in_the_social_welfare_means_test.html">Ioncam
airgid agus íocaíochtaí leasa shóisialaigh</a>. </p>

<p><strong>Acmhainní seachtainiúla </strong></p>

<p>Déantar leath dá acmhainní de €42 toisc go bhfuil íocaíocht leasa
shóisialaigh á fáil ag a bhean chéile. </p>

<p>Tá tuilleadh eolais le fáil inár ndoiciméad faoin <a shape="rect" href="/ga/social_welfare/irish_social_welfare_system/means_test_for_social_welfare_payments/means_test.html">tástáil
mhaoine</a></p>

<p><strong>Déantar a acmhainní iomlána a mheasúnú mar €21, dá bhrí
sin. </strong></p>
</html>
