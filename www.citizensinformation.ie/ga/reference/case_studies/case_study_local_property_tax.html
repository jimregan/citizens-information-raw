<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cás-staidéar: Iarchur Cáin Mhaoine Áitiúil (CMÁ) a
  Dheimhniú
</title>
    
    <meta name="description" content="Cás-staidéar a léiríonn conas a dheimhniú an gcáilítear nó nach gcáilítear thú d’iarchur Cáin Mhaoine Áitiúil.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cás-staidéar: Iarchur Cáin Mhaoine Áitiúil (CMÁ) a
  Dheimhniú</h1>
	
<ul class="anchorlinks"></ul>
<div>

<div class="topic">
<h3 style="BORDER-BOTTOM: medium none; BORDER-LEFT: medium none; BORDER-TOP: medium none; BORDER-RIGHT: medium none">Cás-staidéir:</h3>

<h3>Sampla 1: Lánúin (morgáiste ar bith gan íoc) a cháilítear le haghaidh
iarchur iomlán</h3>

<p>Tá Seán agus Eibhlín pósta agus is úinéirí lonnaitheacha iad. Rinne
siad a ríomh gurb ionann a ndliteanas don CMÁ le haghaidh 2015 agus €405.
Is ionann a n-ollioncam measta le haghaidh 2014 agus €23,000. Tá siad faoin
teorainn (€25,000) chun cáiliú le haghaidh iarchur iomlán. Má dhéanann
siad an cinneadh chun iarchur iomlán a fháil i leith a ndliteanais CMÁ, ba
cheart dóibh rogha an iarchuir iomláin a roghnú ar a dtuairisceán CMÁ.
Gearrfar muirear ar an méid iarchurtha, lena n-áirítear ús, ar an maoin.</p>

<h3>Sampla 2: Duine singil (morgáiste ar bith gan íoc) a cháilítear le
haghaidh iarchur páirteach</h3>

<p>Bean shingil í Emma agus is úinéir lonnaitheach í. Ríomh sí gurb
ionann a dliteanas CMÁ le haghaidh 2015 agus €315. B’ionann a hollioncam
measta le haghaidh 2014 agus €18,000. Ar an ábhar sin, sáraíonn a
hollioncam an teorainn (€15,000) chun cáiliú le haghaidh iarchur iomlán,
ach tá sé faoin teorainn (€25,000) chun cáiliú d’iarchur páirteach
(50%).</p>

<p>Má dhéanann Emma an cinneadh chun iarchur páirteach a dliteanais CMÁ a
fháil, ba cheart di rogha an iarchuir pháirtigh a roghnú ar a tuairisceán
CMÁ agus a dheimhniú cén rogha íocaíochta a úsáidfidh sí chun iarmhéid
a CMÁ (€157.50) a íoc. Gearrfar muirear ar an méid iarchurtha, lena
n-áirítear ús, ar an maoin.</p>

<h3>Sampla 3: Duine singil (a bhfuil morgáiste acu) a cháilítear le haghaidh
iarchur páirteach</h3>

<p>Fear singil é Ross agus is úinéir lonnaitheach é. Ríomh sé gurb ionann
a dhliteanas CMÁ le haghaidh 2015 agus €202. Is ionann a ollioncam measta le
haghaidh 2014 agus €27,000 agus is ionann a ollús morgáiste le haghaidh
2014 agus €6,000. Chun cáiliú d’iarchur iomlán, níor cheart go sáródh
ollioncam Ross €15,000 móide 80% dá ollús morgáiste.</p>

<p>Tairseach ollioncaim: €15,000 + 80% d’ollús morgáiste Ross (80% de
€6,000): €4,800</p>

<p><strong>Tairseach choigeartaithe ioncaim Ross le haghaidh iarchur iomlán =
€19,800</strong></p>

<p>Mar gheall go sáraíonn ollioncam Ross (€27,000) a thairseach
choigeartaithe le haghaidh iarchur iomlán (€19,800), ní cháilítear é
d’iarchur iomlán. Ach b’fhéidir go gcáileofaí é le haghaidh iarchur
páirteach.</p>

<p>Chun cáiliú d’iarchur páirteach, níor cheart go sáródh ollioncam
Ross €25,000 móide 80% dá ollús morgáiste:</p>

<p>Tairseach ollioncaim: €25,000 + 80% d’ollús morgáiste Ross (80% de
€6,000): €4,800</p>

<p><strong>Tairseach choigeartaithe ioncaim Ross le haghaidh iarchur páirteach
= €29,800</strong></p>

<p>Mar gheall nach sáraíonn ollioncam Ross (€27,000) a thairseach
choigeartaithe le haghaidh iarchur páirteach (€29,800), cáilítear é
d’iarchur páirteach. </p>
<!--If Ross decides to opt for a partial deferral of his LPT liability he should select the partial deferral option on his LPT return and confirm which payment option he will use to pay the balance of his LPT (€101). A charge for the deferred amount, including interest, will be placed on the property.this section produces the further information bit at the bottom of the document.
<div class="topic further_info">

<h1 class="further_info">Further information</h1>
<p>Text goes here</p>
</div>
-->
</div>
<!--this is the section that produces "Useful resources" in the box on the right-hand side. Below is an example.
	<div id="useful_resources">
      <ul>
	<li>
	  <a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
	</li>
	
      </ul>
    </div>
	-->
</html>
