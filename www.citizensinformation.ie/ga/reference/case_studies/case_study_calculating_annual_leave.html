<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cás-Staidéar: saoire bhliantúil a mheas
</title>
    
    <meta name="description" content="Má thosaíonn tú ag obair i lár bliana saoire, tá sé an-chasta do theidlíocht saoire bliantúil a mheas. Léiríonn an cás-stáidéar seo conas a mheas saoire aon fhostaí amháin. ">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cás-Staidéar: saoire bhliantúil a mheas</h1>
	
<ul class="anchorlinks"></ul>
<div>
<p>Thosaigh Jane ag obair dá fostóir 10 mí ó shin. Oibríonn sí 35 uair in
aghaidh na seachtaine, ach bhí sí as láthair ón obair de bharr breoiteachta
ar feadh 3 seachtainí le linn an ama seo. Nuair a rinne sí iarratas ar
laethanta saoire, dúirt a fostóir go bhféadfadh sí corr seachtain a bheith
saor aici nuair a bhí an gnó ciúin. Cad iad a cearta?</p>

<p>Chomh fada agus nach bhfuil conradh fostaíochta ag Jane a thugann cearta
breise di, tá sí ag brath ar na forálacha san Acht um Eagrú Ama Oibre 1997.
Sa 10 mí, d'oibrigh sí 1505 uaireanta (43 seachtainí x 35). Tugann sé seo
teidlíocht de shaoire 4 seachtainí, ina chuimsítear 2 sheachtain saoire gan
briseadh toisc go bhfuil sí fostaithe ar feadh níos mó ná 8 mí.</p>

<p>Cibé ar bith, d'fhéadfadh an t-am den bhliain inar thosaigh sí an
fhostaíocht dul i bhfeidhm ar a teidlíocht. Faoin reachtaíocht, ritheann an
bhliain saoire ó Aibreán go Márta, cé go n-úsáideann fostóirí áirithe
an bhliain féilire. Mar shampla, má thosaigh Jane ag obair in Eanáir, tá a
teidlíocht do shaoire bhliantúil mar a leanas:</p>

<p><strong>1ú bliain saoire:</strong> d'oibrigh sí ó Eanáir go Márta.
Toisc gur oibrigh sí níos mó ná 117 uaireanta sa 3 mhí seo tá si i
dteideal d'aon tríú de sheachtain x 3 atá cothrom le seachtain amháin de
shaoire bhliantúil.</p>

<p><strong>2ra bliain saoire:</strong> d'oibrigh sí ó Aibreán go Deireadh
Fómhair. Níl an 1,365 uaireanta aici atá riachtanach le bheith i dteideal do
4 seachtainí saoire bhliantúil sa bhliain saoire reatha. Tá sí tar éis
oibriú níos mó ná 117 uaireanta i 6 as 7 mí. Tugann sé seo teidlíocht
d'aon tríú de sheachtain x 6 di atá cothrom le 2 sheachtain saoire.</p>

<p>Go dtí seo mar sin, le linn an 2 bhliain saoire a bhaineann, tá iomlán de
3 sheachtain saoire tuillte aici. </p>

<p>Ina theannta sin, nuair atá a fostóir ag déanamh cinneadh faoi cén uair
gur féidir saoire a thógáil, caithfidh siad aon dualgais teaghlaigh a bheadh
ag Jane a thógáil san áireamh, chomh maith le deiseanna scíthe agus
áineasa.</p>

<p>Má tá deacracht ag Jane ag fáil a teidlíocht do shaoire bhliantúil ba
chóir di an fhoirm ghearáin ar líne nua a úsáid á fáil ar <a href="https://www.workplacerelations.ie/en/Complaints_Disputes/Refer_a_Dispute_Make_a_Complaint/">workplacerelations.ie</a>.</p>
</html>
