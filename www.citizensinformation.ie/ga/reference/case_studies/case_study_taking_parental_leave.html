<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cás-staidéar: saoire thuismitheoirí a thógáil
</title>
    
    <meta name="description" content="Léiríonn an sampla seo na teidlíochtaí difriúla de lánúin le leanbh óg ar leith">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cás-staidéar: saoire thuismitheoirí a thógáil</h1>
	
<ul class="anchorlinks"></ul>
<div>
<p>Is mian le John agus Mary saoire thuismitheoirí a thógáil maidir lena mac
Michael, atá 5.</p>

<p>Tá John ag obair dá fhostóir le 9 mí anuas agus is mian leis an saoire a
thógáil i gceann 2 mhí. Tá sé ráite ag an bhfostóir le John nach féidir
é a spáráil ag an am seo agus ar chaoi ar bith, nach bhfuil sé i dteideal
do shaoire thuismitheoirí toisc nach bhfuil sé ag obair dó fós ar feadh
bliana.</p>

<p>Tá fostóir John ceart faoin tréimhse seirbhíse. I ndiaidh trí mhí
seirbhíse, tá John i dteideal saoire thuismitheoirí laghdaithe má tá an
leanbh ag druidim i dtreo aois an uasteorainn. Cibé ar bith, os rud é nach
mbeidh an leanbh 8 ar feadh 3 bliana eile, ní bhainfidh sé seo le hiarratas
John. Ba chóir do John smaoineamh faoin saoire thuismitheoirí a thógáil
nuair atá bliain amháin seirbhíse aige. D'fhéadfadh fostóir John ansin an
saoire a chuir siar ar chúiseanna áirithe, mar shampla, nádúr na ndualgas
atá ag John. Cibé ar bith, mura bhfuil John bainteach le hobair ina mbíonn
athrú séasúrach, ní féidir an saoire a chuir siar ach uair amháin suas
chomh fada le 6 mhí.</p>

<p>Tá Mary ag obair lena fostóir ar feadh 15 mí. Deir a fostóir go
mbaineann saoire thuismitheoirí le cásanna éigeandála amháin agus ar chaoi
ar bith, ní bhaineann sí má tá saoire mháithreachais de 18 seachtainí
cheana féin tógtha ag an bhfostaí. An bhfuil sé seo ceart?</p>

<p>Níl, tá fostóir Mary mícheart. Níl saoire thuismitheoirí srianta do
chásanna éigeandála agus an coinníoll amháin atá i gceist ná go
n-úsáideann an tuismitheoir an saoire chun cúram a thabhairt dá leanbh.
D'fhéadfadh go bhfuil fostóir Mary measctha suas idir saoire thuismitheoirí
agus saoire force majeure. Ina theannta sin, níl aon éifeacht ag an saoire
mháithreachais a thóg Mary ar a saoire thuismitheoirí, toisc gur cineálacha
saoire go hiomlán ar leith iad, atá leagtha síos ag dlithe difriúla.</p>

<p>Mar thús, ba chóir do Mary ar a laghad 6 seachtainí fógra scríofa a
thabhairt dá fostóir ag cur in iúl go bhfuil sé ar intinn aici saoire
thuismitheoirí a thógáil, mar aon leis an dáta tosaigh agus fad an tsaoire.
Ba chóir do Mary cóip den bhfógra seo a choinneáil. Má tá deacrachtaí
leanúnacha aici lena fostóir, ba chóir do Mary gearáin a chur faoi bhráid
an Choimisiúin um Chaidreamh san Áit Oibre tríd an fhoirm ghearáin ar líne
a úsáid á fáil ar <a href="https://www.workplacerelations.ie/en/Complaints_Disputes/Refer_a_Dispute_Make_a_Complaint/">workplacerelations.ie</a>.</p>
</html>
