<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cás-staidéar 2: Do phinsean a ríomh faoi chomhaontuithe
  déthaobhacha slándála sóisialaí
</title>
    
    <meta name="description" content="Léiríonn an cás-staidéar seo conas a dhéantar do theidlíocht ar Phinsean Stáit (Ranníocach) a ríomh faoi chomhaontuithe déthaobhacha slándála sóisialaí.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cás-staidéar 2: Do phinsean a ríomh faoi chomhaontuithe
  déthaobhacha slándála sóisialaí</h1>
	
<ul class="anchorlinks"></ul>
<div>
<h3>Léiríonn an sampla seo conas a dhéantar do theidlíocht ar Phinsean
Stáit (Ranníocach) a ríomh faoi chomhaontuithe déthaobhacha slándála
sóisialaí.</h3>

<h3>Cás-staidéar</h3>

<p>Bhí Mary ag obair in Éirinn ar feadh díreach os cionn aon bhliain déag
agus tá 600 ranníocaíocht Éireannach aici. Chaith sí 23 bliain ag obair
sna Stáit Aontaithe agus tá 1,200 ranníocaíocht aici ansin.</p>

<p>Beidh sí 66 bliain d’aois an mhí seo chugainn agus tá sí tar éis
filleadh ar Éirinn chun dul ar scor. Teastaíonn uaithi a fháil amach an
mbeidh sí i dteideal Pinsean Stáit (Ranníocach) a fháil nuair a bheidh sí
66 bliain d’aois.</p>

<p><strong>Céim 1</strong></p>

<p>Ríomh an ‘ráta barúlach pinsin’ atá ag Mary. Is éard atá ann ná
ráta an Phinsin Stáit (Ranníocach) a bheadh Mary i dteideal a fháil dá
ndéanfaí a ranníocaíochtaí ar fad a mheasúnú mar ranníocaíochtaí
Éireannacha. Chun an ráta barúlach pinsin a fháil, ríomh líon iomlán na
ranníocaíochtaí ar fad atá ag Mary (idir ranníocaíochtaí eachtracha agus
ranníocaíochtaí Éireannacha) agus roinn é faoi líon na mblianta a
d’oibrigh sí in Éirinn agus thar lear.</p>

<p>Líon iomlán na ranníocaíochtaí inmheasúnaithe ar fad atá ag Mary: 600
+ 1200 = 1,800 ranníocaíocht</p>

<p>Líon iomlán na mblianta a oibríodh: 11 bhliain in Éirinn agus 23 bliain
i Stát Aontaithe Mheiriceá = 34 bliain</p>

<p>Líon iomlán na ranníocaíochtaí roinnte faoi líon na mblianta a
oibríodh: 1800 ÷ 34 = 52.9</p>

<p>Is é meánlíon na ranníocaíochtaí bliantúla atá ag Mary ná 52.9.</p>

<p>Is ionann an ráta barúlach pinsin atá ag Mary agus an t-uasráta toisc go
bhfuil ranníocaíocht bhliantúil ar an meán de 52.9 aici. Tá sé seo níos
airde ná an 48 ranníocaíocht bhliantúil ar an meán a theastaíonn chun an
Pinsean Stáit (Ranníocach) uasta a fháil.</p>

<p>Dá bhrí sin is ionann a ráta barúlach pinsin agus ráta uasta an Phinsin
Stáit (Ranníocach) de €230.30.</p>

<p><a href="http://www.welfare.ie/en/Pages/Payments-for-retired-or-older-people.aspx">Faigh
amach cad é ráta an Phinsin Stáit (Idirthréimhseach) bunaithe ar
mheánlíon do ranníocaíochtaí bliantúla</a>.</p>

<p><strong>Céim 2</strong></p>

<p>Ansin cuir an fhoirmle seo a leanas i bhfeidhm: (A x B) ÷ C = ráta an
Phinsin Stáit (Ranníocach)</p>

<p>A = an ráta barúlach pinsin</p>

<p>B = líon na ranníocaíochtaí Éireannacha</p>

<p>C = líon iomlán na ranníocaíochtaí (Éireannacha agus eachtracha)</p>

<p>Tógann tú an figiúr don ráta barúlach pinsin agus déanann tú é a
iolrú faoi líon iomlán na ranníocaíochtaí Éireannacha (B):</p>

<p>€230.30 x 600 = €138,180</p>

<p>Ansin déan €138,180 a roinnt faoi líon iomlán na ranníocaíochtaí
Éireannacha agus Meiriceánacha a ríomhamar níos luaithe mar 1800:</p>

<p>€138,180 ÷ 1800 = €76.76</p>

<p><strong>Is é an ráta Pinsin Stáit (Idirthréimhseach) atá ag Mary ná
€76.76.</strong></p>
<!--this is the section that produces "Useful resources" in the box on the right-hand side. Below is an example.
	<div id="useful_resources">
      <ul>
	<li>
	  <a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
	</li>
	
      </ul>
    </div>
	-->
</html>
