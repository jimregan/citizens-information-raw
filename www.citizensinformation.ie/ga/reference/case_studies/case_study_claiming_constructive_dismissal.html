<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cás-Staidéar: éileamh i ndáil le dífhostú inchiallaithe
</title>
    
    <meta name="description" content="D&#39;fhág fostaí a gcuid oibre agus rinne sí éileamh ar dhífhostú inchiallaithe. Ní mór dí a chruthú go seastar a n-éirí as chun bua le haghaidh a gcás dífhostú éagórach a fháil.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cás-Staidéar: éileamh i ndáil le dífhostú inchiallaithe</h1>
	
<ul class="anchorlinks"></ul>
<div>
<p>D'oibrigh Jean mar bhainisteoir limistéir i gcomhlacht ar feadh 10 mbliana.
D'oibrigh Brian mar chuntasóir an chomhlachta. Chuaigh Jean ar shaoire
mháithreachais 3 bliana ó shin agus tar éis di filleadh ar an obair, fuair
sí go raibh mórán dá cuid freagrachtaí á mbaint uaithi go mall agus á
thabhairt do Bhrian. D'éiligh Jean go raibh a staid oibre dofhulaingthe.</p>

<p>Rinne sí teagmháil lena bainisteoir chun gearán a dhéanamh agus
cinntíodh léi go n-aistreofaí na freagrachtaí ar ais chuici go luath agus
go bhfillfeadh a staid oibre mar a bhí. Nuair nach raibh aon fheabhas ar an
staid oibre, scríobh sí chuig an mbainisteoir arís. Dúirt a litir mura
bhfaigheadh sí freagra laistigh de 7 lá ag dearbhú go raibh a cuid
feidhmeanna agus freagrachtaí mar bhainisteoir limistéir mar a bhí cheana,
go measfadh sí í féin dífhostaithe go hinchiallaithe agus go bhfágfadh sí
a fostaíocht.</p>

<p>Rinne Jean ansin éileamh i ndáil le dhífhostú inchiallaithe in aghaidh a
fostóir. Rinne an Binse Achomhairc Fostaíochta cinneadh gur cheap an
comhlacht Brian mar chomhbhainisteoir limistéir gan comhairliú le nó fógra
a thabhairt do Jean agus tá an iompar seo tar éis an ghaolmhaireacht muiníne
agus iontaoibhe idir í féin agus an comhlacht a lagú go mór. Fuair an Binse
go raibh sé réasúnta go bhfuair sí gur baineadh an bonn den mhuinín agus
iontaoibh inti. Theip ar an stiúrthóir bainistíochta cumarsáid léi chun
cinntiú léi faoina staid oibre agus gaolmhaireacht mhuiníne agus iontaoibhe
a chothabháil. Thug an t-iompar seo le fios nach raibh sé ar intinn ag an
gcomhlacht cloí le téarmaí an chonartha s'aici mar bhainisteoir limistéir.
Dá bhrí sin, bhí sí i dteideal críoch a chur lena cuid fostaíochta toisc
iompar an fhostóra s'aici agus bhí sí dífhostaithe go hinchiallaithe.</p>
</html>
