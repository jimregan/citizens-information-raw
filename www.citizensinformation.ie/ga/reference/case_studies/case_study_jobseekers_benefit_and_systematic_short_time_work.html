<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Sochar Cuardaitheora Poist agus obair ghearr-ama chórasach
</title>
    
    <meta name="description" content="Is staidéar cáis é seo le taispeáint duit conas an méid ama a fhéadfaidh oibrí gearr-ama córasach Sochar Cuardaitheora Poist a fháil.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Sochar Cuardaitheora Poist agus obair ghearr-ama chórasach</h1>
	
<ul class="anchorlinks"></ul>
<div>
<p>Tá Michael ag obair sa chuideachta chéanna le breis agus 10 mbliana. Bhí
deacrachtaí ag an gcuideachta agus rinneadh laghdú <strong>sealadach</strong>
12 mhí ó shin ar líon na laethanta a oibríonn gach fostaí sa tseachtain.
Laghdaíodh iad ó 5 lá go 3 lá. Nuair a tharla sé sin chuaigh Michael go
dtí a Oifig Leasa Shóisialaigh áitiúil áit a ndearnadh measúnú air ó
thaobh Sochar Cuardaitheora Poist.</p>

<p>De bhrí gur laghdaíodh laethanta oibre Michael go sealadach ó 5 lá sa
tseachtain go 3 lá sa tseachtain measadh gur oibrí gearr-ama córasach é
agus tugadh dhá chúigiú d’uasmhéid an tSochair Cuardaitheora Poist dó i
gcomhair an dá lá a raibh sé dífhostaithe. </p>

<p>Tá <a shape="rect" href="/ga/social_welfare/social_welfare_payments/unemployed_people/jobseekers_benefit.html">Sochar
Cuardaitheora Poist</a> á fháil ag Michael anois agus is mian leis a fháil
amach cén t-achar eile a fhéadfaidh sé leanúint air ag fáil an tSochair
sin. </p>

<p><strong>Freagra</strong> </p>

<p>Tá roinnt tosca ann a chinntíonn an t-achar is féidir le duine Sochar
Cuardaitheora Poist a éileamh, agus ós rud é go bhfuil breis agus 260 <a shape="rect" href="/ga/social_welfare/irish_social_welfare_system/social_insurance_prsi/social_insurance_classes.html">ranníocaíocht
ÁSPC</a> déanta ag Michael tá sé i dteideal Sochar Cuardaitheora Poist a
fháil ar feadh 312 lá. Níl ach 2 lá Sochair in aghaidh na seachtaine á
éileamh aige. Má roinntear 312 ar líon na laethanta a éilíonn sé Sochar
Cuardaitheora Poist gach seachtain gheobhaimid líon iomlán na seachtainí a
bhféadfaidh sé an Sochar sin a éileamh. </p>

<p>312 ÷ 2 = 156 seachtain </p>

<p>Ciallaíonn sé sin go bhféadfaidh sé an Sochar a éileamh ar feadh 156
seachtain nó trí bliana. Ní féidir a rá gur tréimhse gearr é trí bliana
agus tá Michael á mheas faoi láthair amhail is dá mbeadh sé ligthe chun
siúil ón obair go sealadach .i. go bhfuil sé ina oibrí gearr-ama córasach.
</p>

<p>Déanfaidh an Roinn Coimirce Sóisialaí athmheasúnú ar éileamh oibrí
gearr-ama córasaigh ar Shochar Cuardaitheora Poist má leanann sé ar aghaidh
ar feadh tréimhse fada. Más rud é go measann an Roinn nach dócha go
bhfillfidh sé ar obair lánaimseartha leis an gcuideachta sin sa
ghearrthéarma, déanfar athmheasúnú air mar oibrí páirtaimseartha agus
beidh air coinníollacha maidir le Sochar Cuardaitheora Poist a shásamh le
leanúint ar aghaidh á fháil. </p>

<p>Is í an tslat tomhais a úsáideann an Roinn ná seachtain fostaíochta 5
lá i gcomhair obair ghearr-ama agus seachtain fostaíochta 6 lá i gcás obair
pháirtaimseartha. Má dhéantar Michael a athmheasúnú mar oibrí
páirtaimseartha, agus má leanann sé ar aghaidh ag obair 3 lá na seachtaine
dá fhostóir, measfar é a bheith dífhostaithe 3 lá as 6 lá de réir
rialacha na Roinne (ciallaíonn sé go gcríochnóidh a héileamh SCP níos
luaithe.</p>

<p>Bhí Sochar Cuardaitheora Poist á fháil ag Michael le 12 mhí anuas (52
seachtain) ó thaobh obair ghearr-ama chórasach. Le fáil amach cén mhéid
lá Sochar Cuardaitheora Poist atá úsáidte aige go dtí seo níl le déanamh
ach líon na laethanta a fhaigheann sé an Sochar gach seachtain a mhéadú
faoi líon na seachtainí a bhfuil sé éilithe aige. </p>

<p>2 x 52 = 104 </p>

<p>Tá 104 lá dá chuid Sochar Cuardaitheora Poist úsáidte aige. </p>

<p>Le fáil amach cén mhéid lá dá Shochar Cuardaitheora Poist atá fágtha
aige dealaigh an méid lá atá úsáidte aige (104 lá) ón líon is airde
laethanta a d’fhéadfadh sé a éileamh (312 lá). </p>

<p>312 – 104 = 208 lá </p>

<p>Ciallaíonn sé sin go bhfuil 208 lá dá Shochar Cuardaitheora Poist
fágtha aige. </p>

<p>Má dhéantar é a athmheasúnú mar oibrí páirtaimseartha, agus má
leanann sé ar aghaidh leis an leagan amach oibre atá aige, agus má bhíonn
sé incháilithe chun Sochar Cuardaitheora Poist a bheith aige beidh sé i
dteideal an sochar sin a fháil ar feadh 208 lá eile. Roinn 208 ar líon na
laethanta a éilíonn sé Sochar Cuardaitheora Poist gach seachtain le fáil
amach líon iomlán na seachtainí a bhféadfaidh sé an Sochar sin a éileamh.
</p>

<p>208 ÷ 3 = thart ar 69 seachtain <br></p>
</html>
