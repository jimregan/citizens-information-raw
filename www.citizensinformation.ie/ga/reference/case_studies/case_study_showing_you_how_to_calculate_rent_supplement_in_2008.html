<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cás-staidéar: Forlíonadh Cíosa a Ríomh
</title>
    
    <meta name="description" content="Seo sampla a thaispeánann conas Forlíonadh Cíosa a ríomh in 2014.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cás-staidéar: Forlíonadh Cíosa a Ríomh</h1>
	
<ul class="anchorlinks"></ul>
<div>
<h3>Is sampla é seo a léiríonn conas a ríomhtar Forlíonadh Cíosa in
2015</h3>

<h2>Cás-staidéar</h2>

<p>Tá 2 leanaí atá 6 bliana d’aois agus 12 bhliain d’aois ag Susan agus
Paul. Tá Paul dífhostaithe le 1 bhliain ach tá obair faighte aige le
déanaí agus tosóidh sé a phost lánaimseartha nua i gceann cúpla
seachtain. An glanioncam a bheidh aige ón obair ná €440 gach seachtain.</p>

<p>Bhí Susan ag fáil Liúntais do Chúramóirí ar leathráta toisc go raibh
Paul ag fáil Sochar Cuardaitheora Poist agus ag éileamh di mar aosach
cleithiúnach. Gheobhaidh sí an Liúntas do Chúramóirí ag an ráta iomlán
nuair a fhilleann Paul chun na hoibre. Ní bhfaighidh sí aon mhéaduithe dá
leanaí mar go bhfuil ioncam Paul níos mó ná €400 sa tseachtain. Tá a
leanbh atá 6 bliana d'aois ag fáil Liúntas Cúram Baile. An t-aon ioncam
eile atá acu ná ó Shochar Linbh. Mar sin féin, féadfaidh siad iarratas a
dhéanamh freisin ar Fhorlíonadh ar Ioncam Teaghlaigh nuair a thosaíonn Paul
ag obair.</p>

<p>Teastaíonn ó Susan a fháil amach an gcoinneoidh siad cuid ar bith den
Fhorlíonadh Cíosa nuair a thosaíonn Paul ag obair.</p>

<p>Is ionann a gcíos agus €950 sa mhí, méid atá laistigh den teorainn le
haghaidh a gceantair. Mheas a n-údarás áitiúil go bhfuil siad ina lánúin
a bhfuil tithíocht de dhíth orthu faoin Scéim um Chóiríocht ar Cíos le
gur féidir leo a bhForlíonadh Cíosa a choinneáil agus Paul i mbun
fostaíocht lánaimseartha.</p>

<h2>Céim 1: <em>Ollioncam seachtainiúil inmheasúnaithe</em> an teaghlaigh ó
gach foinse a ríomh</h2>

<table border="1"><col><col><tbody><tr><td><strong>Foinse ioncaim</strong></td>
      <td><strong>Méid</strong></td>
    </tr><tr><td>Ioncam inmheasúnaithe ó fhostaíocht</td>
      <td>€440</td>
    </tr><tr><td>Liúntas do Chúramóirí</td>
      <td>€204</td>
    </tr><tr><td>Forlíonadh ar Ioncam Teaghlaigh</td>
      <td>€25.20</td>
    </tr><tr><td><em>Ollioncam seachtainiúil inmheasúnaithe</em></td>
      <td><strong>€669.20</strong></td>
    </tr></tbody></table><p>Tabhair faoi deara nach gcuirtear Sochar Linbh agus Liúntas Cúram Baile
san áireamh mar ioncam. Chomh maith leis sin, d’fhéadfadh Susan Liúntas
Cúraim Sosa a fháil i mí an Mheithimh ón Roinn Coimirce Sóisialaí. Ní
chuirtear an Liúntas Cúraim Sosa san áireamh mar ioncam.</p>

<h2>Céim 2: D’<em>ioncam de bhreis ar an ráta Liúntais Leasa
Fhorlíontaigh (SWA)</em> a fháil amach</h2>

<p>D’fhonn é sin a dhéanamh, bain an neamhaird os cionn 65 bliain d’aois,
an neamhaird do Chúramóirí, costais taistil, ÁSPC agus an <a href="../checklists/checklist_swa_rates_for_rent_supplement.html">Ráta SWA
atá oiriúnach do do thosca</a> as d’ollioncam inmheasúnaithe chun
d’<em>ioncam de bhreis ar an ráta SWA</em> a fháil amach.</p>

<table border="1"><col><col><tbody><tr><td>Ollioncam seachtainiúil inmheasúnaithe (féach <strong>Céim
        1</strong>)</td>
      <td>€669.20</td>
    </tr><tr><td>Lúide neamhaird do Chúramóirí*</td>
      <td>-€79.20</td>
    </tr><tr><td>Lúide ÁSPC (4% de €440)</td>
      <td>-€17.60</td>
    </tr><tr><td>Lúide an ráta SWA atá oiriúnach do lánúin ag a bhfuil 2
      leanaí</td>
      <td>-€370.40</td>
    </tr><tr><td><em>Ioncam de bhreis ar an ráta SWA</em></td>
      <td>€202</td>
    </tr></tbody></table><p>*Ní chuirtear san áireamh méid an Liúntais do Chúramóirí (CA) atá á
íoc os cionn an ráta SWA don chúramóir. Is é an ráta SWA atá oiriúnach
don chúramóir an Méadú do Dhuine Fásta Cáilithe (más lánúin sibh) nó
an ráta pearsanta (más duine singil thú).</p>

<p>Tá Susan ina cónaí le Paul, a páirtnéir. Dealaítear an ráta SWA do
dhuine fásta cáilithe óna Liúntas do Chúramóirí agus ní chuirtear an
chuid atá fágtha san áireamh.</p>

<p>Liúntas do Chúramóirí: €204</p>

<p>Lúide IQA: <u>€124.80</u></p>

<p><strong>Is é €79.20 an neamhaird do Chúramóirí atá ag
Susan</strong></p>

<h2>Céim 3: An <em>neamhaird Ioncaim Bhreise</em> a ríomh</h2>

<table border="1"><col><col><tbody><tr><td>Ioncam breise = <strong>(A+B) - C</strong></td>
      <td><strong>Ioncam</strong></td>
    </tr><tr><td><strong>A</strong> = Ollioncam ó: 
        <ul><li>Obair lánaimseartha nó pháirtaimseartha</li>
          <li>Forlíonadh ar Ioncam Teaghlaigh</li>
        </ul></td>
      <td>€440 

        <p>€25.20</p>
      </td>
    </tr><tr><td><strong>Iomlán A:</strong></td>
      <td>€465.20</td>
    </tr><tr><td><strong>B</strong> = ioncam inmheasúnaithe ó fhoinsí eile 
        <ul><li>Liúntas/Sochar do Chúramóirí</li>
          <li>Dealaigh an neamhaird do Chúramóirí (Dealaigh IQA an ráta SWA
            ón íocaíocht iarbhír do chúramóirí)</li>
        </ul></td>
      <td>€204 

        <p>-€79.20</p>
      </td>
    </tr><tr><td><strong>Iomlán B:</strong></td>
      <td>€124.80</td>
    </tr><tr><td><strong>C</strong> = ráta SWA d’imthosca teaghlaigh</td>
      <td>€370.40</td>
    </tr><tr><td><strong>Iomlán C:</strong></td>
      <td></td>
    </tr><tr><td>(A+B) – C = Ioncam Breise</td>
      <td>€219.60</td>
    </tr><tr><td>Dealaigh ÁSPC, ranníocaíochtaí pinsin, leanúnachas ioncaim</td>
      <td>-€17.60</td>
    </tr><tr><td><em>Ioncam Breise a dtabharfar neamhaird air</em></td>
      <td>€202</td>
    </tr><tr><td>Más rud é go bhfuil <em>Ioncam Breise a dtabharfar neamhaird
        air</em> níos lú ná nó cothrom le €75, is é an figiúr sin an
        neamhaird Ioncaim Bhreise. 

        <p>Mura bhfuil sé sin amhlaidh, déan an ríomh seo:</p>
      </td>
      <td></td>
    </tr><tr><td>Dealaigh €75</td>
      <td>-€75</td>
    </tr><tr><td><strong>Fo-iomlán</strong></td>
      <td>€127</td>
    </tr><tr><td>25% den fho-iomlán</td>
      <td>€31.75</td>
    </tr><tr><td>Cuir €75 le 25% den fho-iomlán chun an <em>neamhaird Ioncaim
        Bhreise a fháil</em></td>
      <td>€106.75</td>
    </tr></tbody></table><h2>Céim 4: Dealaigh an <em>neamhaird Ioncaim Bhreise ó d’ioncam de bhreis
ar an ráta SWA</em> (an figiúr ag deireadh Chéim 2). Is é an figiúr seo do
<em>ranníocaíocht ó acmhainn</em>.</h2>

<p>Ioncam de bhreis ar an ráta SWA: €202</p>

<p>Lúide an neamhaird Ioncaim Bhreise: €106.75</p>

<p><em>Ranníocaíocht ó acmhainn</em>: €95.25</p>

<h2>Céim 5: Do <em>ranníocaíocht sheachtainiúil iomlán i leith cíosa</em>
a aimsiú trí do <em>ranníocaíocht ó acmhainn</em> a chur le
d’<em>íos-Ranníocaíocht Teaghlaigh</em>.</h2>

<p>Ranníocaíocht ó acmhainn: €95.25</p>

<p>Móide an Íos-ranníocaíocht Teaghlaigh: €40</p>

<p><em>Ranníocaíocht sheachtainiúil iomlán i leith cíosa:</em>
€135.25</p>

<p>Ní mór duit íos-ranníocaíocht a íoc i leith do chíosa de bhreis ar
aon ioncam inmheasúnaithe. Is é sin €30 do dhuine singil agus €40 do
lánúin. Féadfar an íos-ranníocaíocht sin a mhéadú ag brath ar líon na
mball teaghlaigh neamhchleithiúnach atá ag fáil íocaíochtaí leasa
shóisialaigh. Sa chás seo, is é €40 an íos-ranníocaíocht teaghlaigh.</p>

<h2>Céim 6: D’íocaíocht Forlíonadh Cíosa a fháil trí do
<em>ranníocaíocht sheachtainiúil iomlán i leith do chíosa</em> a dhealú
ó do chíos seachtainiúil.</h2>

<p>Tá Susan agus Paul ag íoc €950 sa mhí as cóiríocht.</p>

<p>D’fhonn figiúr an chíosa sheachtainiúil a fháil, iolraigh €950 faoi
12 agus roinn ar 52.</p>

<p>Cíos míosúil €950 x 12 ÷ 52 = €219.23</p>

<p>Cíos seachtainiúil: €219.23</p>

<p>Lúide ranníocaíocht sheachtainiúil iomlán Susan agus Paul i leith
cíosa: €135.25</p>

<p><strong>Gheobhaidh Susan agus Paul Forlíonadh Cíosa Seachtainiúil atá
cothrom le €83.95</strong></p>
</html>
