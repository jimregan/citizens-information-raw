<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cás-Staidéar: Cabhrú le costais scoile do theaghlach
</title>
    
    <meta name="description" content="Liúntas agus deontais chun cabhrú lena costais scoile">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cás-Staidéar: Cabhrú le costais scoile do theaghlach</h1>
	
<ul class="anchorlinks"></ul>
<div>
<p>Is tuismitheoir singil í Máire le triúr leanaí in aois 14, 10 agus 7.
Gach bliain bíonn mórchostas ag baint leis na héidí agus leabhair scoile
dá leanaí. Teastaíonn uaithi a fháil amach an bhfuil sí i dteideal an
Liúntais Éadaí agus Coisbhirt don Scoilbhliain Nua agus an bhfuil aon
deontais eile ann chun cabhrú le costas na scolaíochta. Ní fhaigheann sí
aon chothabháil óna hiarpháirtí di féin nó do na leanaí. Faigheann sí
Íocaíocht um Theaghlach Aontuismitheora agus faigheann sí €90 sa
tseachtain ó obair pháirt-aimseartha. Tá cárta leighis aici chomh maith.</p>

<p>Toisc go bhfuil sé ar íocaíocht leasa shóisialaigh, tá sí i dteideal
an Liúntais Éadaí agus Coisbhirt don Scoilbhliain Nua chomh fada agus go
bhfuil a hioncam faoi bhun leibhéal áirithe. Cuimsíonn ioncam seachtainiúil
Mháire a hÍocaíocht um Theaghlach Aontuismitheora de €282.40 agus a cuid
tuillimh de €90, sin €372.40 san iomlán. Is é an teorainn sheachtainiúil
ioncaim do thuismitheoir singil le triúr leanaí maidir leis an Liúntas
Éadaí agus Coisbhirt don Scoilbhliain Nua ná €477.70 ( 2017). Cáilíonn
Máire d'íocaíocht mar sin do gach duine dá leanaí. Ó Meitheamh 2017
gheobhaidh sí €200 dá leanbh is sine agus €100 do gach duine de na
leanaí níos óige, sin €400 san iomlán. Ba chóir di iarratas a dhéanamh
sa samhradh roimh thús na scoilbhliana.</p>

<p>D'fhéadfadh sí a bheith i dteideal íocaíochta chomh maith chun cabhrú
le costas na leabhar scoile. Ba chóir di ceist a chur ar na príomhoidí i
scoileanna na leanaí faoin méid seo.</p>

<p>Beidh a hiníon ag déanamh an Teastais Shóisearaigh an bhliain seo
chugainn. Ní bheidh dualgas ar Mháire táille an scrúdaithe a íoc toisc go
bhfuil cárta leighis aici. </p>
</html>
