<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cás-staidéir: Rogha a dhéanamh idir an deontas cothaithe agus an
  Liúntas um Fhilleadh ar an Oideachas.
</title>
    
    <meta name="description" content="Trí chás-staidéar ina ndéantar scagadh ar na roghanna atá ar fáil do dhaoine a fhaigheann Liúntas do Lucht Cuardaigh Fostaíochta, Íocaíocht do Theaghlach Aon-Tuismitheora agus Liúntas Míchumais.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cás-staidéir: Rogha a dhéanamh idir an deontas cothaithe agus an
  Liúntas um Fhilleadh ar an Oideachas.</h1>
	
<ul class="anchorlinks"></ul>
<div>
<h2 style="BORDER-BOTTOM: medium none; BORDER-LEFT: medium none; BORDER-TOP: medium none; BORDER-RIGHT: medium none">Sa
chás-staidéar seo breathnaítear ar na roghanna atá ar fáil do dhaoine a
fhaigheann Liúntas do Lucht Cuardaigh Fostaíochta, Íocaíocht do Theaghlach
Aon-Tuismitheora agus Liúntas Míchumais.</h2>

<h3 style="BORDER-BOTTOM: medium none; BORDER-LEFT: medium none; BORDER-TOP: medium none; BORDER-RIGHT: medium none">Tá
Liúntas do Lucht Cuardaigh Fostaíochta á fháil ag Anne le 9 mí anuas agus
tá sí ag tosú ar chúrsa lánaimseartha breisoideachais ag an dara
leibhéal:</h3>

<p>Ní féidir le Anne Liúntas do Lucht Cuardaigh Fostaíochta (LLCF) a fháil
agus freastal go lánaimseartha ar oideachas. Ba cheart di cur isteach ar an
Liúntas um Fhilleadh ar an Oideachas (LFO). Gheobhaidh sí an LFO ar an ráta
céanna an Liúntais do Lucht Cuardaigh Fostaíochta agus féadfaidh sí aon
sochar tánaisteach atá á fháil aici faoi láthair a choinneáil. Ní
bhfaighidh sí deontas cothaithe mar aon le LFO, ach bheadh sí níos fearr as
ó thaobh airgid de an LFO a fháil ná mar a bheadh sí ag fáil an deontais
chothaithe amháin. </p>

<p>Má tá cúrsa Iar-Ardteistiméireachta (PLC) á dhéanamh ag Anne, agus má
tá an BTEA á fháil ag Anne, tá sí díolmhaithe ón muirear nua
rannpháirtithe mac léinn (€200). B’fhéidir go gcaithfidh sí muirear
cúrsa a íoc le haghaidh leabhar, táillí agus costais eile. </p>

<p>Má fhaigheann sí an BTEA le haghaidh saghas cúrsa eile (mar shampla,
cúrsa tríú leibhéal) beidh uirthi iarratas a dhéanamh chuig SUSI le fáil
amach an bhfuil sí incháilithe don chomhábhar táillí an deontas mac léinn
a áirítear ranníocaíocht na mac léinn agus táillí teagaisc/costas turas
ríthábhachtach allamuigh.</p>

<p></p>

<h3 style="BORDER-BOTTOM: medium none; BORDER-LEFT: medium none; BORDER-TOP: medium none; BORDER-RIGHT: medium none">Tá
Íocaíocht do Theaghlach Aon-Tuismitheora ag Peter le 3 bliana anuas agus tá
sé ag tosú ar chúrsa lánaimseartha ardoideachais ag an tríú
leibhéal:</h3>

<p>Tá Íocaíocht do Theaghlach Aon-Tuismitheora ag Peter, rud a chiallaíonn
go bhfuil dhá rogha aige agus go gcaithfidh sé a dhéanamh amach cé acu a
thabharfaidh an t-ioncam is airde dó. </p>

<p>1. Feadfaidh Peter an Íocaíocht do Theaghlach Aon-Tuismitheora atá á
fáil aige a choinneáil agus deontas cothaithe a fháil. Má roghnaíonn sé
é sin a dhéanamh leanfaidh sé air ag fáil na hÍocaíochta do Theaghlach
Aon-Tuismitheora ar an ráta reatha agus gheobhaidh sé an deontas cothaithe.
Caillfidh sé aon sochar tánaisteach atá á fháil aige, áfach, mar
Fhorlíonadh Cíosa nó Fhorlíonadh Ús Morgáiste. Más rud é go bhfuil sé
ag teacht go deireadh a theidlíochta i leith na hÍocaíochta do Theaghlach
Aon-Tuismitheora, ba thairbhí dó an Liúntas um Fhilleadh ar an Oideachas a
bheith aige toisc go n-íocfar é sin ar feadh tréimhse a chúrsa. </p>

<p>2. Féadfaidh Peter aistriú ón Íocaíocht do Theaghlach Aon-Tuismitheora
atá á fáil aige go dtí an Liúntas um Fhilleadh ar an Oideachas (LFO). Má
thograíonn sé é sin a dhéanamh, ní bhfaighidh sé deontas cothaithe.
Gheobhaidh sé an LFO ar an ráta céanna na hÍocaíochta do Theaghlach
Aon-Tuismitheora agus féadfaidh sé aon sochar tánaisteach atá á fháil
aige faoi láthair a choinneáil. </p>

<p>Beidh air iarratas a dhéanamh fós chuig SUSI, agus úsáid á baint as an
bhfoirm i gcomhair deontas cothaithe, le fáil amach an bhfuil sé incháilithe
an táille sheirbhísí mac léinn agus na táillí teagaisc a bheith íoctha
dó. </p>

<h3 style="BORDER-BOTTOM: medium none; BORDER-LEFT: medium none; BORDER-TOP: medium none; BORDER-RIGHT: medium none">Tá
Liúntas Míchumais á fháil ag Maria le roinnt blianta anuas agus tá sí ag
tosú ar chúrsa lánaimseartha ardoideachais ag an tríú leibhéal:</h3>

<p>Tá Liúntas Míchumais á fháil ag Maria, rud a chiallaíonn go bhfuil
dhá rogha aici agus go gcaithfidh sí a dhéanamh amach cé acu a thabharfaidh
an t-ioncam is airde di. </p>

<p>1. Feadfaidh Maria an Liúntas Míchumais atá á fháil aici a choinneáil
agus deontas cothaithe a fháil. Má thograíonn sí é sin a dhéanamh
leanfaidh sí uirthi ag fáil an Liúntais Mhíchumais ar a ráta reatha.
Caillfidh sí aon sochar tánaisteach atá á fháil aici, áfach, mar
Fhorlíonadh Cíosa nó Forlíonadh Ús Morgáiste. D’fhéadfadh tionchar a
bheith ag ioncam a tuismitheoirí ar mhéid an deontais chothaithe a gheobhaidh
sí má tá sí ina cónaí sa bhaile. Mar gheall air sin, d’fhéadfadh sí
deontas cothaithe laghdaithe a fháil, nó b’fhéidir nach bhfaigheadh sí
ach íocaíocht na Táille Seirbhísí Mac Léinn, nó b’fhéidir nach
bhfaigheadh sí ceachtar acu. Caithfidh sí a chur in iúl don Rannóg
Liúntais Mhíchumais sa Roinn Coimirce Sóisialaí go bhfuil sí ag tosú ar
chúrsa staidéir. </p>

<p>2. Féadfaidh Maria aistriú ón Liúntas Míchumais atá á fháil aici go
dtí an Liúntas um Fhilleadh ar an Oideachas (LFO). Má thograíonn sí é sin
a dhéanamh agus má tá sí incháilithe chun an LFO a fháil ní bhfaighidh
sí deontas cothaithe. Gheobhaidh sí an LFO ar an ráta céanna an Liúntais
Mhíchumais agus féadfaidh sí aon sochar tánaisteach atá á fháil aici
faoi láthair a choinneáil. </p>

<p>Beidh uirthi iarratas a dhéanamh fós chuig SUSI, agus úsáid á baint as
an bhfoirm i gcomhair deontas cothaithe, le fáil amach an bhfuil sí
incháilithe chun táille sheirbhísí mac léinn agus chun na táillí
teagaisc a bheith íoctha di.</p>
</html>
