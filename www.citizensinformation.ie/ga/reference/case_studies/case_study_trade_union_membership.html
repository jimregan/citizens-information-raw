<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cás-staidéar: Ballraíocht ceardchumainn
</title>
    
    <meta name="description" content="Sampla a léiríonn conas is féidir le duine atá dífhostaithe toisc gníomhaíocht cheardchumainn éileamh a dhéanamh ar dhífhostú éagórach.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cás-staidéar: Ballraíocht ceardchumainn</h1>
	
<ul class="anchorlinks"></ul>
<div>
<p>Tá Gerry ag obair go páirtaimseartha (10 n-uaire in aghaidh na seachtaine)
le 6 mhí anuas i mbialann mearbhia. Socraíonn sé ballraíocht a ghlacadh le
<a shape="rect" href="/ga/employment/employment_rights_and_conditions/industrial_relations_and_trade_unions/trade_unions.html">ceardchumann</a>
toisc go bhfuil coinníollacha sa phost go dona. Níl duine ar bith de na
fostaithe eile i gceardchumann. Tá sé ag taispeáint faisnéise a fuair sé
ón gceardchumann do chomhghleacaí leis nuair a thagann a fhostóir isteach sa
bhialann mearbhia agus tugann sé faoi deara cad atá ar siúl ag Gerry. Ag
deireadh an lae oibre, deireann an fostóir le Gerry nach bhfuil a chuid
seirbhísí ag teastáil níos mó toisc titim ar chúrsaí éilimh. Cad iad na
cearta atá ag Gerry?</p>

<p>Tá níos lú ná bliain caite ag Gerry ag obair don fhostóir, agus faoi
ghnáthchúinsí ní bheadh sé ábalta éileamh a dhéanamh maidir le <a shape="rect" href="/ga/employment/unemployment_and_redundancy/dismissal/unfair_dismissal.html">dífhostú
éagórach</a>. Mar sin féin, ní bhaineann an riachtanas seo le dífhostú
toisc gníomhaíocht cheardchumainn. Is cosúil go bhfuil dífhostú Gerry
bainteach leis an bhfostóir ag fáil amach go raibh teagmháil aige le
ceardchumann. Tá cás láidir ag Gerry dá réir le cruthú gurb í seo cúis
an dífhostaithe agus ní titim ar chúrsaí éilimh.</p>

<p>Ba chóir do Gerry a iarratas ar dhífhostú éagórach ag eascairt ó
ghníomhaíocht cheardchumainn a thabhairt faoi bhráid an Choimisiúin um
Chaidreamh san Áit Oibre tríd an fhoirm ghearáin ar líne a úsáid á fáil
ar <a href="http://www.workplacerelations.ie/en/Referring-a-Dispute/Refer_a_Dispute_Make_a_Complaint/">workplacerelations.ie</a>.</p>
</html>
