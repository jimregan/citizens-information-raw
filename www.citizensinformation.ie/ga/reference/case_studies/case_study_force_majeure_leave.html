<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cás staidéar: saoire force majeure
</title>
    
    <meta name="description" content="Samplaí iad seo de dhá iarratas éagsúla i gcomhair saoire force majeure agus nár ceadaíodh ach ceann amháin acu. Diúltaíodh don dara iarratas toisc nach raibh aon teidlíocht ann faoin Acht um Shaoire do Thuismitheoirí 1998.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cás staidéar: saoire force majeure</h1>
	
<ul class="anchorlinks"></ul>
<div>
<p>Chuir Mary glaoch ar a fostóir ón mbaile ag rá go raibh a leanbh ab óige
go dona tinn leis an bhfliú. D’fhiafraigh sí an bhféadfadh sí 2 lá shaor
ón obair a bheith aici le breathnú ina dhiaidh. D’fhiafraigh a fostóir di
ar mhian léi saoire bhliantúil a ghlacadh. Dúirt sí nár mhian ach gur
mhian léi saoire force majeure a ghlacadh ina áit sin. Bhí an fostóir
sásta leis sin ach dúirt nuair a d’fhillfeadh sí ar ais ag obair go mbeadh
uirthi iarratas a dhéanamh i scríbhinn i gcomhair na saoire force majeure a
bheadh glactha aici. </p>

<p>A luaithe agus a d’fhill sí ar an obair chuir sí iarratas i scríbhinn i
gcomhair an dá lá saoire force majeure agus bhreac sí síos a sonraí
pearsanta, an gaol a bhí aici lena leanbh, na dátaí agus an fáth a
b’éigean di saoire force majeure a ghlacadh. </p>

<p>Thart ar trí mhí ina dhiaidh sin fuair athair Mary bás go tobann agus
d’iarr Mary lá saor le dul chun na sochraide. Dúirt a fostóir léi go
gcaillfeadh sí lá pá dá rachadh sí chun na sochraide mura nglacfadh sí
cuid dá saoire bhliantúil. Shíl Mary go bhféadfadh sí saoire force majeure
a ghlacadh i gcomhair an lae sin toisc go gceadaíonn <a shape="rect" href="http://www.irishstatutebook.ie/1998/en/act/pub/0030/index.html">An tAcht
um Shaoire do Thuismitheoirí 1998</a> trí lá saoire force majeure ar a
mhéid in aon tréimhse 12 mhí. Dúirt a fostóir ar an drochuair nár bhain
saoire force majeure ach le breoiteacht bhaill teaghlaigh a raibh gaol gar ag
an té sin leis nó léi agus nár thug sé aon teidlíocht saoire a ghlacadh
mar gheall ar bhás gaol gar teaghlaigh. <br></p>
</html>
