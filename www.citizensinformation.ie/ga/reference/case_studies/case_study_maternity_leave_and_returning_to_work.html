<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cás-Staidéar ar shaoire mháithreachais agus filleadh ar an
  obair
</title>
    
    <meta name="description" content="Léiríonn an cás-staidéar seo gur gá duit nósanna imeachta ceart a leanúint nuair a fhilleann tú ar obair tar éis saoire mháithreachais.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cás-Staidéar ar shaoire mháithreachais agus filleadh ar an
  obair</h1>
	
<ul class="anchorlinks"></ul>
<div>
<p>Thóg Sheila saoire mháithreachais ach rinne sí dearmad cur in iúl dá
fostóir go raibh sé ar intinn aici filleadh ar an obair. Cheap sí go raibh a
fostóir ar an eolas go raibh sí ag filleadh ar ais toisc gur ghlaoigh sí
isteach chun na hoibre 2 mhí roimhe sin agus bhí sí cinnte go ndúirt sí
leo go raibh sí ag filleadh ar ais. Nuair a d'fhill sí cibé ar bith, dúirt
a fostóir léi go raibh duine eile curtha ina hionad agus diúltaíodh í a
thógáil ar ais. Dúirt an fostóir nár tugadh fógra scríofa ceart go raibh
sé ar intinn aici filleadh ar an obair. Bhí Sheila trína chéile ar fad ach
céard iad a cearta?</p>

<p><strong></strong>Tá dualgas uirthi de réir dlí fógra scríofa 4
seachtainí ar a laghad a thabhairt ag cur in iúl gur mian léi filleadh ar an
obair. Theip uirthi an méid seo a dhéanamh agus dá bhrí tá sí i
ngéar-dainséar a ceart filleadh ar an obair a chailliúint.</p>

<p>Ceadaíonn an dlí <a href="../../employment/enforcement_and_redress/rights_commissioner.html">breithneoir
an Choimisiúin um Chaidreamh san Áit Oibre</a> an tréimhse ama chun fógra a
thabhairt a leathnú má tá cúiseanna réasúnta gur teipeadh an fógra a
thabhairt ar an mbealach ceart. Tá an méid a chuimsíonn “cúiseanna
réasúnta” ag brath ar na fíricí i ngach cás. B'fhéidir nár tugadh
fógra mar shampla, toisc go raibh an leanbh an-bhreoite. Is cosúil go ndearna
Sheila dearmad an fógra a thabhairt nó gur chinn sí nach raibh riachtanas
leis tar éis caint lena fostóir. </p>

<p>Bheadh sé faoin mbreithneoir an Choimisiúin um Chaidreamh san Áit Oibre
an cinneadh a dhéanamh, sna cúinsí ar fad, an féidir ceachtar de na
cúiseanna seo a áireamh mar chúiseanna réasúnta gur theip uirthi an fógra
scríofa riachtanach a thabhairt.</p>

<p>Má bhí cinneadh déanta nach raibh aon chúiseanna réasúnta gur teipeadh
fógra a thabhairt, thógfaí é seo san áireamh mar sin i gcinneadh ar bith
maidir leis an gcás. Chiallódh sé seo go gcaillfeadh Sheila a ceart filleadh
ar an obair agus b'fhéidir nach bhfaighfí ach cúiteamh laghdaithe. An
polasaí is fearr d'fhostaí i gcónaí ná na riachtanais maidir le fógra a
leanúint go géar i gcónaí.</p>
</html>
