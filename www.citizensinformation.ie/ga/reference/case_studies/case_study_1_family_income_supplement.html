<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cás-Staidéar 1: Forlíonadh Ioncaim Teaghlaigh (FIT)
</title>
    
    <meta name="description" content="Déanann an cás-staidéar seo scagadh ar an gcaoi a dhéantar measúnú ar thuismitheoir aonair i leith Forlíonadh Ioncaim Teaghlaigh.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cás-Staidéar 1: Forlíonadh Ioncaim Teaghlaigh (FIT)</h1>
	
<ul class="anchorlinks"></ul>
<div>
<h3>Seo sampla a thaispeánann conas a ríomhtar ioncam i leith Forlíonadh
Ioncaim Teaghlaigh in 2017</h3>

<h3>Cás-staidéar</h3>

<p>Tá triúr leanaí ag Mary. Tá an leanbh is óige atá aici cúig bliana
d’aois. Tá íocaíocht do Theaghlach Aon-Tuismitheora á fáil aici agus
tairgeadh obair pháirtaimseartha di le déanaí. Má ghlacann sí leis an
bpost, beidh sí ag obair trí lá sa tseachtain agus tuillfidh sí €300. Ba
mhaith le Mary glacadh leis an bpost toisc go bhfuil a leanaí ar fad ar scoil
anois ach tuigeann sí go gcuirfear isteach ar a hÍocaíocht do Theaghlach
Aon-Tuismitheora. </p>

<p>An mbeadh Mary níos fearr as ó thaobh airgid de dá nglacfadh sí leis an
tairiscint oibre? Tá sí ina cónaí ina teach le 20 bliain anuas agus tá
morgáiste measartha beag aici. Faigheann sí íocaíocht chothabhála €80 in
aghaidh na seachtaine i leith a costais mhorgáiste, rud nach gcuireann isteach
ar a hÍocaíocht do Theaghlach Aon-Tuismitheora. Tá post páirtaimseartha ag
a hiníon is sine i siopa áitiúil. </p>

<p>Glanioncam seachtainiúil ó fhostaíocht (féach nóta 1) €300.00 </p>

<p><strong>Móide</strong> Glanioncam seachtainiúil ó fhéinfhostaíocht
€0.00 </p>

<p><strong>Móide</strong> Íocaíochtaí Leasa Shóisialaigh (Féach nóta 2)
€194.90 </p>

<p><strong>Móide</strong> Ioncam ó Phinsin ghairme €0.00 </p>

<p><strong>Móide</strong> Airgead Cothabhála a fhaightear €80.00 </p>

<p>Ioncam Iomlán €574.90</p>

<p>Is é an uasteorainn ioncaim don Fhorlíonadh Ioncaim Teaghlaigh (FIT) i
gcás teaghlaigh ina bhfuil triúr leanaí ná €713. Is é an difríocht idir
€713 agus €574.90 ná €138.10. 60% den difríocht €138.10 is
€82.86</p>

<p></p>

<p><strong>Gheobhaidh Mary íocaíocht FIT €83 gach seachtain (slánaithe
suas). </strong></p>

<p>Má ghlacann sí leis an bpost beidh ioncam iomlán €657.90 aici lena
n-áirítear FIT. </p>

<h3>Nóta 1</h3>

<p>Déantar glanioncam Mary ó fhostaíocht a mheasúnú i leith FIT, ach,
<strong>ní mheasúnaítear</strong> ioncam a hiníne toisc go bhfuil sí faoi
bhun 22 bliain d’aois agus in oideachas lánaimseartha. </p>

<h3>Nóta 2</h3>

<p>Má fhaigheann Mary €300 ó fhostaíocht, laghdófar a hÍocaíocht do
Theaghlach Aon-Tuismitheora go dtí €105.50. Gheobhaidh sí €29.80 freisin
do gach leanbh. </p>

<p><a shape="rect" href="/ga/social_welfare/social_welfare_payments/social_welfare_payments_to_families_and_children/one_parent_family_payment.html">Léigh
anseo chun tuilleadh eolais a fháil faoin gcaoi a dtéann ioncam ó
fhostaíocht i bhfeidhm ar d’Íocaíocht do Theaghlach
Aon-Tuismitheora</a>.</p>

<p></p>
</html>
