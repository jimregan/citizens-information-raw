<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cás-staidéar: Uaireanta oibre do dhaoine óga
</title>
    
    <meta name="description" content="Sampla d&#39;uaireanta oibre atá ceadaithe do chailín 14 bliana d&#39;aois.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cás-staidéar: Uaireanta oibre do dhaoine óga</h1>
	
<ul class="anchorlinks"></ul>
<div>
<p>Tá Lorraine 14 bliana d'aois agus d'oibrigh sí in ollmhargadh 6 uair in
aghaidh an lae ar feadh 3 lá na seachtaine le linn laethanta saoire an
tsamhraidh. Mar sin féin, nuair a d'iarr sí obair ar an úinéir le linn
laethanta saoire na Nollag, dúirt an t-úinéir go ndúradh di gan duine ar
bith faoi 16 a fhostú. Ní fhéadfadh í obair a thairiscint do Lorraine ar an
ábhar sin. An bhfuil an ceart ag úinéir an ollmhargaidh?</p>

<p>Tá úinéir an ollmhargaidh mícheart ag ceapadh nach féidir léi duine
atá an aois chéanna le Lorraine a fhostú. Is féidir léi í a fhostú chun
obair éadrom a dhéanamh, ach le linn laethanta saoire na scoile amháin. In
Éirinn, tá <a shape="rect" href="/ga/employment/starting_work_and_changing_job/young_people_at_work/hours_of_work_for_young_people.html">uaireanta
oibre do dhaoine óga</a> rialaithe ag <a shape="rect" href="http://www.irishstatutebook.ie/1996/en/act/pub/0016/index.html">An tAcht
um Chosaint Daoine Óga (Fostaíocht), 1996</a>. Is é an líon uaireanta ar a
mhéid in aghaidh an lae ná 7 n-uair an chloig, le seachtain oibre de 35 uair
an chloig ar a mhéid. Ba chóir do Lorraine sos 30 nóiméad a fháil tar éis
uasmhéid de 4 uair oibre. Ina theannta sin, ba chóir go mbeadh briseadh ón
obair ag Lorraine ar feadh 3 seachtaine ar a laghad le linn laethanta saoire an
tsamhraidh. Níor chóir iarraidh ar Lorraine oibriú idir 8in agus 8rn agus ba
chóir di sos dhá lá a fháil i dtréimhse 7 lá ar bith.</p>

<p>Sula bhfostaíonn sé/sí Lorraine, bá chóir d'úinéir an ollmhargaidh
cóip de theastas breithe Lorraine a fheiceáil agus toiliú scríofa
tuismitheora nó caomhnóra a bheith faighte. Caithfidh an t-úinéir taifead a
choinneáil chomh maith d'ainm iomlán Lorraine, dáta breithe, am tosaithe
agus críochnaithe gach lá, agus sonraí dá cuid íocaíochta. Ba chóir na
taifid seo a choinneáil ar feadh 3 bliana ar a laghad tar éis do Lorraine
críochnú ag obair san ollmhargadh. Ar deireadh, ba chóir don úinéir <a shape="rect" href="http://www.irishstatutebook.ie/1997/en/si/0003.html">achoimre den
reachtaíocht maidir le fostaíocht leanaí agus daoine óga</a> a léiriú san
áitreabh, agus na ceanglais dhlíthiúla maidir le téarmaí scríofa na
fostaíochta a shásamh.<br></p>
</html>
