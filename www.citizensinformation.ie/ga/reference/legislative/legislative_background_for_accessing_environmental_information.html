<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cúlra reachtach: Rochtain ar fhaisnéis comhshaoil
</title>
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cúlra reachtach: Rochtain ar fhaisnéis comhshaoil</h1>
	
<ul class="anchorlinks"></ul>
<div>
<p>Chun faisnéis comhshaoil a fháil, is féidir leat úsáid a bhaint as an
reachtaíocht maidir le <a shape="rect" href="/ga/government_in_ireland/national_government/standards_and_accountability/freedom_of_information.html">Saoráil
Faisnéise</a> nó as Rialacháin na gComhphobal Eorpach (Rochtain ar
Fhaisnéis maidir leis an gComhshaol) 2007 go 2011. Tá comhdhlúthú
neamhoifigiúil de na Rialacháin seo (<a href="http://www.irishstatutebook.ie/2007/en/si/0133.html">IR 133/2007</a>, <a href="http://www.irishstatutebook.ie/2011/en/si/0662.html">IR 662/2011</a> agus
<a href="http://www.irishstatutebook.ie/pdf/2014/en.si.2014.0615.pdf">IR
615/2014 (pdf)</a>) le fáil <a href="http://www.environ.ie/en/Legislation/Environment/Miscellaneous/FileDownLoad,30002,en.pdf">anseo
(pdf)</a>. </p>

<p>Tugann na Rialacháin seo feidhm don Treoir maidir le Rochtain Phoiblí ar
Fhaisnéis faoi Chúrsaí Comhshaoil, <a shape="rect" href="http://eur-lex.europa.eu/LexUriServ/LexUriServ.do?uri=CELEX:32003L0004:EN:HTML">Treoir
2003/4/CE</a>, a fhorálann go bhfuil ceart rochtana ag daoine aonair maidir le
faisnéis faoin gcomhshaol arna coinneáil ag údaráis phoiblí. Tá an Treoir
seo ar an gcéad cheann de dhá Threoir chun <a href="../../environment/environmental_law/aarhus_convention.html">Coinbhinsiún
Aarhus</a> (Coinbhinsiún UNECE maidir le Rochtain ar Fhaisnéis,
Rannpháirteachas an Phobail le linn Cinntí a Dhéanamh agus Rochtain ar
Cheartas i gCúrsaí Comhshaoil 1998) a chur i bhfeidhm. <a href="http://www.environ.ie/environment/aarhus-convention/aarhus-convention">Dhaingnigh
Éire Coinbhinsiún Aarhus</a> ar 20 Meitheamh 2012.</p>

<p>Leagann Coinbhinsiún Aarhus síos sraith rialacha bunúsacha chun
rannpháirtíocht na saoránach a spreagadh i gcúrsaí comhshaoil agus
forghníomhú dlí na timpeallachta a fheabhsú. Tugann sé <a href="../../environment/environmental_law/access_to_environmental_information.html">rochtain
don phobal ar fhaisnéis comhshaoil</a>, déanann sé foráil do
rannpháirtíocht i gcinntí comhshaoil, agus tugann sé deis don phobal
sásamh a lorg nuair a sháraítear dlí na timpeallachta. </p>

<p>Cheadaigh an tAE Coinbhinsiún Aarhus in 2005 (<a shape="rect" href="http://eur-lex.europa.eu/LexUriServ/LexUriServ.do?uri=CELEX:32005D0370:EN:HTML">Cinneadh
2005/370/CE ón gComhairle</a> an 17 Feabhra 2005).</p>

<p>Is í an dara Treoir a chuireann Coinbhinsiún Aarhus i bhfeidhm ná <a shape="rect" href="http://eur-lex.europa.eu/LexUriServ/LexUriServ.do?uri=CELEX:32003L0035:EN:HTML">Treoir
2003/35/CE</a> maidir le Rannpháirtíocht Phoiblí i leith Pleananna agus
Cláir Áirithe a bhaineann leis an gComhshaol a Tharraingt Suas. Baineann sí
seo le rannpháirtíocht phoiblí i ndéanamh cinntí. Foráiltear inti go
gcaithfidh ballstáit a chinntiú go bhfuil meicníochtaí i bhfeidhm chun
rannpháirtíocht an phobail i gcinntí comhshaoil a éascú. Faoi fhorálacha
na Treorach seo, tá baill den phobal i dteideal <a shape="rect" href="../../environment/environmental_law/judicial_review_in_planning_and_environmental_matters.html">achomharc
a dhéanamh i gcoinne cinntí ábhartha de chuid chomhlachtaí poiblí trí
athbhreithniú breithiúnach</a>.<br></p>
</html>
