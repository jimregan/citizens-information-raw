<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Rialúchán na soláthraithe seirbhísí chúram leanaí réamhscoile
  
</title>
    
    <meta name="description" content="Tá soláthróirí chúram páistí réamhscolaíochta in Éirinn rialaithe ag an dlí. Faigh eolas maidir le rialacha a bhaineann le naíonraí, naíolanna lae, creiseanna, feighlithe páistí agus soláthróirí seirbhíse eile.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Rialúchán na soláthraithe seirbhísí chúram leanaí réamhscoile
  </h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Forálann dlí i gcomhair rialúchán agus iniúchadh seirbhísí chúram
leanaí réamhscoile. Faoin <a href="http://www.irishstatutebook.ie/1991/en/act/pub/0017/index.html">Acht um
Chúram Leanaí, 1991</a> arna leasú ag <a href="http://www.oireachtas.ie/documents/bills28/acts/2013/a4013.pdf">an Acht
um an nGníomhaireacht um Leanaí agus an Teaghlach, 2013 (pdf)</a> tá an
Ghníomhaireacht um Leanaí agus an Teaghlach (Tusla) freagrach as sláinte,
sábháilteacht agus leas leanaí réamhscoile atá ag freastal ar sheirbhísí
a chinntiú. Sainmhínítear leanaí réamhscoile mar “leanbh nach bhfuil sé
bliana d’aois slánaithe aige agus nach bhfreastalaíonn ar scoil náisiúnta
ná ar scoil a sholáthraíonn clár oideachasúil den tsamhail chéanna le
scoil náisiúnta”. Is iad réamhscoileanna, grúpaí imeartha, naíolanna
lae, créiseanna, feighlithe agus seirbhísí dena samhail atá ag tabhairt
aire do níos mó na triúr leanbh réamhscoile a n-áirítear i seirbhísí
réamhscoile. </p>

<h3>Iniúchadh agus fógairt </h3>

<p>Éilítear ar soláthraithe chúram réamhscoile cur in iúl don
Ghníomhaireacht um Leanaí agus an Teaghlach go bhfuil seirbhísí á
soláthair acu. Ina theannta sin, éilítear orthu gach beart réasúnacht chun
sláinte, sábháilteacht agus leas na leanaí réamhscoile a fhreastalaíonn
ar a seirbhís a chaomhnú. Leagtar amach sonraí sonracha faoi sheirbhísí
cúram leanaí réamhscoile a rialáil i Rialacháin an Achta um Chúram
Leanaí, 1991 (Seirbhísí Luathblianta), 2016. Leagann na Rialacháin seo
síos chaighdeáin sláinte, sábháilteachta agus leasa a chaithfear chur ar
bun sular féidir seirbhísí cúraim a sholáthair. </p>

<p>Go ginearálta, is leis <a shape="rect" href="http://www.omc.gov.ie/viewdoc.asp?DocID=120">an Roinn Leanaí agus
Gnóthaí Óige</a> dualgas ar na Rialacháin seo agus ar pholasaí sa réimse
seo a fhorbairt. Éilítear ar an Ghníomhaireacht um Leanaí agus an Teaghlach
seirbhísí cúram leanaí réamhscoile a iniúchadh agus a rialú.
D’fhoilsigh an Ghníomhaireacht um Leanaí agus an Teaghlach <a href="http://www.tusla.ie/services/preschool-services/tips-for-parents">leideanna
chun réamhscoil a roghnú.</a></p>

<h3>Cad iad na seirbhísí cúram leanaí réamhscoile atá clúdaithe? </h3>

<p>Tá cur síos ar na <a shape="rect" href="your_childcare_options.html">cineálacha seirbhísí cúram leanaí
réamhscoile</a> sna Rialacháin mar a leanas: <br><strong>Seirbhísí seisiúnacha <br></strong>Grúpaí imeartha, créiseanna, grúpaí Montessori, réamhscoileanna,
naíonraí, agus feighlithe atá ag tabhairt cúram do níos mó ná triúr
leanbh seirbhísí seisiúnacha réamhscoile. Is iad cláir atá leagtha amach
nach bhfuil os cionn 3.5 uair a chloig in aghaidh an tseisiúin na
gnáthseirbhísí atá á dtairiscint (mar shampla, maidin nó tráthnóna). Is
gnách go bhfreastalaíonn siad ar leanaí réamhscoile atá idir 3 agus 5
bliana d’aois. </p>

<p><strong>Cúram páirtlae</strong> <br>
Tugann sé seo seirbhís chúram lae struchtúrach do leanaí réamhscoile atá
os cionn 3.5 uair a chloig agus nach bhfuil os cionn 5 uair a chloig in aghaidh
an lae. </p>

<p><strong>Cúram lánlae</strong> <br>
Is seirbhís cúram leanaí struchtúrach níos mó ná 5 uair a chloig in
aghaidh an lae. Áirítear naíonraí lae agus créiseanna sna soláthraithe.
</p>

<p><strong>Feighlithe leanaí</strong> </p>

<p>Soláthraíonn feighlithe leanaí cúram do leanaí i dteach féin an
fheighlí leanaí. I gcaitheamh na bliana, cuireann siad an tseirbhís seo ar
fáil don lá oibre iomlán nó ar feadh tréimhse éagsúla i rith an lae.
Déanann tuismitheoirí agus feighlithe leanaí comhaontú ar a dtéarmaí
féin, ar nós uaireanta, rátaí agus dualgas. Mar chuid den <a href="http://www.omc.gov.ie/viewdoc.asp?fn=%2Fdocuments%2Fchildcare%2Fchildminders.htm&amp;mn=chiy&amp;nID=5">Tionscnamh
Náisiúnta Feighlíochta Leanaí</a>, d’fhoilsigh an Roinn Leanaí agus
Gnóthaí Óige treoirlínte d’fheighlithe leanaí (pdf).</p>

<p>Féadfaidh feighlí leanaí cúram a thabhairt do chúigear leanaí
réamhscoile, ar a mhéid, ag aon tráth amháin, ina measc leanaí féin
réamhscoile an fheighlí leanaí. Níl feighlithe leanaí a thugann cúram do
bhreis agus triúr leanaí cumhdaithe ag an Acht um Chúram Leanaí, 1991.<br></p>

<p>Baineann <strong>faoiseamh cánach um fheighlíocht</strong> le daoine a
thugann cúram do nach mó ná triúr leanbh i dteach cónaithe an fheighlí.
Níl cáin iníoctha ar a dtuilleamh feighlíochta ar choinneáil go bhfuil
níos lú ná €15,000 in aghaidh na bliana ann. Más níos mó ná an méid
sin sa tuilleamh tá cáin iníoctha ar an mhéid iomlán. Ní mór
d’fheighlithe a n-ioncam feighlíochta a chur isteach ina dtuairisceán
cánach bliantúil. Ní mór dóibh cur in iúl dona gCoiste Áitiúil Chúram
Leanaí na Cathrach nó an Chontae go bhfuil seirbhís cúram leanaí á
soláthair acu. </p>

<p><strong>Seirbhís cúram leanaí in ionad 'buail isteach' </strong><br>
Is ag tagairt do sheirbhís réamhscoile in ionad 'buail isteach' i gcás a
bhfuil leanbh réamhscoile faoi chúram ar feadh tréimhse nach mó ná 2 uair
a chloig fad is atá tuismitheoir nó caomhnóir ag úsáid seirbhíse nó ag
freastal ar ócáid. Tá a leithid de sheirbhísí seo lonnaithe in áiteanna
ar nós ionaid shiopadóireachta nó ionaid fhóillíochta. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Díolúintí </h3>

<p>Tá díolúine ó chur in iúl an Ghníomhaireacht um Leanaí agus an
Teaghlach ag soláthraithe cúram leanaí éagsúla lena n-airítear: </p>
<ul><li>Gaol den leanbh nó céile den ghaol sin (is é sin, an deartháir,
    deirfiúr, aintín, uncail, seantuismitheoir nó leastuismitheoir an linbh)
  </li>
  <li>Má tá tú ag tabhairt cúram do leanbh réamhscoile
    <strong>amháin</strong> nó níos mó ón teaghlach céanna agus níl
    leanaí ar bith eile (seachas do leanaí féin) i do theach cónaithe
    féin. </li>
  <li>Má tá tú ag tabhairt cúraim do nach mó ná triúr leanbh réamscoile
    ó theaghlaigh éagsúla (seachas do leanaí féin) i do theach cónaithe
    féin. </li>
</ul><h3>Na Rialacháin um Chúram Leanaí </h3>

<p>Forordaítear i Rialacháin an Achta um Chúram Leanaí, 1991 (Seirbhísí
Luathbhlianta), 2016 na bearta nach mór a bheith i bhfeidhm chun ceanglais an
Achta um Chúram Leanaí, 1991 a chomhlíonadh. I measc na limistéar a
chumhdaítear sna Rialacháin, tá an méid seo a leanas: </p>

<p><strong>Sláinte, leas agus forbairt an linbh</strong> <br>
Duine atá ag seoladh seirbhís réamhscoile, cinnteoidh sé/sí go
n-éascaítear foghlaim, forbairt agus leas gach linbh laistigh d’imeachtaí
laethúla na seirbhíse trí na deiseanna cuí a chur ar fail, mar aon leis na
heispéiris, na gníomhaíochtaí, an idirchaidhreamh, na hábhair agus an
trealamh a oireann d’aois agus do stáid forbartha an linbh agus dá
c(h)omhthéasc cultúrtha. </p>

<p><strong>Garchabhair agus cúnamh leighis <br></strong>Ní mór do bosca garchabhrach atá trealmhaithe go hoiriúnach le
haghaidh leanaí agus socruithe i bhfeidhm chun glaoch ar chúnamh leighis i
gcás éigeandála. Ní mór go mbíonn duine ar cuireadh oiliúint air/uirthi
i ngarchabhair do leanaí a bheith ar fáil ag gach tráth.</p>

<p><strong>Bainistíocht agus soláthair foirne</strong> <br>
Forálann an dlí go bhfuil duine atá ag seoladh seirbhís réamhscoile,
cinnteoidh sé/sí go mbíonn líon go leor d’aosaigh oiriúnacha agus
inniúla ag maoirsiú na leanaí i gcónaí. Tá an Roinn Leanaí agus
Gnóthaí Óige (RLGÓ) tar éis liosta <a href="http://www.dcya.gov.ie/viewdoc.asp?fn=%2Fdocuments%2Fchildcare%2Fqualifications.htm&amp;mn=chie&amp;nID=9">cáilíochtaí
aitheanta</a> a fhoilsiú chun críocha na gclár cúraim leanaí de chuid na
RLGÓ.</p>

<p>Ní mór seiceáil a dhéanamh ar gach ball foirne, gach mac léinn agus
gach saorálaí a bhfuil teagmháil acu le leanbh trí theistiméireachtaí a
fháil agus trí <a shape="rect" href="/ga/employment/employment_rights_and_conditions/monitoring_and_surveillance_at_work/garda_clearance_for_employees.html">Seiceáil
na nGardaí ón Garda Síochána</a>. </p>

<p><strong>Coibhnis aoiseach/ leanaí agus spáis</strong> </p>

<table border="1" width="" cellpadding="1" summary="Coibhnis aoiseach/ leanaí agus spáis " cellspacing="1"><thead><tr><td colspan="1" rowspan="1">Seirbhís réamhscoile</td>
      <td colspan="1" rowspan="1">Aois Leanaí</td>
      <td colspan="1" rowspan="1">Líon Aoiseach</td>
      <td colspan="1" rowspan="1">Líon Leanaí</td>
      <td colspan="1" rowspan="1">Achar urláir gach leanbh</td>
    </tr></thead><tbody><tr><td colspan="1" rowspan="1">Seirbhísí seisiúnacha</td>
      <td colspan="1" rowspan="1">0-1 bliain</td>
      <td colspan="1" rowspan="1">1 </td>
      <td colspan="1" rowspan="1">3</td>
      <td colspan="1" rowspan="1">1.818 mhéadar cearnach, uasmhéid de 22 gach
        seomra</td>
    </tr><tr><td colspan="1" rowspan="1"></td>
      <td colspan="1" rowspan="1">1-2.5 bliana</td>
      <td colspan="1" rowspan="1">1</td>
      <td colspan="1" rowspan="1">5</td>
      <td colspan="1" rowspan="1">1.818 mhéadar cearnach, uasmhéid de 22 gach
        seomra</td>
    </tr><tr><td colspan="1" rowspan="1"></td>
      <td colspan="1" rowspan="1">2.5-6 bliana</td>
      <td colspan="1" rowspan="1">1</td>
      <td colspan="1" rowspan="1">11</td>
      <td colspan="1" rowspan="1">1.818 mhéadar cearnach, uasmhéid de 22 gach
        seomra</td>
    </tr><tr><td colspan="1" rowspan="1">Cúram lánlae/ páirtlae*</td>
      <td colspan="1" rowspan="1">0-1 bliain</td>
      <td colspan="1" rowspan="1">1</td>
      <td colspan="1" rowspan="1">3</td>
      <td colspan="1" rowspan="1">3.5 mhéadar cearnach</td>
    </tr><tr><td colspan="1" rowspan="1"></td>
      <td colspan="1" rowspan="1">1-2 bliana</td>
      <td colspan="1" rowspan="1">1 </td>
      <td colspan="1" rowspan="1">5</td>
      <td colspan="1" rowspan="1">2.8 mhéadar cearnach</td>
    </tr><tr><td colspan="1" rowspan="1"></td>
      <td colspan="1" rowspan="1">2-3 bliana</td>
      <td colspan="1" rowspan="1">1</td>
      <td colspan="1" rowspan="1">6</td>
      <td colspan="1" rowspan="1">2.35 mhéadar cearnach</td>
    </tr><tr><td colspan="1" rowspan="1"></td>
      <td colspan="1" rowspan="1">3-6 bliana</td>
      <td colspan="1" rowspan="1">1</td>
      <td colspan="1" rowspan="1">8 </td>
      <td colspan="1" rowspan="1">2.3 mhéadar cearnach</td>
    </tr><tr><td colspan="1" rowspan="1">Ionaid 'Buail Isteach'</td>
      <td colspan="1" rowspan="1">0-6 bliana</td>
      <td colspan="1" rowspan="1">1</td>
      <td colspan="1" rowspan="1">4 (2 amháin nó líos lú faoin aois 15
      mhí)</td>
      <td colspan="1" rowspan="1">1.818 mhéadar cearnach, uasmhéid de 24 gach
        seomra</td>
    </tr><tr><td colspan="1" rowspan="1">Feighlithe</td>
      <td colspan="1" rowspan="1">0-6 bliana</td>
      <td colspan="1" rowspan="1">1</td>
      <td colspan="1" rowspan="1">5 (ina n-áirítear a chuid /a cuid
      féin)</td>
      <td colspan="1" rowspan="1">Nach mó ná 2 leanbh faoin aois 15 mhí</td>
    </tr><tr><td colspan="1" rowspan="1">Seirbhís réamhscoile thar oíche</td>
      <td colspan="1" rowspan="1">0-1 bliain</td>
      <td colspan="1" rowspan="1">1</td>
      <td colspan="1" rowspan="1">3</td>
      <td colspan="1" rowspan="1"></td>
    </tr><tr><td colspan="1" rowspan="1"></td>
      <td colspan="1" rowspan="1">1-6 bliana</td>
      <td colspan="1" rowspan="1">1</td>
      <td colspan="1" rowspan="1">5</td>
      <td colspan="1" rowspan="1"></td>
    </tr></tbody></table><p>* I gcás a glacann seirbhís chúram lánlae leanaí nach bhfuil ar bhonn
lánlae, baintear uimhreacha aoiseach seirbhíse seisiúnaigh. </p>

<p>Is féidir leis an Ghníomhaireacht um Leanaí agus an Teaghlach teorann a
chur ar uaslíon leanaí réamhscoile ar féidir freastal orthu ag an am
céanna. Tá sé mar aidhm san foráil seo plódú i seirbhísí réamhscoile a
chosc. Má mholann an Ghníomhaireacht um Leanaí agus an Teaghlach an líon
leanaí a chosc, cuirfear in iúl don soláthraí agus beidh deis aige
achomharc a chur isteach nó uiríll a dhéanamh faoin chinneadh seo.</p>

<p><strong>Bainistiú iompraíochta </strong></p>

<p>Caithfidh duine atá ag seoladh seirbhís réamhscoile a chinntiú nach
dtugtar pionós corpartha do leanbh réamhscoile atá ag freastal na
seirbhíse. Caithfear go bhfuil polasaithe agus nósanna imeachta i scríbhinn
i bhfeidhm chun déileáil le hiompraíocht dhúshlánach linbh agus chun an
iompraíocht sin a láimhseáil agus chun cuidiú leis an leanbh a
iompraíocht/hiompraíocht féin a láimhseáil. </p>

<p><strong>Clár de leanaí réamhscoile</strong> </p>

<p>Caithfidh soláthraithe cúram leanaí réamhscoile clár a choinneáil a
bhfuil sonraí gach linbh atá ag freastal ar an tseirbhís istigh ann lena
n-áirítear an t-ainm, dáta breithe, uimhreacha teagmhála do thuismitheoirí
agus do dhochtúir an linbh. </p>

<p><strong>Faisnéis do thuismitheoirí</strong> </p>

<p>Ba cheart faisnéis a thabhairt do thuismitheoirí faoin tseirbhís, ina
measc sonraí faoin duine atá i gceannas agus faoin bhfoireann eile, na
cóimheasa daoine fásta/leanaí, réimse aoise na leanaí, saghas an chúraim,
na saoráidí, na huaireanta oscailte agus na táillí. </p>

<p><strong>Áitreabh cúram leanaí agus áiseanna</strong> </p>

<p>Éilítear ar seirbhísí réamhscoile (ina n-áirítear feighlithe, ionaid
'buail isteach', créiseanna, srl.) cinntiú go gcomhlíonainn a gcuid
áiseanna caighdeáin éagsúla, ina n-áirítear sna rialacha: </p>
<ul><li>Caithfear socruithe dóthain a chur ar bun chun dóiteáin a mhúchadh.
    Caithfear go mbeidh an fhoireann oilte in úsáid trealaimh. Ní mór don
    fhoireann agus leanaí réamhscoile bheith eolach ar nósanna imeachta
    aslonnaithe agus eile. </li>
  <li>Caithfear go bhfuil feisteas cosaint seasta ar gach dromchla astaithe
    teasa nó bheith faoi réir teirmeastait. </li>
  <li>Coimeádtar bail cheart ar dhaingneáin, ar an áitreabh agus ar fheistis
    agus go gcoimeádtar bail ghlan agus shláinteach orthu.</li>
  <li>Ní mór go bhfuil troscán, trealamh súgartha agus oibre agus ábhair
    atá leordhóthanach agus oiriúnach ar áitreabh na seirbhíse
    réamhscoile. </li>
</ul><p>Tá ar sholáthraithe cúram leanaí réamhscoile a chinntiú go bhfuil
téamh, aerú agus soilsiú agus saoráidí sláintíocha oiriúnacha agus
leordhóthanacha san fhoirgneamh.</p>

<p><strong>Bearta sábháilteachta</strong></p>

<p>Ní mór gach beart réasúnta a ghlacadh chun sláinte, sábháilteacht
agus leas leanbh réamhscoile atá ag freastal ar an tseirbhís a chosaint lena
chinntiú go bhfuil timpeallacht na seirbhíse sábháilte.</p>

<p>Ní mór go bhfuil ráiteas agus beartais sábháilteachta ag soláthraithe
cláraithe cúram linbh ar roinnt limistéar, lena n-áirítear iompar a
bhainistiú, cógas a thabhairt, rialú ionfhabhtaithe agus codladh
sábháilte.</p>

<p><strong>Bia agus deoch</strong></p>

<p>Ba cheart go gcinnteodh seirbhís réamhscoile go bhfuil bia scamhardach
agus go gcomhlíonann sé na riachtanais chothaithe agus reiligiúnacha.</p>

<p>Tá <a href="http://health.gov.ie/wp-content/uploads/2014/03/Food-and-Nutrition-Guidelines-for-Pre-School-Services.pdf">treoirlínte
(pdf)</a> ag an Roinn Sláinte a thugann comhairle gur chóir nach lú na 2
bhéilí agus 2 sneaic a thairiscint do leanaí atá faoi chúram os cionn 5
uair a chloig in aghaidh an lae (cúram lánlae), ceann amháin de na béilí
le bheith te. </p>

<p><strong>Árachas </strong></p>

<p>Cinnteoidh soláthróir go bhfuil dóthain árachais ar na leanaí
réamhscoile in aghaidh díobhála agus iad ag freastal ar an tseirbhís. </p>
</div>

<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Má tá <a href="http://www.tusla.ie/services/preschool-services/">tuilleadh
faisnéise de dhíth ort faoi na caighdeáin agus rialúcháin seirbhísí</a>
cúram leanaí réamhscoile ní mór duit dul i dteagmháil leis an <a href="http://www.tusla.ie/get-in-touch/early-years-inspectors/">gcigire
luath-óige/réamhscoile</a>.</p>

<p>Tuismitheoirí atá ag cuardach eolais ar sheirbhísí áitiúil cúram
leanaí agus ceisteanna eile a bhaineann le cúram leanaí óga, ní mór
dóibh dul i dteagmháil lena Coistí áitiúla Cúram Leanaí Cathrach/Contae
(CCC). </p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Déan teagmháil le do <a href="http://www.dcya.gov.ie/viewdoc.asp?fn=%2Fdocuments%2FECCE-Scheme%2F20160628CityandCountyChildcareCommitteesContactJune2016.xls&amp;mn=chim&amp;nID=6">Choiste
Cúram Leanaí Cathrach /Contae</a>.</p>

<p>
</p><div class="inlinesio">
<p>
</p><div>
<h3>Tusla - An Ghníomhaireacht um Leanaí agus an Teaghlach</h3>
<p>
  

  
  Brunel Tógála<br>Heuston Ráithe Theas<br>Baile Átha Cliath 8<br>Éire
  <br>
  
</p>
<p>
  

  
  <strong>Teil:</strong>(01) 771 8500
  <br>
  

  

  

  
  <strong>Láithreán Gréasáin:</strong> <a href="http://www.tusla.ie/">http://www.tusla.ie/</a>
  <br>
  

  

  

  
  <strong>R-phost:</strong> <a href="mailto:info@tusla.ie">info@tusla.ie</a>
  <br>
  
</p>
</div></div>

</div>
</div>
</html>
