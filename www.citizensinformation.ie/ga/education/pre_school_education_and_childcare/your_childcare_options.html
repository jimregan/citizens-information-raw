<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Do roghanna maidir le cúram leanaí
</title>
    
    <meta name="description" content="Tá cur síos ann ar na cineálacha éagsúla cúram leanaí atá ar fáil do thuismitheoirí, idir naíolanna, feighlithe leanaí agus réamhscoileanna, cuir i gcás.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Do roghanna maidir le cúram leanaí</h1>
	
<ul class="anchorlinks"><li><a href="#lc66f4">Réamhrá</a></li><li><a href="#lb74c5">Cúram leanaí ar phraghas réasúnta</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li><li><a href="#lf3c9d">Tuilleadh eolais</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Cinneadh mór d’aon tuismitheoir is ea cinneadh a dhéanamh ar chúram
leanaí. Tá líon rudaí ann a imreoidh tionchar ar do chinneadh deiridh a
dhéanamh. Ina measc seo tá:</p>
<ul><li>Aois do linbh</li>
  <li>Cibé acu an dteastaíonn cúram lánaimseartha nó páirtaimseartha
  uait</li>
  <li>Na huaireanta sa lá a theastaíonn na seirbhísí uait (gnáthuaireanta,
    i rith an lae, um thráthnóna nó le linn an deireadh seachtaine)</li>
  <li>An méid airgid is féidir leat caitheamh ar na seirbhísí</li>
  <li>Na seirbhísí atá ar fáil i do cheantar.</li>
</ul><p>Is tábhachtach riachtanais do linbh a phlé le soláthraí na seirbhíse
cúram linbh agus an tseirbhís is féidir leo a sholáthar. Ba cheart duit a
sheiceáil an bhfuil na cáilíochtaí cuí ag an bhfoireann agus go bhfuil
beartais agus nósanna imeachta cuí i bhfeidhm ag an soláthraí, mar shampla,
cosaint leanaí, bainistíocht iompair agus timpistí. Anuas air sin, is
tábhachtach táillí, uaireanta seirbhíse agus tréimhsí saoire a
sheiceáil. Cinntigh go dtugann tú cuairt ar an áit nuair a bhíonn leanaí
ann, ionas gur féidir leat blaiseadh den atmaisféar a fháil. D’fhoilsigh
Feidhmeannacht na Seirbhíse Sláinte (FSS) liosta <a href="http://www.hse.ie/eng/services/list/4/ChildrenandFamilyServices/Pre-school_Services/Pre-school_inspection_services/choosingapreschool.html">leideanna
áisiúla chun naíonra a roghnú</a>. Tá an Roinn Leanaí agus Gnóthaí
Óige (RLGÓ) tar éis <a href="http://www.dcya.gov.ie/viewdoc.asp?fn=%2Fdocuments%2Fchildcare%2Fqualifications.htm&amp;mn=chie&amp;nID=9">liosta
cáilíochtaí aitheanta</a> a fhoilsiú chun críocha na gclár cúraim
leanaí de chuid na RLGÓ.</p>

<p>De réir an dlí, ní mór go dtugann áiseanna cúram leanaí naíonra
fógra d’FSS agus bheith iniúchta ag FSS. Féadfaidh tú rochtain a fháil
ar <a href="http://www.tusla.ie/services/preschool-services/early-years-pre-school-inspection-services/where-to-get-an-inspection-report-for-a-service">thuarascálacha
iniúchta FSS ar sheirbhísí cúram leanaí anseo</a>. Tá fáil ar fhaisnéis
níos sonraí faoi <a href="health_safety_and_welfare_of_preschool_childcare_services.html">rialáil
seirbhísí cúram leanaí</a> ó d’Oifig Áitiúil Sláinte – féach
‘Cá ndéanfaidh mé iarratas?’ thíos.</p>

<p>Féadfaidh do Choiste Cúram Leanaí Contae nó Cathrach liosta de na
soláthraithe cúram leanaí atá i do cheantar a sholáthar duit. Ina theannta
sin, féadfaidh siad thú a chur i dteagmháil le d’oifigeach áitiúil
naíonra d’FSS – féach ‘Conas iarratas a dhéanamh’ thíos.</p>
</div>

<h2>Roghanna éagsúla cúram leanaí </h2>

<p>Is dóigh go bhfuil roghanna cúram leanaí faoi leith ann arb iad na
huaireanta oscailte agus na struchtúir bhainistíochta na saintréithe a
ghabhann leo. I gcásanna eile, beidh saintréithiúlacht ag roinnt leis an
gcuraclam oideachais a bhíonn in úsáid acu. Oiliúint foirne sin rud eile a
mbíonn tionchar aige ar an gcineál seirbhíse a bhíonn ar fáil, chomh maith
le riachtanais na dtuismitheoirí i do cheantar féin i gcoitinne. I measc na
gcineál éagsúil cúraim chlainne atá ann, tá: </p>

<p><strong>Cúram ar feadh an lae</strong><br>
Seirbhís struchtúrtha cúraim is ea seo a chuirtear ar fáil ar feadh breis
agus 5 huaire an chloig sa lá agus d’fhéadfadh seirbhís sheisiúnach a
bheith i gceist léi chomh maith. Bíonn na páistí faoi chúram lucht na
seirbhíse ar feadh tréimhse idir aois 3 mhí agus 6 bliana. I gcásanna ar
leith, tharlódh freastal ann tar éis na scoile. I gcás an chúraim ar feadh
an lae, caithfidh na socruithe codlata agus réitithe bia a bheith de réir na
gcaighdeán atá leagtha síos ag an bhFeidhmeannacht Seirbhíse Sláinte.
Bíonn naíonraí lae agus naíolanna i measc na nithe a chuireann lucht
seirbhíse ar fáil.</p>

<p><strong>Seirbhísí in aghaidh an tseisiúin<br></strong>Is clár pleanáilte a bhíonn á thairiscint ag na seirbhísí seo,
rud a mhaireann suas le 3.5 uair a' chloig (seisiún maidne nó seisiún
tráthnóna, cuir i gcás). Go ginearálta, freastalaíonn siad ar leanaí idir
3 agus 5 bliana d’aois. Bíonn na seirbhísí seo ann le haghaidh páistí
níos óige ná sin uaireanta freisin. Ionas gur féidir seirbhís cúram
leanaí a chur ar fáil ina seisiúin, teastaíonn cáilíocht aitheanta i
gcúram leanaí. Cuimsíonn na seirbhísí seisiúin:</p>
<ul><li><strong>Grúpaí Montessori:</strong> a dhéanann fócas ar oideachas
    gach páiste faoi seach, ar mhúineadh na scileanna sóisialta, agus ar
    gach forbairt dá mhéid a chur ar na páistí de réir mar is féidir sin.
    Déanann siad freastal ar pháistí suas go haois a 6. </li>
  <li><strong>Grúpaí tuismitheoirí agus naíonán:</strong> áit a dtagann
    grúpa tuismitheoirí, caomhnóirí nó lucht cúraim le chéile le
    féachaint ar shúgradh na bpáistí i gcomhluadar lena muintir. </li>
  <li><strong>Naíonraí:</strong> is é sin scoileanna do pháistí óga nó
    réamhscoileanna a fheidhmíonn trí mheán na Gaeilge. </li>
  <li><strong>Réamhscoileanna:</strong> áit a mbíonn deis ag na páistí
    súgradh le lucht a gcomhaoise, a gcuid féin den saol a roinnt lena
    chéile, rudaí a dhéanamh le chéile gach ré seal, agus rialacha an
    ranga a thuiscint, riail na héisteachta, cuir i gcás. </li>
  <li><strong>Túsluath:</strong> Scéim sheachanta idirghabhála bliana a
    chuirtear ar fáil i scoileanna faoi leith atá i gceantair aitheanta faoi
    mhíbhuntáiste do leanaí 3 bliana agus 4 bliana</li>
</ul><p><strong>Feighlithe leanaí</strong> <br>
Tugann feighlithe leanaí aire do leanaí ina dteaghlach féin. Tá cead ag
duine aire a thabhairt do líon nach mó nach 5 páistí faoi aois a 6 ar a
theallach féin (a mhuirín féin san áireamh). Is gnách an tseirbhís a chur
ar fáil don lá oibre ó thús deireadh, nó i rith tréimhsí éagsúla i
gcaitheamh an lae. Is leis na tuismitheoirí agus feighlithe leanaí na
téarmaí agus na coinníollacha a shocrú eatarthu féin.</p>

<p>Mar chuid den <a shape="rect" href="http://www.omc.gov.ie/viewdoc.asp?fn=%2Fdocuments%2Fchildcare%2Fchildminders.htm&amp;mn=chiy&amp;nID=5">Tionscnamh
Náisiúnta Cúram Leanaí</a>, tá deontais fhorbartha aire do pháistí agus
<a shape="rect" href="http://www.omc.gov.ie/documents/childcare/guidelines_for_childminders.pdf">treoirlínte
d'fheighlithe leanaí í (pdf)</a> ar fáil d'fheighlithe leanaí ón gCoiste
Aire do Pháistí Cathrach nó Contae (CCC) atá ann go háitiúil. Chomh maith
leis sin, tá <strong>lascaine cánach d'fheighlithe leanaí</strong> ann do
dhaoine a mbíonn suas le 3 páistí faoina gcúram ar a dteallach féin. Ní
bhíonn cáin ar an méid a thuilleann siad agus iad ag tabhairt aire do
pháistí ach amháin má théann a luach sin thar €15,000 in aghaidh na
bliana. Má théann an tuilleamh thar an méid sin, gearrtar cáin ar an sochar
ina iomláine. Daoine a bhíonn ag tabhairt aire do pháistí, caithfidh siad
ioncam na hoibre sin a chur san áireamh sa tuairisc cánach bliantúil a
dhéanann siad. Ní mór dóibh scéal a chur chuig an CCC áitiúil chomh
maith le rá go bhfuil seirbhís acu ag tabhairt aire do pháistí. </p>

<p><strong>Ionaid Buail Isteach</strong><br>
Is rud é ionad buail isteach a chuireann seirbhís ar fáil ar feadh tamaill
bhig i rith an lae. Is minic teacht ar na hionaid seo in ionaid
siopadóireachta, in ionaid caitheamh aimsire, i dtithe lóistín, mar a
mbíonn áiseanna, srl. Is cuid de sheirbhís don chustaiméir nó don chliant
a bhíonn ina leithéid seo de sheirbhís, agus tugtar aire do na páistí le
linn dá muintir a bheith ag baint tairbhe as seirbhís nó ag freastal ar
imeachtaí. </p>

<p><strong>Cúram do pháistí atá in aois na scoile</strong><br>
Seirbhís do pháistí scoile, bíonn clubanna bricfeasta san áireamh i gcuid
díobh, clubanna tar éis am scoile, agus cláir do na laethanta saoire,
campaí samhraidh, srl. De réir an chineáil seirbhíse atá ann, tarlaíonn
go mbíonn feitheoireacht ar an obair baile ann, imeachtaí pleanáilte, nó
béile breá mór. </p>
<div class="topic base_rules">
<h2 class="topic base_rules_title" id="lb74c5">Cúram leanaí ar phraghas réasúnta</h2>

<p>Is éard is cúram leanaí ar phraghas réasúnta ann, rud arb éard is
sprioc dó aire a chur ar fáil do chlann na ndaoine atá ar bheagán ioncaim,
sin agus tacú le tuismitheoirí ar mian leo filleadh ar a gcuid oibre. Áis
phobail um chúram leanaí is ainm don chineál seo seirbhíse (rud nach
mbíonn brabach air). Tá maoiniú ar fáil trí Chlár Náisiúnta
Infheistíochta sa Chúram Leanaí (CNICL). Más mian leat breis eolais a
fháil faoi na seirbhísí aire do pháistí ar airgead réasúnta atá i do
cheantar féin, déan teagmháil leis an gCoiste Cathrach/Contae Chúram do
Pháistí go háitiúil - féach 'Cá háit a ndéanfaidh mé iarratas'
thíos.</p>

<p><strong>An Clár Fóirdheontais Chúram Leanaí Pobail:</strong> Faoin <a href="community_childcare_subvention_programme.html">gClár Fóirdheontais
Chúram Leanaí Pobail (CCS)</a>, féadann tuismitheoirí faoi mhíbhuntáiste
agus tuismitheoirí atá in oiliúint, san oideachas nó i bhfostaíocht ar
phá íseal leas a bhaint as cúram leanaí ar rátaí laghdaithe. Is iad a
chuireann an cúram leanaí ar fáil ná seirbhísí pobalbhunaithe
(seachbhrabúsacha) cúram leanaí atá páirteach sa Chlár Fóirdheontais
Chúram Leanaí Pobail.</p>

<p>Ó mhí Eanáir 2017, ofrálfar cúram leanaí saor do pháisrí 0-5 bliain
a bhfuil a dtuismitheoirí gan dídeann (agus iad siúd ag aistriú o bheith
gan dídeann go lóistín buan) ar feadh 25 uair sa tseachtain faoin gclár
CCS. </p>

<p><strong>An Scéim Cúram Leanaí Iarscoile:</strong> Tacaíonn an <a href="../../social_welfare/social_welfare_payments/social_welfare_payments_and_work/afterschool_childcare_scheme.html">Scéim
Cúram Leanaí Iarscoile (ASCC)</a> le daoine dífhostaithe ar ísealioncam
filleadh ar an obair. Soláthraíonn an scéim áiteanna fóirdheonaithe i
gcúram leanaí iarscoile do dhaoine a bhfuil leanaí atá d’aois bhunscoile
acu agus a fhaigheann post, a mhéadaíonn líon na laethanta a oibríonn siad
nó a théann i mbun scéim tacaíocht fostaíochta.</p>

<p><strong>An Clár Tacaíochta um Oiliúint agus um Fhostaíocht Cúram
Leanaí (CETS):</strong> Más rud é go bhfuil iarratas déanta agat ar chúrsa
gairmoiliúna atá á chur ar fáil ag Bord Oideachais agus Oiliúna agus go
dteastaíonn cúram leanaí uait, is féidir go gcáileoidh tú do chúram
leanaí ar rátaí laghdaithe faoin <a href="../vocational_education_and_training/child_care_support_during_fas_training_courses.html">gClár
Tacaíochta um Oiliúint agus um Fhostaíocht Cúram Leanaí</a>. Is féidir
leis an scéim CETS áiteanna cúram leanaí lánaimseartha, páirtaimseartha
nó iarscoile a chur ar fáil.</p>

<p><strong>An Clár Fostaíocht Pobail um Chúram Leanaí (CEC):</strong>
Soláthraíonn an <a href="community_employment_childcare_programme.html">Clár Fostaíocht
Pobail um Chúram Leanaí (CEC)</a> áiteanna i gcúram leanaí ar rátaí
laghdaithe d’iarratasóirí ar an gclár fostaíocht pobail (CE) a
dteastaíonn cúram leanaí uathu ionas gur féidir leo glacadh le háit ar
scéim fostaíocht pobail.</p>

<p><strong>Scéim Cúram Leanaí agus Oideachas na Luath-Óige</strong></p>

<p>Soláthraíonn <a href="early_childhood_care_and_education_scheme.html">Scéim Cúram Leanaí
agus Oideachais na Luath-Óige (ECCE)</a> cúram leanaí agus oideachas
luath-óige saor in aisce do gach leanbh atá in aois naíonra.</p>

<p><strong>Scéim Cúram Leanaí Singil Inacmhainne</strong></p>

<p>Ó Mhéan Fómhair 2017, soláthróidh Scéim Cúram Leanaí Singil
Inacmhainne nua spriocfhorlíonadh, bunaithe ar ioncam tuismitheora, do
pháistí ar aois 6 mhí go 15 bliain iad agus forlíonadh uilíoch , do gach
teaghlach, do pháistí ar aois sé mhí go 3 bliana iad. Forbrófar an Clár
Cúram Leanaí Singil Inacmhainne nua an méid seo: An Clár Fóirdheontais
Cúram Leanaí Pobail, An Scéim Cúram Leanaí Iarscoile, An Clár Tacaíochta
um Oiliúint agus um Fhostaíocht Chúram Leanaí agus An Clár Fostaíocht
Pobail um Chúram Leanaí.</p>

<p>Beidh an Scéim ar fáil do pháistí ag freastal ar sholáthraí cúram
leanaí cláraithe le Tusla - soláthraithe bunaithe in ionaid agus feighlithe
leanaí san áireamh.</p>
</div>

<div class="topic base_rates">
<h2 class="topic base_rates_title" id="l1e7b8">Rataí</h2>

<p>Braitheann costais cúram leanaí ar an gcineál cúraim a roghnaíonn tú,
ar líon na n-uaireanta, agus ar leibhéal oiliúint na foirne san áis sin.
</p>

<p>Níl aon táille don bhliain oideachais réamhscoile atá soláthartha faoin
scéim Cúraim agus Oideachais Luath-Óige<br></p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Beidh liosta de na soláthraithe cúram leanaí atá i do cheantar ag do
Choiste Cúram Leanaí Contae nó Cathrach. Féadfaidh tú iarratas a dhéanamh
chomh maith ar an <a href="http://www.tusla.ie/get-in-touch/early-years-inspectors/">cigire
luath-óige/réamhscoile</a> chun teacht ar fhaisnéis faoi sheirbhísí
áitiúla cúram leanaí. Is gnách go mbeidh eolas ag <a href="../../health/care_in_your_community/public_health_nurses.html">altraí
sláinte poiblí</a> ar sheirbhísí áitiúla agus ar fheighlithe leanaí atá
i do cheantar agus féadtar a sonraí teagmhála a fháil ag d’ionad
áitiúil sláinte.</p>

<p>Tá liosta d’<a href="http://www.omc.gov.ie/viewdoc.asp?fn=%2Fdocuments%2Fchildcare%2FchildcareOrg.htm&amp;mn=chiy&amp;nID=7">eagraíochtaí
náisiúnta deonacha cúram leanaí</a> ann a chuireann cáilíocht i gcúram
leanaí chun cinn.</p>
</div>

<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Déan teagmháil le <a href="http://www.dcya.gov.ie/viewdoc.asp?fn=%2Fdocuments%2FECCE-Scheme%2F20160628CityandCountyChildcareCommitteesContactJune2016.xls&amp;mn=chim&amp;nID=6">Coiste
Cúram Leanaí na Cathrach/Contae</a> go háitiúil. </p>

<p>Déan teagmháil le <a href="http://www.hse.ie/eng/services/list/2/healthcentres/">hionad sláinte</a>
na háite.</p>

<p>Déan teagmháil le <a shape="rect" href="http://www.hse.ie/eng/services/list/1/LHO/">hOifig Sláinte Aitiúil</a>
na háite.<br></p>
</div>
<div class="topic further_info">
<h2 class="further_info" id="lf3c9d">Tuilleadh eolais</h2>

<p><strong>Coistí Cúram Leanaí Cathrach agus Contae</strong></p>

<p>Déanann na Coistí Cúram Leanaí Cathrach agus Contae (CCSanna) straitéis
chomhordaithe a fhorbairt agus a chur i bhfeidhm le haghaidh cúram leanaí
ardchaighdeáin inacmhainne agus inrochtana a sholáthar laistigh de gach
contae. Cabhraíonn na CCSanna le pobail chun bearnaí atá i seirbhísí
reatha cúram leanaí a shainaithint agus chun seirbhísí nua a fhorbairt chun
freastal ar na riachtanais seo. Soláthraíonn siad faisnéis ar iarratais ar
chistiú agus ar dheontas agus éascaíonn siad cur chuige comhordaithe i leith
oiliúint cúram leanaí ar gach leibhéal.</p>

<p><strong>Creatlach Bheartais</strong></p>

<p>Leagfar amach beartais ardleibhéil an Rialtais le haghaidh leanaí agus
daoine óga do na 5 bliana amach romhainn <a href="http://www.dcya.gov.ie/viewdoc.asp?fn=%2Fdocuments%2Fpolicy%2Fchildandyoungpolicyframework.htm">sa
Chreatlach nua Bheartais do Leanaí agus Daoine Óga</a>, a thiocfaidh in ionad
<a href="http://www.dcya.gov.ie/viewdoc.asp?fn=%2Fdocuments%2FAboutus%2Fstrat.htm&amp;mn=pold&amp;nID=2">na
Straitéise deireanaí Náisiúnta Leanaí 2006-2010</a>. Leanfaidh
Straitéisí níos sonraí le haghaidh na Luathbhlianta (0-6 bliana), na
Meán-Óige (6 bliana-12 bhliain), agus na hÓige (breis agus 12 bhliain
d’aois) an chreatlach seo. Tá breis sonraí le fáil sa tuarascáil <a href="http://www.dcya.gov.ie/documents/policy/RightFromTheStart.pdf">Right from
the start (pdf)</a>.</p>
</div>
</div>
</html>
