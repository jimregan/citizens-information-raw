<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Clár Fóirdheontais Chúram Leanaí Pobail (CCS)
</title>
    
    <meta name="description" content="The CCS Programme supports disadvantaged parents and parents in training, education or low paid employment to access childcare at reduced rates.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Clár Fóirdheontais Chúram Leanaí Pobail (CCS)</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l27d15">Rátaí</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Faoin <a href="http://www.dcya.gov.ie/viewdoc.asp?fn=%2Fdocuments%2Fchildcare%2FCCSDocsJune2012%2FCCSMainPage.htm&amp;mn=chii&amp;nID=3">gClár
Fóirdheontais Chúram Leanaí Pobail (CCS)</a> féadfaidh tuismitheoirí faoi
mhíbhuntáiste agus tuismitheoirí atá ag tabhairt faoi oiliúint, oideachas
nó fostaíocht ísealphá cúram leanaí a fháil ar rátaí laghdaithe.
Soláthraíonn seirbhísí pobalbhunaithe (neamhbhrabúsacha) an cúram leanaí
a bhfuil páirt á glacadh acu sa Chlár CCS.</p>

<p>Féadfaidh an tseirbhís chúram leanaí an méid a leanas a chur ar
tairiscint:</p>
<ul><li>Áiteanna cúram lae iomláin (breis agus 5 huaire sa lá)</li>
  <li>Áiteanna páirtaimseartha (idir 3 huaire agus 31 nóiméad agus 5
  huaire)</li>
  <li>Áiteanna seisiúnacha (idir 2 uair agus 16 nóiméad agus 3 huaire agus
    30 nóiméad)</li>
  <li>Áiteanna leathsheisiúin (idir 1 uair agus 2 uair agus 15 nóiméad)</li>
</ul><p>Féadfaidh seirbhísí pobalbhunaithe cúram leanaí réimse cúram leanaí
a chur ar tairiscint faoin gclár CCS. D’fhéadfaidís fiú club bricfeasta a
reáchtáil. D’fhéadfadh seirbhísí cúram leanaí a dhéanann an clár CSS
ach saghas amháin seirbhíse a chur ar tairiscint, mar shampla, cúram i
ndiaidh na scoile.</p>

<p>Ní féidir le tuismitheoirí <a href="early_childhood_care_and_education_scheme.html">Scéim Cúram Leanaí
agus Oideachais Luath-Óige</a> agus laghdú táille CCS a fháil ag an tráth
céanna. Féadfaidh tú an cinneadh a dhéanamh cén scéim is mó a rachadh
chun do shochair.</p>

<p><strong>Cúram leanaí saor do pháistí gan dídeann</strong></p>

<p>Ó mhí Eanáir 2017, ofrálfar cúram leanaí saor ar feadh 25 uair gach
seachtain do pháistí ar aois 0-5 bliain iad agus a bhfuil na tuismitheoirí
gan dídeann (agus iad siúd ag aistriú ó bheith gan dídeann go lóistín
buan). Istigh leis an cúram leanaí saor do pháistí gan dídeann, tá 15
uair de réamhscoil shaor (ECCE) áit a bhfuil páistí incháilithe nó
uaireanta scoile. Istigh leis tá béile laethúil. Ní iarrfar ar
thuismitheoirí íoc as aon bhreisiú nó comh-íocaíocht do na huaireanta
páirtaimseartha seo.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Leanann an clár CSS an bhliain scoile. Más tuismitheoir incháilithe thú,
chun do leanbh do leanbh a chlárú ó Meán Fómhair 2016:</p>
<ul><li>Ní mór do do leanbh bheith faoi bhun 15 bliana d’aois an 1 Meán
    Fómhair 2016</li>
  <li>Ní mór duit an líon laethanta a lua dá bhfuil an leanbh á c(h)lárú
    agus saghas na háite cúram leanaí a lua a theastaíonn</li>
  <li>Ní mór duit dáta breithe an linbh a sholáthar</li>
  <li>Ní mór duit bheith i mBanda A, Banda AJ nó Banda B – féach
    ‘Rátaí’ thíos.</li>
</ul><p>Ní mór foirm um Dhearbhú Tuismitheora a bheith comhlánaithe. Dó seo,
ní mór duit d’<a href="../../social_welfare/irish_social_welfare_system/personal_public_service_number.html">Uimhir
Phearsanta Seirbhíse Poiblí (UPSP)</a> féin agus UPSP do linbh a
sholáthar.</p>

<p>Ní cheadaítear don tseirbhís chúram leanaí iarraidh ar thuismitheoirí
éarlaisí a íoc chun leanbh a chlárú faoin gclár CSS.</p>
</div>
<div class="topic base_rates">
<h2 class="topic base_rates_title" id="l27d15">Rátaí</h2>

<p>Ó Mheán Fómhair 2016, déanann an Clár Fóirdheontais Chúram Leanaí
Pobail seirbhísí cúram leanaí pobail a chistiú chun táillí laghdaithe
seachtainiúla a sholáthar do thuismitheoirí, mar seo a leanas:</p>

<p><strong>Banda A</strong> – Tugtar laghdú seachtainiúil táille €95 do
thuismitheoirí i gcás seirbhís lánaimseartha, €47.50 i gcás seirbhís
pháirtaimseartha, €31.35 i gcás seirbhís sheisiúnach agus €15.20 i
gcás seirbhís uaireanta níos giorra.</p>

<p>Baineann an banda seo le tuismitheoirí a bhfuil cárta leighis acu agus a
bhfuil ceann de na rudaí a leanas á fháil acu:</p>
<ul><li>Íocaíochtaí leasa shóisialaigh áirithe</li>
  <li>Forlíonadh Ioncam Teaghlaigh</li>
  <li>Íocaíocht Fostaíocht Pobail</li>
</ul><p>Féadfaidh leanbh de chuid <strong>dalta meánscoile ag a bhfuil cárta
leighis</strong> cáiliú le haghaidh áit chúram leanaí faoi Bhanda A, cibé
acu má bhíonn nó mura mbíonn íocaíocht incháilithe leasa shóisialaigh
á fáil ag an dalta meánscoile (i.e. an tuismitheoir).</p>

<p><strong>Banda AJ</strong> – Tugtar laghdú seachtainiúil táille €50 do
thuismitheoirí i gcás seirbhís lánaimseartha, €47.50 i gcás seirbhís
pháirtaimseartha, €31.35 i gcás seirbhís sheisiúnach agus €15.20 i
gcás seirbhís uaireanta níos giorra.</p>

<p>Baineann an banda seo le tuismitheoirí a bhfuil cárta leighis acu agus a
bhfuil ceann de na rudaí a leanas á fháil acu:</p>
<ul><li>Sochar nó Liúntas Cuardaitheora Poist</li>
  <li>Liúntas Leasa Fhorlíontaigh</li>
  <li>Íocaíocht Tús</li>
  <li>Íocaíocht Dreasacht Phoist Pháirtaimseartha</li>
</ul><p><strong>Banda B</strong> – Tugtar laghdú seachtainiúil táille €50 do
thuismitheoirí i gcás seirbhís lánaimseartha, €25 i gcás seirbhís
pháirtaimseartha, €17 i gcás seirbhís sheisiúnach agus €8.50 i gcás
seirbhís uaireanta níos giorra.</p>

<p>Baineann an banda seo le tuismitheoirí:</p>
<ul><li>A bhfuil cárta leighis </li>
  <li>Nach bhfuil cárta leighis acu, ach a bhfuil ceann de na híocaíochtaí
    á fháil acu a liostaítear i mBanda A nó AJ</li>
  <li>Nach gcáilítear a thuilleadh le haghaidh Bhanda A nó AJ i mbliana, ach
    ar deimhníodh go raibh siad i mBanda A nó AJ ag deireadh na bliana scoile
    seo caite</li>
</ul><p>Tá breis sonraí ar fáil faoi na <a href="https://www.dcya.gov.ie/viewdoc.asp?fn=/documents/childcare/20160712CCSBandsJuly2016.htm">bandaí
agus rátaí Fóirdheontais Chúram Leanaí Pobail</a> ar láithreán
gréasáin na Roinne Leanaí agus Gnóthaí Óige.</p>
</div>

<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Chun teacht ar chúram leanaí inacmhainne agus ar sholáthraithe cúram
leanaí i do cheantar, a bhfuil an clár CCS á oibriú acu, déan teagmháil
le do <a href="https://www.dcya.gov.ie/viewdoc.asp?fn=%2Fdocuments%2Fearlyyears%2F20170124CityAndCountyChildcareCommitteesList.htm&amp;mn=chir&amp;nID=6">Choiste
Cúram Leanaí Cathrach agus Contae</a>.</p>
</div>
<!--this section produces the further information bit at the bottom of the document.
<div class="topic further_info">

<h1 class="further_info">Further information</h1>
<p>Text goes here</p>
</div>
-->
</div>
<!--this is the section that produces "Useful resources" in the box on the right-hand side. Below is an example.
	<div id="useful_resources">
      <ul>
	<li>
	  <a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
	</li>
	
      </ul>
    </div>
	-->
</html>
