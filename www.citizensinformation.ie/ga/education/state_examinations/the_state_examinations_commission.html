<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Coimisiún na Scrúduithe Stáit
</title>
    
    <meta name="description" content="Cur síos ar obair Choimisiún na Scrúduithe Stáit.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Coimisiún na Scrúduithe Stáit</h1>
	
<ul class="anchorlinks"><li><a href="#l0b3fe">Eolas</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Déanann Coimisiún na Scrúduithe Stáit maoirseacht ar na scrúduithe
Stáit ag an dara leibhéal in Éirinn. Is iad na scrúduithe seo ná an
Teastas Sóisearach agus an Ardteistiméireacht. Déanann sé scrúduithe
áirithe trádála agus gairmiúla a reáchtáil freisin. <br><br>
Bhunaigh an Rialtas an Coimisiún in 2003 chun an fhreagracht a ghlacadh chuige
ón Roinn Oideachais agus Eolaíochta (anois Scileanna) maidir le forbairt, le
measúnú, le creidiúnú agus le deimhniú scrúduithe teastais an Stáit.
Feidhmíonn sé in éineacht le húdaráis scoileanna agus le soláthraithe
oideachais chun an córas scrúdaithe agus measúnaithe a reáchtáil i
mbealach cothrom, freagrach agus inrochtana.<br><br></p>

<h3>Freagrachtaí</h3>

<p>Tá an Coimisiún freagrach as feidhmiú gach gné den <a shape="rect" href="established_leaving_certificate.html">Ardteistiméireacht
chruthaithe</a>, de <a shape="rect" href="leaving_certificate_vocational_programme.html">Ghairmchlár na
hArdteistiméireachta</a>, den <a shape="rect" href="leaving_certificate_applied.html">Ardteistiméireacht Fheidhmeach</a>
agus den <a shape="rect" href="junior_certificate_programme.html">Teastas
Sóisearach</a> agus comhpháirteanna scríofa, béaltrialach, cluastrialach,
praiticiúil agus obair chúrsa mheasúnaithe in ábhair áirithe san áireamh
freisin. Áirítear leis seo páipéir scrúdaithe agus ábhair scrúdaithe
eile a ullmhú. Tá an Coimisiún freagrach freisin as cinneadh a dhéanamh i
dtaobh reáchtáil na scrúduithe stáit agus i dtaobh ionaid oiriúnacha a
roghnú inar féidir iad a chur ar siúl. Tá <a shape="rect" href="http://www.examinations.ie/index.php?l=en&amp;mc=en&amp;sc=ep&amp;ty=e">cartlann
de sheanpháipéir scrúdaithe ar fáil ar a láithreán gréasáin</a>.<br><br>
Déanann an Coimisiún cinneadh maidir leis na nósanna imeachta i riaradh agus
i maoirseacht na scrúduithe agus déanann sé socruithe i gcomhair mharcáil
na scrúduithe. Áirítear leis seo foireann ar chonradh a earcú chun na
scrúduithe a mhaoirsiú agus chun comhpháirteanna na scrúduithe a
dhréachtú agus a mharcáil. Tá sé freagrach as <a shape="rect" href="examination_fees.html">táillí scrúdaithe</a> a ghearradh agus a
bhailiú.</p>

<h3>Torthaí scrúduithe</h3>

<p>Tá an Coimisiún freagrach freisin as torthaí na scrúduithe Stáit uile a
eisiúint. Ina theannta sin, déanann sé cinneadh maidir leis na nósanna
imeachta a shocrú a chuireann ar chumas iarrthóirí athbhreithniú agus
achomharc a dhéanamh ar scrúdaithe dá mba mhian leo. Tá sé de cheart agat
<a shape="rect" href="appeal_leaving_cert.html">torthaí scrúdaithe Stáit a
achomharc</a> le Coimisiún na Scrúduithe Stáit. Coimeádann an Coimisiún
taifead ar thorthaí uile na scrúduithe Stáit agus is féidir leat iarratas a
dhéanamh chun cóip dheimhnithe de do thorthaí a fháil – féach 'Conas
Iarratas a dhéanamh' thíos.</p>

<h3>Seirbhísí ar líne</h3>

<p>Soláthraíonn an Coimisiún seirbhís trínar féidir le hiarrthóirí a
dtorthaí scrúdaithe a fháil ar an teileafón nó ar an ngréasán trí
Uimhir Aitheantais Phearsanta (UAP) a úsáid. Níl sé i gceist go nglacfadh
na seirbhísí seo áit na seirbhíse agus na comhairle a chuireann scoileanna
ar fáil. Ina ionad sin, cuirtear na seirbhísí seo ar fáil d'iarrthóirí
nach bhfuil ábalta, ar chúis éigin, leas a bhaint as na seirbhísí a
chuireann na scoileanna ar fáil. </p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>
<strong>Ráiteas na dtorthaí:</strong> tá costas €14.50 ann maidir le gach
cóip dheimhnithe de thorthaí.<br><br><strong>Nós imeachta achomhairc:</strong> tá táille €40 ann in aghaidh an
ábhair i gcás na hArdteistiméireachta agus ní mór í a íoc roimh ré.
Déanfar an táille seo a aisíoc leat má dhéantar do thoradh a uasghrádú.
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>
Is féidir leat iarratas a dhéanamh ar chóip dheimhnithe de do thorthaí ach
<a shape="rect" href="http://www.examinations.ie/candidates/statementofexamresults1.pdf">foirm
iarratais (pdf) a íoslódáil</a> ó <a shape="rect" href="http://www.examinations.ie/">láithreán gréasáin Choimisiún na
Scrúduithe Stáit</a> nó scríobh chuig an gCoimisiún. </div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<div class="inlinesio">
<p>
</p><div>
<h3>Coimisiún na Scrúduithe Stáit</h3>
<p>
  

  
  Corr na Madadh<br>Áth Luain<br>An Iarmhí <br>Éire
  <br>
  
</p>
<p>
  

  
  <strong>Teil:</strong>(090) 644 2700
  <br>
  

  

  
  <strong>Facs:</strong>(090) 644 2744
  <br> 
  

  
  <strong>Láithreán Gréasáin:</strong> <a href="http://www.examinations.ie/">http://www.examinations.ie/</a>
  <br>
  

  

  

  
</p>
</div></div>
</div>
</div>
</html>
