<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Táillí scrúdaithe na hArdteistiméireachta
</title>
    
    <meta name="description" content="Ní mór do dhaltaí atá ag déanamh na hArdteistiméireachta táillí a íoc. Eolas maidir le táillí agus maidir leo siúd atá díolmhaithe uathu.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Táillí scrúdaithe na hArdteistiméireachta</h1>
	
<ul class="anchorlinks"><li><a href="#l0b3fe">Eolas</a></li><li><a href="#l27d15">Rátaí</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Ní mór do dhaltaí atá ag déanamh nó ag athdhéanamh na
hArdteistiméireachta táillí a íoc le go bhféadfaidís na scrúduithe a
dhéanamh. Má tá cárta leighis agat féin nó ag do thuismitheoir nó do
chaomhnóir, tá tú díolmhaithe ó na táillí sin. </p>
</div>
<p>Ní gá do dhalta a bhfuil <a href="../../health/entitlement_to_health_services/medical_card.html">cárta
leighis</a> reatha ag a thuismitheoir nó ag a chaomhnóir an táille a íoc.
Sa chás seo, cuirtear sonraí an chárta leighis ar an bhfoirm íocaíochta
táille, agus is ansin a sheolann an tuismitheoir an fhoirm ar ais chuig an
scoil.</p>

<p><strong>Dalta seachtrach</strong></p>

<p>Más dalta seachtrach tú (is é sin, nach bhfuil tú ag déanamh do chuid
scrúduithe laistigh de scoil éigin), is féidir leat <a href="https://www.examinations.ie/index.php?l=en&amp;mc=ca&amp;sc=ca">iarratas
agus íocaíocht ar líne</a> a dhéanamh nó dul i dteagmháil le Rannóg
Iontrálacha Choimisiún na Scrúduithe Stáit. Seolann an Coimisiún foirm
réamhphriontáilte chugat le d'uimhir scrúdaithe liostaithe uirthi. Íocann
tú an táille chuí isteach sa bhanc ansin.</p>

<p>Ní mór an táille don bhliain 2017 a bheith íoctha ar nó roimh 8 Feabhra
2017. Mura raibh do tháillí scrúduithe íoctha in am agat, b'fhéidir leat
iad a íoc tar éis 8 Feabhra, ach bheadh táille bhreise le híoc ar gach
ábhar agat (faoi láthair €32 ar gach ábhar i gcomhair iarratais faighte
idir 9 Feabhra agus 28 Feabhra 2017, araon san áireamh). Ní ghlactar
iarratais ó 1 Márta 2017 ach amháin in imthosca eisceachtúla. Tá dara
táille dhéanach de €52 ar gach ábhar de bhreis ar an gnáththáille le
híoc. Ní ghlacfar iontrálacha d’ábhair ina bhfuil scrúdú praiticiúil,
béaltriail nó tionscadal i gceist ag an bpointe sin.</p>

<p>Ní gá do dhalta seachtrach a bhfuil cárta leighis reatha aige/aici an
táille a íoc. Sa chás go bhfuil díolúine agat ó tháillí, tá táillí
deireanacha fós le híoc agat má dhéanann tú d'iarratas tar éis an
spriocdháta.</p>

<div class="topic base_rates">
<h2 class="topic base_rates_title" id="l27d15">Rátaí</h2>

<p>Ní mór do dhaltaí atá ag freastal ar scoil éigin agus atá ag déanamh
scrúduithe Ardteistiméireachta den chéad uair i 2017 táille de €116 a
íoc. Íocann iarrthóirí seachtracha atá ag déanamh an scrúdaithe den
chéad uair táille de €71 i gcomhair ábhar amháin nó dhá ábhar agus
€116 i gcomhair trí ábhar nó níos mó. Má tá cárta leighis reatha ag
do thuismitheoirí nó do chaomhnóir, ní gá duit an táille a íoc.</p>

<p>Ní mór do dhaltaí atá ag freastal ar scoil agus atá ag athdhéanamh na
hArdteistiméireachta táille de €301 a íoc. </p>

<p>Íocann iarrthóirí seachtracha atá ag athdhéanamh na
hArdteistiméireachta i 2017 táillí ar scála comhghluaisteach mar seo a
leanas:</p>

<table><tbody><tr><td colspan="1" rowspan="1">Líon na n-ábhar</td>
      <td colspan="1" rowspan="1">Táille in aghaidh an ábhair</td>
    </tr><tr><td colspan="1" rowspan="1">1 ábhar</td>
      <td colspan="1" rowspan="1">€116</td>
    </tr><tr><td colspan="1" rowspan="1">2 ábhar</td>
      <td colspan="1" rowspan="1">€211</td>
    </tr><tr><td colspan="1" rowspan="1">3 ábhar</td>
      <td colspan="1" rowspan="1">€326</td>
    </tr></tbody></table></div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<div class="inlinesio">
<p>
</p><div>
<h3>Coimisiún na Scrúduithe Stáit</h3>
<p>
  

  
  Corr na Madadh<br>Áth Luain<br>An Iarmhí <br>Éire
  <br>
  
</p>
<p>
  

  
  <strong>Teil:</strong>(090) 644 2700
  <br>
  

  

  
  <strong>Facs:</strong>(090) 644 2744
  <br> 
  

  
  <strong>Láithreán Gréasáin:</strong> <a href="http://www.examinations.ie/">http://www.examinations.ie/</a>
  <br>
  

  

  

  
</p>
</div></div>
<br><br></div>
</div>
</html>
