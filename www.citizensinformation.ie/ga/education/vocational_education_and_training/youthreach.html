<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ógtheagmháil (Youthreach)
</title>
    
    <meta name="description" content="Cur síos ar an gclár Youthreach - eolas  ar na hábhair, ar fhad an chúrsa agus ar na hionaid.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ógtheagmháil (Youthreach)</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l27d15">Rátaí</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Má d'fhág tú an scoil gan aon chailíochtaí foirmiúla, tá deiseanna ar
fáil ó <a href="http://www.youthreach.ie/">chlár Ógtheagmhála</a>
bunoideachas, forbairt phearsanta, oiliúint ghairmoideachais agus taithí
oibre a fháil.</p>

<p>Clár lán-aimseartha atá ann den chuid is mó, ach is féidir cúrsaí
páirtaimseartha a shocrú. Is féidir béim a leagan ar do rogha príomhábhar
oiliúna ach beidh bunábhair, ar nós an Bhéarla, na matamaitice agus
scileanna saoil, clúdaithe go ginearálta ag gach oiliúnóir.</p>

<p>Tá deis feabhas a chur ar scileanna litearthachta agus uimhearthachta ar
fáil ag na hionaid Ógtheagmhála ar fad.</p>

<h3>Conas a oibríonn Ógtheagmháil</h3>

<p>Is gnách go maireann an cúrsa idir 1 agus 2 bhliain ach is féidir leis a
bheith solúbtha, ag brath ar do riachtanais aonair. Má éiríonn leat an
bhunoiliúint a chríochnú, bronnfar Bonnteastas (ó <a href="http://www.qqi.ie/">Dhearbhú Cáilíochta agus Cáilíochtaí Éireann
(QQI)</a> nó <a href="../state_examinations/junior_certificate_programme.html">Teastas
Sóisearach</a> ort). Má tá Bonnchlár críochnaithe agat, is féidir leat
dul ar aghaidh agus tabhairt faoi Chlár Fochéimnithe. Tabharfaidh sé seo an
deis duit dul ar aghaidh agus tabhairt faoin <a href="../state_examinations/leaving_certificate_applied.html">Ardteistiméireacht
Fheidhmeach</a> nó faoi ardchúrsa QQI nó is féidir leat roghnú dul ar
aghaidh agus oiliúint i scileanna eile a dhéanamh, mar shampla, is féidir
leat <a href="http://www.fas.ie/en/Training/Apprenticeships/default.htm">cúrsa
printíseachta</a> a dhéanamh.</p>

<p>Bíonn na cúrsaí á reáchtáil in ionaid Ógtheagmhála atá á
mbainistiú ag Boird Oideachais agus Oiliúna (BOOanna) agus in Ionaid Oiliúna
Pobail. Go ginearálta, bíonn ionaid Ógtheagmhála oscailte ar feadh 35 uair
a chloig sa tseachtain (9am-4.30pm ó Luan go hAoine).</p>

<p>Má cháilíonn tú d’Ógtheagmháil, d’fhéadfá bheith i dteideal
bheith páirteach sa <a href="http://www.education.ie/ga/Scoileanna-Col%C3%A1ist%C3%AD/Seirbh%C3%ADs%C3%AD/Breisoideachais-agus-Oili%C3%BAna/Tionscnamh-um-Fhilleadh-ar-an-Oideachas/">Tionscnamh
um Fhilleadh ar Oideachas</a>.</p>

<p><strong>Boird Oideachais agus Oiliúna</strong></p>

<p>Ón 1 Iúil 2013, tháinig Boird Oideachais agus Oiliúna (BOOanna) in ionad
Coistí Gairmoideachais (VECanna). Leanfaidh na BOOanna leis an uile sheirbhís
a sholáthraíonn VECanna a chur ar fáil. Aistreofar Ionaid Oiliúna Pobail go
dtí BOOanna ar bhonn céimnithe ar aon dul le bunú SOLAS.</p>
</div>

<div class="topic base_rules">
<h2 class="topic base_rules_title" id="l555d1">Rialacha</h2>

<p>Braitheann na critéir nach mór duit a chomhlíonadh chun an clár
Ógtheagmhála a rochtain ar cibé acu an ndéanann tú iarratas ag ionad
Ógtheagmhála atá á bhainistiú ag Bord Oideachais agus Oiliúna (BOO) nó
ag Ionad Oiliúna Pobail.</p>

<p><strong>Clár Ógtheagmhála BOO</strong></p>

<p>Le bheith i dteideal bheith páirteach in Ógtheagmháil a sholáthraíonn
do BOO áitiúil, ba cheart duit bheith idir 15 agus 20 bliain d’aois. Ní
mór duit bheith dífhostaithe agus bheith mar luathfhágóir scoile, agus ní
mór nár cuireadh aon oiliúint gairmoideachais ort agus nár thug tú faoin
Ardteistiméireacht. Féadtar eisceachtaí áirithe a dhéanamh i leith na
rialach seo, mar shampla, más tuismitheoir aonair thú.</p>

<p><strong>Clár Ógtheagmhála Ionad Oiliúna Pobail</strong></p>

<p>Le bheith i dteideal bheith páirteach in <a href="http://www.iacto.ie/learners/ctcs/">Ógtheagmháil a sholáthraíonn
d’Ionad Oiliúna Pobail</a> áitiúil, ba cheart duit bheith idir 16 agus 21
bliain d’aois. Féadfaidh daoine óga faoi 25 bliain d’aois atá faoi
mhíbhuntáiste agus atá dífhostaithe freastal ar an gclár, áfach, tar éis
go ndéanann SOLAS comhaontú air seo.</p>

<p>Braitheann an oiliúint a bhíonn ar fáil ó ionad go hionad, agus
braitheann sé ar na háiseanna atá ar fáil go minic. Más spéis leat gairm
ar leith, ba cheart duit ionad a aimsiú ina gcuirtear ar fáil cúrsa
oiriúnach, seachas iarratas a dhéanamh láithreach bonn ar an ionad is giorra
duit.</p>

<p><strong>Íocaíocht Cuaradaitheora Poist</strong></p>

<p>Is féidir le rannpháirtithe ag fágáil Youthreach cur isteach ar an
íocaíocht cuardaitheora poist. Ní bhaineann an <a href="https://www.welfare.ie/en/Pages/Jobseekers-Allowance.aspx#StudentDisqualifications">riail
dhícháilithe trí mhí</a> le rannpháirtithe Youthreach.</p>
</div>
<div class="topic base_rates">
<h2 class="topic base_rates_title" id="l27d15">Rátaí</h2>

<p>Tá an cúrsa saor in aisce agus tugtar liúntas seachtainiúil
d’oiliúnaithe atá os cionn 16 bliana d’aois. Gheobhaidh tú liúntas
taistil má tá ort breis agus 4.9km a thaisteal chuig an ionad. Anuas air sin,
d’fhéadfá cáiliú freisin do <a href="child_care_support_during_fas_training_courses.html">chúram
leanaí</a> agus do liúntas béilí – ba cheart duit seiceáil leis an
ionad.</p>

<p>Is iad seo a leanas liúntais sheachtainiúla 2016:</p>

<table summary="Youthreach rates 2013"><thead><tr><th colspan="1" rowspan="1">Oiliúnaí/oiliúnaithe</th>
      <th colspan="1" rowspan="1">Íocaíocht Uasta sa tseachtain</th>
    </tr></thead><tbody><tr><td colspan="1" rowspan="1">16 bliana d’aois</td>
      <td colspan="1" rowspan="1">€40 (iontrálaithe nua)</td>
    </tr><tr><td colspan="1" rowspan="1">17 mbliana d’aois</td>
      <td colspan="1" rowspan="1">€40 (iontrálaithe nua) </td>
    </tr><tr><td colspan="1" rowspan="1">18 mbliana d’aois agus níos sine</td>
      <td colspan="1" rowspan="1">€160 (roinnt eisceachtaí i gceist)</td>
    </tr></tbody></table></div>

<div class="topic base_howtoapply">
<p>Má tá tú os cionn 18 mbliana d’aois agus má tá íocaíocht leasa
shóisialaigh breis agus €160 á fáil agat, leanfaidh tú leis an tsuim
níos airde a fháil fad a bhíonn tú páirteach in Ógtheagmháil a fhad a
bhíonn tú i dteideal.</p>

<p>Má bhí Liúntas Cuardaitheora Poist laghdaithe aoischoibhneasa (LCP) á
fháil agat sular thosaigh tú le hÓgtheagmháil, asbhainfear aon mhaoin a
asbhaineadh ó do LCP ó do liúntas oiliúna chomh maith. Baineann seo le
daoine a bhfuil Liúntas Leasa Fhorlíontaigh bunúsach aoischoibhneasa (LLF)
á fháil acu.</p>

<h2 class="topic base_howtoapply_title" id="leaf83">Conas iarratas a dhéanamh</h2>

<p>Bíonn cúrsaí Ógtheagmhála ar siúl i rith na bliana go léir, agus is
féidir leat clárú le haghaidh cúrsa ag aon tráth ar bith.</p>

<p><a href="http://www.youthreach.ie/my-nearest-centre/">Déan teagmháil le
d’ionad áitiúil Ógtheagmhála</a> nó le d’<a href="http://www.fas.ie/en/Contact+Us/Home/default.htm">Ionad Oiliúna
Pobail</a> agus labhair leis an bhfoireann faoi do chuid riachtanais oiliúna
agus faoi na hábhair is díol spéise duit. Chomh maith leis sin, féadfaidh
tú teagmháil a dhéanamh le d’<a href="http://www.fas.ie/en/Contact+Us/Home/default.htm">oifig áitiúil
seirbhísí fostaíochta</a> nó le <a href="http://www.etbi.ie/etbs/directory-of-etbs/">BOO</a>. Tá fáil ar
chomhaltaí foirne ag na hionaid seo chun cabhrú leat le foirmeacha iarratais,
más gá.</p>
</div>
</div>
</html>
