<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cúrsaí Iar Ard-Teistiméireachta
</title>
    
    <meta name="description" content="Tá eolas anseo ar chúrsaí IAT, céard atá iontu, iaratais,     liúntaisí agus cé atá i dteideal an cúrsa a dhéanamh.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cúrsaí Iar Ard-Teistiméireachta</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l27d15">Rátaí</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Má tá do chuid oideachais méanscolaíochta críochnaithe agat, agus go
dtaitneodh leat scileanna teicneolaíochta agus gairmeacha a fhorbairt, chun
post a fháil nó chun dul níos faide san oideachais agus traenáil,
b'fhéidir gurb é an Cúrsa Iar Ard-Teistiméireachta (CIAT) atá á lorg
agat. Ceapann a lán daoine gur cúrsa é seo le haghaidh daoine atá ag
fágail na scoile ach i ndáirire tá fáilte roimh dhaoine fásta.</p>

<p>Beidh <a href="http://www.education.ie/ga/Ciorcl%C3%A1in-agus-Foirmeacha/Ciorcl%C3%A1in-Gn%C3%ADomhacha/cl0013_2011_ir.pdf">muirear
rannphairtíochta €200 in aghaidh na bliana (pdf)</a> le n-íoc i leith
cúrsaí CIAT ón bhliain 2011/2012 amach. Tá díolúintí on mhuirear seo i
gcásanna áirithe - féach 'Rátaí' thíos.</p>

<p>Bíonn na cúrsaí Iar Ard-Teistiméireachta seo ar siúl sna scoileanna,
coláistí agus ionaid oideachais phobail ar fud na tíre. Is cúrsaí
lán-aimsearatha iad a sheasann idir bliain agus dhá bhliain. Tairiscíonn
siad meascán de obair phraiticiúil, obair acadúil, agus taithí oibre.
Ceapadh iad mar choiscéim i dtreo fostaíocht oillte agus, dhá bhrí sin, tá
siad nascaithe go dlúth le tionsclaíocht agus a cuid riachtanaisí. Tá cur
chuige comhtháite ag cúrsaí Iar Ardteistiméireachta, a dhíríonn ar eolas
teicniúil, bunscileanna agus taithí oibre. Caitear beagnach leath den am ar
na cúrsaí seo ag plé le traenáil eolais agus scileanna a bhaineann le
fostaíocht, caitear ceathrú eile den am le taithí chuí oibre. </p>

<p>Is iad na <a href="http://www.welfare.ie/en/Pages/Employment-Services-Offices.aspx">Boird
Oideachais agus Oiliúna (BOO)</a><a shape="rect" href="http://www.studentfinance.ie/mp7615/vecs/index.html"></a> a chuireann an
cuid is mó de na cúrsaí iar ardteistiméireachta ar fáil. Tá réimse
leathan ábhar dhá chlúdach ina measc tá, Gnó, Innealtóireacht
Leictreonacha, Ríomhaireacht, Lónadóireacht, Spórt agus Siamsaíocht,
Amharclann agus Stáitse, Ealaín Léirithe, Ealaín, Ceardaíocht agus
Dearadh, Staidéir na nEach, Staidéir Ilmheán, Iriseoireacht, Turasóireacht,
Margaíocht, Cúram Leanaí agus Cúram Pobail, Gruagaireacht agus Cúram
Áilleachta, Eolaíocht Fheidhmeach, Gairneoireacht. Féach 'Conas iarratas a
dhéanamh' thíos. </p>

<p>Braitheann an cháilíocht a bheas agat ag deireadh do chuid traenáil ar an
gcinéal cúrsa a rinne tú. Tairiscíonn go leor da na cúrsaí bliana seo
creidiúint ó <a href="http://www.qqi.ie/">Dearbhú Cáilíochta agus
Cáilíochtaí Éireann (DCCE)</a> ag leibhéal 5 ar an <a shape="rect" href="http://www.nfq.ie/nfq/en/irish/index.html">gCreat Náisiúnta
Cáilíochtaí</a> (CNC), cé go dtairiscíonn cuid eile creidiúint DCCE ag
leibhéal 6, a d'fhéadfadh duine a stiurú chun níos mó staidéir ag an
triú leibhéal a dhéanamh. Tá cáilíochtaí eile mar CITY AND GUILDS ar
fáil chomh maith. Tá sé tábhachtach go seiceálfadh tú an cháilíocht a
bhaineann le cúrsa, sula gcláraíonn tú ann.</p>
</div>
<strong>Boird Oideachais agus Oiliúna</strong> 

<p>Ó 1 Iúil 2013, cuirfear Boird Oideachais agus Oiliúna (BOO) in áit
coistí gairmoideachais . Leanfaidh na BOO an uile sheirbhíse soláthartha ag
na coistí gairmoideachais a sholáthar. Aistrítear ionaid oiliúna FÁS chuig
BOO freisin.<br></p>

<div class="topic base_rules">
<h2 class="topic base_rules_title" id="l555d1">Rialacha</h2>

<p>Go ginearálta, ba cheart go mbeadh scrúdú na hArdteistiméireachta
déanta agat agus tú críochnaithe le oideachas na meán scoile, chun a bheith
i dteideal cúrsa Iar Ardteistiméireachta. Má tá taithí oibre cuí agat don
chúrsa atá dá thairiscint áfach, agus go bhfuil ábaltacht agat sa réimse
sin, ba cheart duit scríobh chuig an coláiste ina bhfuil na cúrsaí ar
siúl. Mínigh do chás i litir agus labhair le comhordanóir an chúrsa.</p>

<p>B'fhéidir go mbeidh tú i dteideal <a shape="rect" href="/ga/social_welfare/social_welfare_payments/back_to_education/back_to_education_allowance.html">Liúntas
um Fhilleadh ar Oideachas</a> nó <a shape="rect" href="http://www.education.ie/servlet/blobservlet/he_plc_scheme.pdf?language=EN">deontas
cothabhála</a> a fháil - braitheann sé ar do chúinsí féin. Déanann ár
ndoiciméad ar <a shape="rect" href="../../third_level_education/fees_and_supports_for_third_level_education/maintenance_grant_schemes_for_students_on_third_level_courses.html">dheontais
chothabhála</a> cur síos ar na rialacha agus ar chonas iarratas a
dhéanamh.</p>
</div>
<div class="topic base_rates">
<h2 class="topic base_rates_title" id="l27d15">Rátaí</h2>

<p>Roimh an bhliain 2011/2012, níor gá do shaoránaigh Éireannacha ná do
shaoránaigh an Aontais Eorpaigh táillí a íoc i leith cúrsaí Iar
Ardteistiméireachta. D'fhéadadh catagóirí eile mac léinn freastal orthu
saor ó tháillí freisin - féach ar <a shape="rect" href="http://www.studentfinance.ie/mp9379/my-chosen-full-time-course-is-in-a-university-institute-of-technology-or-other-higher-education-college-in-ireland/index.html">studentfinance.ie</a>.</p>

<p>Beidh <a href="http://www.education.ie/servlet/blobservlet/cl0013_2011_ir.pdf?language=GA">muirear
rannphairtíochta €200 in aghaidh na bliana</a> le n-íoc i leith cúrsaí
CIAT ón bhliain 2011/2012 amach. Ní gá duit an muirear seo a íoc má:</p>
<ul><li>Tá <a href="../../../health/entitlement_to_health_services/medical_card.html">láncharta
    leighis</a> agat féin </li>
  <li>Is páiste clethiúnach tú le duine a bhfuil láncharta leighis
  aige/aici</li>
  <li>Tá tú i dteideal díolúíne a fháil faoin <a href="http://www.education.ie/servlet/blobservlet/he_plc_scheme.pdf?language=EN">Scéim
    um Dheontais Chothabhála maoinithe do mhic léinn a dhéanann freastal ar
    chúrsaí Iar-Ardteistiméireachta</a></li>
  <li>Tá tú ag fáil <a href="../../../social_welfare/social_welfare_payments/back_to_education/back_to_education_allowance.html">Liúntas
    um Fhilleadh ar Oideachas</a> nó Liúntas faoin <a href="../../returning_to_education/vocational_training_opportunities_scheme.html">Scéim
    Deiseanna Oiliúna Gairmoideachais</a></li>
</ul><p>Gearrann gach coláiste muirear chúrsa freisin, de ghnáth. Braitheann
méid an mhuirir seo ar an gcoláiste féin. Beidh ort an muirear chúrsa a
íoc, fiú má fuair tú díolúine ón mhuirear rannphairtíochta.</p>
</div>

<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p><a shape="rect" href="http://www.qualifax.ie/index.php?option=com_wrapper&amp;view=wrapper&amp;Itemid=15">Faigh
an cúrsa a bhfuil suim agat ann</a> agus déan d'iarratas díreach chuig an
scoil nó coláiste ina bhfuil na cúrsaí ar siúl. De bhrí go bhfuil na
cúrsaí seo bunaithe ar obair, is dóigh go nglaofar ort chuig agallamh sula
ndéantar an roghnú deireanach. Is iondúil go mbíonn na hagallaimh seo
neamh-fhoirmiúil agus go dtugann siad seans duit do chuid tuairimí a chuir in
iúl dóibh.</p>
</div>
</div>
</html>
