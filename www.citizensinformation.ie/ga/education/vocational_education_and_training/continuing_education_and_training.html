<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Traenáil agus oideachas leanúnach
</title>
    
    <meta name="description" content="Cur síos ar na bealaigh chun leanacht ar aghaidh le do chuid oideachais agus do chuid traenála praiticiúil a fheabhsú, seachas dul trí chóras na scoile agus córas na gcoláistí.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Traenáil agus oideachas leanúnach</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá a lán bealach chun leanacht ar aghaidh le do chuid oideachais agus do
chuid traenála praiticiúil a fheabhsú, seachas dul trí chóras na scoile
agus córas na gcoláistí.</p>

<p>Má tá tú dífhostaithe nó ag cuartú poist don chéad uair nó má tá
tú ag athrú treo do shlí beatha, is féidir leat roghnú ón a lán cúrsaí
oideachais agus cúrsaí traenála éagsúla atá maoinithe ag FÁS, na coiste
gairmoideachais, na ranna rialtais agus eagraíochtaí eile. Tairiscíonn siad
seo réimse leathan de chúrsaí lánaimseartha agus páirtaimseartha. Mar sin,
is féidir leat an ceann is fearr a oireann do do chuid riachtanas a
roghnú.</p>

<p>Tá an-difríocht idir cúrsaí ó thaobh coinníollacha, cearta agus
liúntais traenála. Mar sin, caithfidh tú sonraí gach cúrsa a sheiceaíl go
cúramach.</p>

<p>Seans go dteastaíonn uait do scileanna a fheabhsú má tá post agat cheana
féin, go háirithe má tá obair ghearr-ama ar siúl agat.</p>

<p>Taobh amuigh de na cursaí liostáilte thíos, is féidir teacht ar
oideachas má tá baint agat le grúpa óige, grúpa pobail, nó le aon sórt
imeachtaí deonacha eile. Téigh chun cainte le comhordanóir an ghrúpa atá
baint agat leis agus faigh aon eolas faoi dheiseanna oideachais agus traenála
atá ar fáil taobh istigh den eagraíocht sin. </p>

<p><strong>Scéim Deiseanna Gairmoiliúna (SDGO):</strong> Tugann <a shape="rect" href="../../returning_to_education/vocational_training_opportunities_scheme.html">SGDO</a>
deis duit filleadh ar an oideachas lánaimseartha más aosach dífhostaithe tú
nó má tá sochair áirithe á bhfáil agat. Ceann de na haidhmeanna atá leis
an scéim ná deiseanna oideachais agus oiliúna a thabhairt do dhaoine
dífhostaithe a fhorbróidh a n-infhostaitheacht. Aidhm eile atá léi ná
daoine a réiteach le dul i mbun fostaíochta íoctha nó i mbun deiseanna eile
as a leanann fostaíocht íoctha. </p>

<p><strong>Cúrsaí oiliúna FÁS:</strong> Tugann <a shape="rect" href="../fas_training_programmes_and_supports/fas_training_courses.html">cúrsaí
oiliúna FÁS</a> deis duit do scileanna a fhorbairt nó a uasghrádú sna
hearnálacha tráchtála agus tionscail má tá tú dífhostaithe nó má
briseadh as do phost tú mar gheall ar bheith iomarcach. <a shape="rect" href="http://www.fas.ie/en/Training/Jobs+Ireland/Training.htm">Is féidir leat
cúrsaí oiliúna FÁS a chuardach ar líne</a>. </p>

<p><a href="post_leaving_certificate_courses.html"><strong>Cúrsaí Iar
Ard-Teistiméireachta (IAT):</strong></a> Tá eolas anseo ar chúrsaí IAT,
céard atá iontu, iaratais, liúntaisí agus cé atá i dteideal an cúrsa a
dhéanamh. </p>

<p>Cuireann <a shape="rect" href="../fas_training_programmes_and_supports/fas_work_placement_programme.html"><strong>Socrúcháin
oibre FÁS</strong></a> taithí oibre ar fáil agus d’fhéadfá a bheith in
ann d’íocaíochta leasa shóisialaigh a choinneáil. </p>

<p>Cuirfidh an <a href="http://www.bluebrick.ie/Springboard/">Clár
Ardoideachais Springboard</a> 6,000 áiteanna ardoideachais do dhaoine
dífhostaithe i 2011. Tá sé mar aidhm ag an gclár áiteanna a chur ar fáil
do dhaoine a d'oibrigh san earnáil tógála, déantúsaíochta agus earnála
eile den gheilleagar gur dócha nach dtiocfaidh ar ais go leibhéil
réamh-mheathlú. Tosófar na cúrsaí i bhfómhair 2011. Faigh tuilleadh
eolais mar gheall ar Springboard inár ndoiciméad ar <a href="../../third_level_education/applying_to_college/third_level_places_for_unemployed_people.html">áiteanna
tríú leibhéal do dhaoine dífhostaithe</a>.</p>

<p>Cuireann <strong>Skillnets Ltd</strong> ar chumas ghrúpaí de chuideachtaí
san earnáil phríobháideach líonraí oiliúna a bhunú chun réimse clár
atá creidiúnaithe agus/nó aitheanta ag an tionscal a sheachadadh.Sa chlár
2010, cuirfidh líonraí Skillnets roinnt oiliúna ar fáil do <a shape="rect" href="http://www.skillnets.ie/job-seekers/eligibility-criteria">dhaoine
cáilithe dífhostaithe.</a> Má tá tú dífhostaithe ní íocfaidh tú as an
oiliúint seo agus ní chuirfear isteach ar do shochair leasa shóisialaigh. Is
féidir leat aimsigh cúrsaí oiliúna ar <a shape="rect" href="http://www.skillnets.ie/job-seekers">láithreán gréasáin
Skillnets.</a></p>

<p><strong>Youthreach:</strong> Má tá tú idir 15 agus 20 agus má d'fhág
tú an scoil gan aon chailíochtaí foirmiúla, tá deiseanna ar fáil ó <a shape="rect" href="youthreach.html">Youthreach</a> bunoideachas, forbairt
phearsanta, traenáil gairmiúil agus taithí oibre a fháil.</p>

<p><strong>Eagraíochtaí eile:</strong> Cuireann eagraíochtaí mar <a shape="rect" href="skills_training_linked_to_government_agencies.html">Fáilte
Ireland, Bord Iascaigh Mhara (BIM), Teagasc, Coillte, agus Comhairle
Ceardaíochta na h-Éireann</a> réimse leathan de chúrsaí áirithe ar
fáil.</p>

<p><strong><a href="http://www.fit.ie/">MMTF (Modh Mear don Teicneolaíocht
Faisnéise):</a></strong> Soláthraíonn an scéim seo oiliúint dhírithe sa
teicneolaíocht faisnéise do dhaoine a bhfuil sochair áirithe á bhfáil acu
nó atá ag síneáil le haghaidh ranníocaíochtaí chreidiúnaithe árachais
shóisialaigh. Tá riarachán oifige, dearadh gréasáin agus ríomhchlárú,
cumarsáid leathanbhanda agus cothabháil RP (Ríomhaire Pearsanta) i measc na
gcúrsaí. <a href="http://www.fit.ie/index.php?page=courses-search">Is féidir
leat tuilleadh a fháil amach faoi chúrsaí oiliúna ar láithreán gréasáin
MMTF.</a></p>

<p>Tosóidh tionscnamh Rialtais <a href="courses_for_long_term_unemployed_people.html">Momemtum i 2013</a>, a
chuirfidh tionscadail saoroideachais agus oiliúna ar fáil do chuardaitheoirí
fadtéarmacha poist (atá dífhostaithe ar feadh 12 mhí nó níos mó).
Cabhróidh Momentum leo scileanna a bhfuil éileamh orthu a fháil agus
rochtain a fháil ar obair in earnálacha den gheilleagar ina bhfuil deiseanna
ar phoist. Cuimseoidh oiliúint, taithí oibre agus tacaíocht. </p>

<p><strong>Ceardlanna na Roinn Dlí agus Cirt agus Comhionannais:</strong> Má
tá tú ag teacht ar oideachas agus traenáil ón gcóras príosúin, nó in
ionadan chóras priosúin d'fhéadfá cúrsa feiliúnach a fháil faoin gcóras
seo a chuireann an Roinn Dlí agus Cirt agus Comhionannais, FÁS, agus na
Coistí Gairmoideachais ar fáil.</p>

<p><strong>Ranganna oíche:</strong> Tá fáil ar deiseanna oideachasúla atá
féinmhaoinithe trí ranganna oíche atá eagraithe ag an <a shape="rect" href="http://www.studentfinance.ie/mp7596/vocational-education-committees/index.html">gCoiste
Gairmoideachais áitiúil,</a> <a shape="rect" href="http://www.fas.ie/ga/D%e9an+Teagmh%e1il+le+F%c1S/Baile/default.htm">Ionaid
Traenála FÁS</a> agus go leor de na coláistí agus ollscoileanna ar fud na
tíre.</p>

<p><a href="http://skillstowork.ie/">Skillstowork.ie</a> - is uirlis
úsáideach í chun a fháil amach cé acu ceann de na 4 thionscnamh -
Springboard, Momentum, JobBridge agus Skillnets - is fearr a oireann duit.</p>

<p><strong>Boird Oideachais agus Oiliúna</strong></p>

<p>Ó 1 Iúil 2013, cuirfear <a href="http://www.etbi.ie/etbs/directory-of-etbs/">Boird Oideachais agus
Oiliúna (BOO)</a> in áit coistí gairmoideachais . Leanfaidh na BOO an uile
sheirbhíse soláthartha ag na coistí gairmoideachais a sholáthar.
Aistrítear ionaid oiliúna FÁS chuig BOO freisin.</p>
</div>
</div>
</html>
