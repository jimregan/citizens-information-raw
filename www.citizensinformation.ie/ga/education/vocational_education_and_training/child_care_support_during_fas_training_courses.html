<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cúram Leanaí le linn cúrsaí gairmoiliúna
</title>
    
    <meta name="description" content="Tá scéim chúraim leanaí ann do dhaoine atá ag freastal ar chlár oiliúna gairme de chuid FÁS.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cúram Leanaí le linn cúrsaí gairmoiliúna</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Má rud é go bhfuil iarratas déanta agat ar chúrsa gairmoiliúna,
féadfar go mbeidh cúram leanaí ag teastáil uait. Faoin <a href="http://www.dcya.gov.ie/viewdoc.asp?fn=/documents/childcare/CETSMainPage.htm">Scéim
Tacaíochta um Oiliúint agus um Fhostaíocht Cúram Leanaí (CETS)</a>,
féadfaidh tú cáiliú le haghaidh áit chúram leanaí in aisce do do leanbh.
Is féidir leis an scéim CETS áiteanna cúram leanaí lánaimseartha,
páirtaimseartha nó iarscoile in aisce a chur ar fáil. Is í an Roinn Leanaí
agus Gnóthaí Óige (DYCA) a bhainistíonn an scéim CETS trí na Coistí
Contae agus Cathrach i gCúram Leanaí.</p>

<p><strong>Buiséad 2016</strong></p>

<p>Fógraíodh i mBuiséad 2016 go bhforbrófar clár nua <a href="https://www.dcya.gov.ie/viewdoc.asp?fn=%2Fdocuments%2Fearlyyears%2F20170412EarlyYearsFAQs.html&amp;mn=chiu3p&amp;nID=2">aonair
cúram leanaí inacmhainne</a> chun teacht in ionad roinnt cláir chúraim
leanaí, CETS ina measc. Is é an spriocdháta don chlár nua 2017.</p>

<p><strong>Athruithe ar FÁS agus SOLAS</strong></p>

<p>Bunaíodh <a href="http://www.solas.ie/">SOLAS</a>, ar údarás nua
breisoideachais agus oiliúna é, an 26 Deireadh Fómhair 2013. Tá FÁS
díscaoilte agus aistríodh roinnt dá fheidhmeanna chuig SOLAS. Ón 1 Eanáir
2014, aistreofar rannóg oiliúna FÁS ar bhonn céimnithe chuig na 16 <a href="http://www.etbi.ie/etbs/directory-of-etbs/">Bhord Oideachais agus
Oiliúna (BOO)</a> a tháinig isteach in ionad Coistí Gairmoideachais. Más
rud é go bhfuil tú i mbun cúrsa de chuid SOLAS faoi láthair, ní rachaidh
na hathruithe sin i bhfeidhm ort.</p>

<h3>Cúrsaí a cháilíonn le haghaidh CETS</h3>

<p>Ní cháilíonn na cúrsaí gairmoiliúna go léir de chuid SOLAS nó na
mBord Oideachais agus Oiliúna le haghaidh CETS ach áirítear na cúrsaí seo
a leanas leis na cúrsaí a cháilíonn: <a href="youthreach.html">Ógtheagmháil</a>, <a href="../returning_to_education/community_education.html">Scéim Deiseanna
Oiliúna Gairmoideachais (SDOG)</a>, an <a href="../returning_to_education/community_education.html">Tionscnamh um
Fhilleadh ar an Oideachas (BTEI)</a>, <a href="fas_training_courses.html">oiliúint agus cúrsaí oiliúna scileanna
sonracha de chuid SOLAS</a>, <a href="http://www.fit.ie/">Tionscnamh FIT</a>,
<a href="courses_for_long_term_unemployed_people.html">Momentum</a> agus <a href="../../employment/unemployment_and_redundancy/employment_support_schemes/community_employment_scheme.html">Fostaíocht
Pobail</a>.</p>

<h3>Cúrsaí nach gcáilíonn le haghaidh CETS</h3>

<p>Ní cháileoidh tú le haghaidh CETS más rud é go bhfuil tú i mbun ceann
amháin de na nithe seo a leanas: <a href="../../employment/unemployment_and_redundancy/employment_support_schemes/job_initiative.html">Tionscnamh
Jabanna</a>, <a href="fas_training_courses.html">printíseacht SOLAS</a>, <a href="../returning_to_education/night_classes.html">cúrsa oíche</a>, <a href="../../employment/employment_and_disability/supported_employment_for_people_with_disabilities.html">fostaíocht
faoi thacaíocht</a>, Club Jabanna nó an clár um <a href="../../employment/unemployment_and_redundancy/employment_support_schemes/fas_work_placement_programme.html">Shocrúchán
Oibre</a>.</p>
</div>

<div class="topic base_rules">
<h2 class="topic base_rules_title" id="l555d1">Rialacha</h2>

<p>Tá teorainn leis an líon áiteanna atá ar fáil faoi CETS.
Leithdháiltear áiteanna ar bhonn tús freastail ar an gceann is túisce.</p>

<p>Féadfaidh tú cáiliú le haghaidh áit chúram leanaí in aisce agus tú i
mbun cúrsa gairmoiliúna más rud é:</p>
<ul><li>Go bhfuil tú dífhostaithe faoi láthair agus gur mian leat tabhairt
    faoi chúrsa gairmoiliúna de chuid SOLAS nó <a href="http://www.etbi.ie/etbs/directory-of-etbs/">ETB</a> nó páirt a
    ghlacadh i gclár Momentum nó Fostaíocht Pobail. Ní cháilíonn gach
    cúrsa de chuid SOLAS nó <a href="http://www.etbi.ie/etbs/directory-of-etbs/">ETB</a> le haghaidh
  CETS.</li>
  <li>Gur tusa an príomhchúramóir linbh nó leanaí</li>
  <li>Go dteastaíonn cabhair uait le cúram leanaí chun glacadh le deis
    oiliúna</li>
</ul><p>Mura féidir leat áit a fháil do do leanbh ba cheart duit dul i
dteagmháil leis an gCoiste Contae agus Cathrach i gCúram Leanaí atá
áitiúil duit agus cur in iúl dóibh cé acu ceantar ina dteastaíonn áit
chúram leanaí uait. Cuirfidh sé ceist ar an Roinn Leanaí agus Gnóthaí
Óige, a dhéanfaidh iarracht áiteanna breise cúram leanaí a chur ar fáil i
do cheantar.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Is é an t-uasmhéid a fhéadfaidh soláthraithe cúram leanaí a ghearradh
ar thuismitheoirí sa tseachtain ná:</p>
<ul><li>Lánaimseartha: €25 sa tseachtain</li>
  <li>Páirtaimseartha: €15 sa tseachtain</li>
  <li>Tar éis na scoile: €5 sa tseachtain</li>
  <li>Tar éis na scoile mar aon le seirbhís bhailiúcháin: €15</li>
</ul><p>Ní fhéadfaidh seirbhísí táille a ghearradh le haghaidh seachtainí nach
bhfuil an tseirbhís ar oscailt.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Ba cheart duit cur in iúl do sholáthraí an chúrsa go bhfuil riachtanais
chúram leanaí agat agus gur mian leat go ndéanfar breithniú ort le haghaidh
CETS.</p>

<p>Nuair a fhaigheann tú litir lena dtairgtear áit ar chúrsa duit, tabharfar
liosta de sholáthraithe áitiúla cúram leanaí duit freisin. Ba cheart duit
an litir sin a úsáid chun áit a chur in áirithe do do leanbh nó do leanaí
le soláthraí cúram leanaí.</p>

<p>Nuair a thosaíonn d’oiliúint, gheobhaidh tú litir lena ndeimhnítear
gur thosaigh tú an cúrsa agus lena dtugtar dátaí tosaigh agus dátaí
críochnaithe. Ba cheart duit an litir sin a thaispeáint don soláthraí
cúram leanaí chun fad d’áite cúram leanaí a dheimhniú.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>
Déan teagmháil le soláthraí do chúrsa maidir le do riachtanais chúram
leanaí. 

<p>Tuairisceoir: Féadfaidh tú cáiliú le haghaidh áit chúram leanaí in
aisce más rud é go bhfuil tú ag freastal ar chineálacha áirithe
gairmoiliúna atá á gcur ar fáil ag SOLAS, ag <a href="http://www.etbi.ie/etbs/directory-of-etbs/">Bord Oideachais agus Oiliúna
(ETB)</a>, ag Momentum nó ag Fostaíocht Pobail.</p>
</div>
</div>
</html>
