<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Scéim Deiseanna Oiliúna Gairmoideachais
</title>
    
    <meta name="description" content="Is éard atá sa scéim seo réimse cúrsaí oideachais agus oiliúna atá feiliúnach do dhaoine fásta dífhostaithe agus do dhaoine eile a fhaigheann íocaíochtaí leasa shóisialaigh ar leith.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Scéim Deiseanna Oiliúna Gairmoideachais</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l27d15">Rátaí</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Cuireann An Scéim Deiseanna Oiliúna Ghairmoideachais (SDOG) réimse
cúrsaí ar fáil le riachtanais oideachais agus oiliúna daoine dífhostaithe
a shásamh. Má tá 21 bliain slánaithe agat, más dífhostaithe duit agus
íocaíochtaí leasa shóisialaigh faoi leith á bhfáil agat le sé mhí anuas
ar a laghad, tig leat cur isteach ar an scéim SDOG. Tugann an scéim deis
dóibh siúd a bhíonn páirteach ann feabhas a chur ar leibhéal ginearálta a
gcuid oideachais, deimhniúchán a fháil, a gcuid scileanna a fhorbairt agus
réiteach a dhéanamh chun fostaíochta, chun féinfhostaíochta agus chun
breis oideachais agus oiliúna. Oibrítear an VTOS trí <a href="http://www.etbi.ie/etbs/directory-of-etbs/">Bhoird Áitiúla Oideachais
agus Oiliúna</a> agus dírítear é go háirithe ar dhaoine dífhostaithe a
d’fhág an scoil go luath.</p>

<p><strong>Boird Oideachais agus Oiliúna</strong></p>

<p>Ó 1 Iúil 2013, cuirfear Boird Oideachais agus Oiliúna (BOO) in áit
coistí gairmoideachais . Leanfaidh na BOO an uile sheirbhíse soláthartha ag
na coistí gairmoideachais a sholáthar. </p>

<h3>Cén cineál cúrsaí atá ar fáil?</h3>

<p>Tá réimse cúrsaí ann ón mbunoideachas agus ón mbunoiliúint aníos go
hardoiliúint ghairme. Tá rogha leathan ábhar ar fáil. Is cúrsaí
lánaimseartha atá iontu, tuairim agus 30 uair a' chloig in aghaidh na
seachtaine, 6 huaire a' chloig sa ló ar feadh cúig lá, cuir i gcás.
Maireann na cúrsaí suas le dhá bhliain, agus is iomaí cúrsa díobh a
mbíonn cáilíochtaí ann dá bharr, An Teastas Sóisear, an
Ard-Teistiméireacht, agus gradaim ar Leibhéal 3, 4, 5 agus 6 ar an <a shape="rect" href="http://www.nfq.ie/nfq/en/index.html">bhFráma Náisiúnta
Cáilíochtaí</a>, cuir i gcás. Tá liosta na <a shape="rect" href="http://www.qualifax.ie/index.php?option=com_wrapper&amp;view=wrapper&amp;Itemid=15&amp;Mainsec=courses&amp;Subsec=search_courses&amp;CRAsort=&amp;action=search&amp;display=&amp;CSH_ID=18&amp;PREV_CSH_ID=&amp;AdvancedKeyword=&amp;keywords_and_titles=&amp;all_or_any_words=&amp;full_or_part_words=&amp;FCT_ID=&amp;FDM_ID=&amp;keywords=&amp;CRT_ID=25&amp;QUA_ID=0&amp;CTP_ID=0&amp;COL_ID=0&amp;RES_ID=0&amp;points=&amp;CRS_CODE=&amp;CRA_ID=0&amp;ATT_ID=0&amp;PRV_ID=0&amp;COU_ID=0&amp;DST_ID=0">gcúrsaí
DOG</a> ar <a shape="rect" href="http://www.qualifax.ie/">láithreán
gréasáin Qualifax</a>.<br></p>
</div>

<div class="topic base_rules">
<h2 class="topic base_rules_title" id="l555d1">Rialacha</h2>

<p>B'fhéidir go bhfuil tú cáilithe le haghaidh scéim SDOG má tá 21 bliain
slán agat agus:</p>
<ul><li>Má tá tú ag fáil, <a shape="rect" href="/ga/social_welfare/social_welfare_payments/unemployed_people/jobseekers_benefit.html">Sochar
    Cuardaitheora Poist</a> nó <a shape="rect" href="/ga/social_welfare/social_welfare_payments/unemployed_people/jobseekers_allowance.html">Liúntas
    Cuardaitheora Poist</a> nó má tá tú ag síniú le haghaidh pointí
    creidmheasa le sé mhí anuas ar a laghad nó </li>
  <li>Má tá <a shape="rect" href="/ga/social_welfare/social_welfare_payments/social_welfare_payments_to_families_and_children/one_parent_family_payment.html">Íocaíocht
    Teaghlaigh Aontuismitheora</a> á fáil agat, <a shape="rect" href="/ga/social_welfare/social_welfare_payments/disability_and_illness/disability_allowance.html">Liúntas
    Míchumais</a>, <a shape="rect" href="/ga/social_welfare/social_welfare_payments/disability_and_illness/disability_benefit.html">Sochar
    Breoiteachta</a>* nó <a shape="rect" href="/ga/social_welfare/social_welfare_payments/disability_and_illness/invalidity_pension.html">Pinsean
    Easláinte</a> le 6 mhí anuas ar a laghad nó </li>
  <li>Má tá <a shape="rect" href="/ga/social_welfare/social_welfare_payments/disability_and_illness/blind_persons_pension.html">Pinsean
    na nDall</a> á íoc leat, Liúntas/Sochar na mBan Céile Tréigthe, <a shape="rect" href="/ga/social_welfare/social_welfare_payments/death_related_benefits/widows_contrib_pension.html">Pinsean
    Baintrí, Baintrí Fir nó Páirtnéara Shibhialta Mharthanaigh
    (Ranníocach)</a>, <a shape="rect" href="/ga/social_welfare/social_welfare_payments/death_related_benefits/widows_non_contrib_pen.html">Pinsean
    Baintrí, Baintrí Fir nó Páirtnéara Shibhialta Mharthanaigh
    (Neamh-Ranníocach)</a> nó Liúntas Ban Céile na bPríosúnach le 6 mhí
    anuas ar a laghad (tharlódh go mbeadh coinníollacha i gcás na
    n-íocaíochtaí seo) nó </li>
  <li>Más céile pósta/pairtnéar sibhialta/comhchónatheoir tú atá
    spleách ar dhuine cáilithe le 6 mhí anuas ar a laghad </li>
  <li>Duine a fuair iomarcaíocht reachtúil ach nach raibh íocaíocht
    incháilithe á fáil acu don tréimhse riachtanach </li>
</ul><p>Is féidir tréimhsí a caitheadh ar <a href="../vocational_education_and_training/fas_training_courses.html">chúrsaí
oiliúna FET</a>, ar <a shape="rect" href="/ga/employment/unemployment_and_redundancy/employment_support_schemes/community_employment_scheme.html">Scéimeanna
Fostaíochta Pobail</a>, ar <a shape="rect" href="/ga/employment/unemployment_and_redundancy/employment_support_schemes/job_initiative.html">Togra
Oibre</a>, ar chláir <a shape="rect" href="../vocational_education_and_training/training_and_apprentiship_programmes/youthreach.html">Youthreach</a>
agus seal a caitheadh sa phríosún a chur san áireamh i dtréimhse na
cáilíochta.</p>

<p>* Má tá Sochar Breoiteachta á éileamh agat, ba cheart duit teagmháil a
dhéanamh le d’oifig leasa shóisialaigh sula dtosaíonn tú cúrsa faoin
Scéim Deiseanna Oiliúna agus Gairmoideachais (SDOG) maidir le leanúint le
d’íocaíocht Sochar Breoiteachta a fháil. <br></p>
</div>
<div class="topic base_rates">
<h2 class="topic base_rates_title" id="l27d15">Rátaí</h2>

<h3>Íocaíochtaí cuardaitheora poist</h3>

<p>Má thosaigh tú SDOG roimh Eanáir 2013 agus má tá Liuntas Cuardaitheora
Poist nó Sochar Cuardaitheora Poist á fáil agat, tabharfar liúntas oiliúna
duit ar ráta a bheas cothrom le huasráta Sochar Cuardaitheora Poist in áit
d’íocaíocht cuardaitheora poist.</p>

<p>Ó Eanáir 2013, má tá rannpháirtithe SDOG ag bogadh ó íocaíochtaí
cuardaitheora poist, ní mhéadófar a n-íocaíochtaí nua suas le €188 sa
tseachtain a thuilleadh, i gcásanna inár mbíonn a Liúntas Cuardaitheora
Poist níos lú ná seo. Áfach, leanfar ráta breise suas le €160 sa
tseachtain á híoc le daoine faoi bhun aois 25 (bainfear aon mhaoin atá agat
ón ráta seo). Ní bheidh seo i gceist ach i gcás rannpháirtithe nua.</p>

<p>Ó Eanáir 2014, má tá rannpháirtithe SDOG faoi bhun aois 26 ag bogadh ó
ráta laghdaithe aoischoibhneasa Liúntais Cuardaitheora Poist, gheobhaidh siad
ráta breise suas le €160 sa tseachtain. Ní bheidh seo i gceist ach i gcás
rannpháirtithe nua.</p>

<p>Is iondúil nach ndénafar do theidlíocht i gcomhair liúntais oiliúna
VTOS a athmheasúnú má thagann athrú ar do chúinsí (lena n-áirítear
acmhainn).</p>

<p><strong>Liúntas oiliúna SDOG agus obair:</strong> Má bheidh tú ag
filleadh ar do chúrsa don dara bliain as a chéile, leanfaidh tú le do
liúntas SDOG a fháil i rith mhíonna an tsamhraidh. Anuas air sin, féadfaidh
tú glacadh le hobair lánaimseartha i rith mhíonna an tsamhraidh agus ní
dhéantar difear do d’íocaíocht SDOG.</p>

<p><strong>Liúntas oiliúna SDOG agus cleithiúnaithe:</strong> Más mian leat
go gcuirfear duine fásta nó leanbh cleithiúnach le d’íocaíocht, ní mór
duit fógra a thabhairt don Roinn Coimirce Sóisialaí (RCS). Cuirfidh an RCS
an BOO ar an eolas, ansin, ar aon athruithe a dhéanfar do do liúntas oiliúna
SDOG.</p>

<h3>Íocaíochtaí leasa shóisialaigh eile</h3>

<p>Má tá ceann de na híocaíochtaí eile incháilithe leasa shóisialaigh á
fáil agat, leanfaidh tú le d’íocaíocht a fháil ar an ngnáthbhealach.
Ní mór duit leanúint agus coinníollacha d’íocaíochta a shásamh. Má
tá íocaíocht laghdaithe ar a ndéantar tástáil mhaoine á fáil agat,
méadófar í seo chuig an méid uasta do do chás fad a bhíonn tú ag glacadh
páirte ar VTOS. Anuas air sin, leanfaidh tú le do chuid sochair
thánaisteacha leasa shóisialaigh a fháil.</p>

<h3>Tacaíochtaí eile</h3>

<p>Ó 2010 i leith, níl daoine atá ag tabhairt faoi chúrsaí PLC a bhfuil
liúntais VTOS á bhfáil acu i dteideal deontais tacaíochta do mhic léinn a
fháil a thuilleadh. Ní dhéanann seo aon difear, áfach, d’aon teidlíocht
a bheadh acu mar gheall ar dhíolúine ó tháillí coláiste nó ó
ranníocaíochtaí mic léinn.</p>

<p>Níl aon táille ar na cúrsaí SDOG agus tabharfar leabhair agus ábhair
duit in aisce i dtús an chúrsa. De réir mar atá do chuid cúinsí féin,
tharlódh go mbeifeá i dteideal na nithe seo a leanas: </p>
<ul><li>Liúntas Béile </li>
  <li>Liúntas Taistil </li>
  <li>Áit chúraim leanaí in aisce dod’ leanbh faoin <a shape="rect" href="http://www.fas.ie/en/About+Us/News/20th+August+2010.htm">Scéim
    Tacaíochta um Oiliúint agus um Fhostaíocht Cúram Leanaí (CETS)</a>
  </li>
  <li>Bónas oiliúna €20 má bhí íocaíocht cháilithe leasa shóisialaigh
    á híoc leat le 12 mí ar a laghad sular thosaigh tú an scéim SDOG. I
    mBuiséad 2014, fógraíodh go gcuirfear deireadh leis an íocaíocht
    bónas €20 do rannpháirtithe SDOG dífhostaithe fadtéarmacha i
  2014.</li>
</ul></div>

<p>Tá <a href="http://www.welfare.ie/en/Pages/VTOS---Vocational-Training-Opportunities-Scheme.aspx#rates">tuilleadh
eolais faoi SDOG</a> ar fáil ar shuíomh gréasáin na Roinne Coimirce
Sóisialaí.</p>

<p>Níl liúntais oiliúna SDOG inchánaithe.<br></p>

<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Tig leat páirt a ghlacadh i scéimeanna SDOG i gceann de na bealaí seo a
leanas; seo é an rogha atá agat:</p>
<ul><li>A bheith i do dhalta SDOG lánpháirteach a bheas ag freastal ar ionad
    SDOG nó ar ionad oideachais le haghaidh daoine fásta nó </li>
  <li>A bheith i do dhalta SDOG as láthair a dhéanfaidh gnáthfhreastal ar <a shape="rect" href="../vocational_education_and_training/training_and_apprentiship_programmes/post_leaving_certificate_courses.html">chúrsa
    Iar-Ard-Teistiméireachta</a> i gcoláiste ardoideachais. </li>
</ul><p>Tá <a href="http://www.qualifax.ie/index.php?option=com_content&amp;view=article&amp;id=591%3Avtos-faq&amp;catid=70&amp;Itemid=238">liosta
ceisteanna a chuirtear go minic</a> maidir leis na SDOG le fáil ar shuíomh
idirlín Qualifax.<br>
Déan teagmháil le comhordaitheoir SDOG san ionad SDOG atá agat féin go
háitiúil le breis eolais a fháil faoi na cúrsaí SDOG atá ar fáil.<br></p>
</div>
</div>
</html>
