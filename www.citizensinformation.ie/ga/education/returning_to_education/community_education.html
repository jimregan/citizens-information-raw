<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Oideachas pobail
</title>
    
    <meta name="description" content="Is é atá in oideachas pobail ná oideachas aosach agus foghlaim fadsaoil atá lonnaithe sa phobal, taobh amuigh d&#39;earnáil an oideachais fhoirmiúla de ghnáth.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Oideachas pobail</h1>
	
<ul class="anchorlinks"><li><a href="#l0b3fe">Eolas</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>
Is é atá i gceist le hoideachas pobail ná oideachas agus foghlaim aosach,
taobh amuigh d'earnáil an oideachais fhoirmiúil de ghnáth, atá dírithe ar
fhoghlaim a fheabhsú, cumhacht a thabhairt do dhaoine agus cur leis an
tsochaí. Cuireann sé foghlaim phearsantaithe agus solúbthacht chun cinn
laistigh den ghrúpa foghlama. Glacann rannpháirtithe páirt mar
chomhpháirtithe comhionanna le riachtanais a aithint, cláir a dhearadh agus a
chur i bhfeidhm, agus iad a chur in oiriúint ar bhonn leanúnach. <br><br>
Áirítear le cuspóirí earnáil an oideachais phobail ní hamháin forbairt
an duine aonair ach dul chun cinn an phobail, go háirithe i bpobail ar an
imeall. <br><br>
Gné lárnach de chláir oideachais phobail ná go soláthraíonn siad na
tacaí atá riachtanach do rochtain agus d'foghlaim, treoir, meantóireacht,
aiseolas leanúnach agus cúram leanaí ach go háirithe. <br><br><br><h3>Éascaitheoirí Oideachais Phobail <br></h3>
<br>
Oibríonn Éascaitheoirí Oideachais Phobail laistigh de na Boird Oideachais
agus Oiliúna (BOO) le tacaíocht a thabhairt do ghrúpaí pobail áitiúla.
Áirítear leis sin cabhair theicniúil/riaracháin a thabhairt, grúpaí
oideachais phobail a fhorbairt, a chothabháil agus a chomhordú agus naisc a
neartú idir earnáil an oideachais fhoirmiúil agus earnáil an oideachais
neamhfhoirmiúil. Cabhraíonn siad agus tacaíonn siad le forbairt tionscnamh
oideachasúil nua atá lonnaithe sa phobal. Is é <a shape="rect" href="http://www.cefa.ie/">Cumann na n-Éascaitheoirí Oideachais</a> Phobail
an eagraíocht ghairmiúil atá acu. <br><br><h3>An Tionscnamh Filleadh ar an Oideachas <br></h3>
<br>
Tá an <a href="http://www.education.ie/ga/Scoileanna-Col%C3%A1ist%C3%AD/Seirbh%C3%ADs%C3%AD/Breisoideachais-agus-Oili%C3%BAna/Tionscnamh-um-Fhilleadh-ar-an-Oideachas/">Tionscnamh
Filleadh ar an Oideachas</a> ar cheann de na príomhcholúin den Pháipéar
Bán ar Oideachas Aosach. Soláthraíonn sé deiseanna d'oideachas athdheise
d'fhoghlaimeoirí aosacha agus do dhaoine a d'fhág an scoil go luath ar mian
leo a gcuid scileanna a nuashonrú. Ligeann an tionscnamh seo d'fhoghlaimeoirí
oideachas a chomhcheangal le freagrachtaí teaghlaigh, cúraim nó oibre. <br><h3>Ról na Boird Oideachais agus Oiliúna in oideachas pobail <br></h3>

<p><br>
Oibríonn na Seirbhísí Oideachais Phobail laistigh de na Boird Oideachais
agus Oiliúna agus tugann siad tacaíocht do ghrúpaí pobail a bhfuil spéis
acu in oideachas pobail ar na bealaí seo a leanas: </p>
<ul><li>Soláthraíonn Éascaitheoirí Oideachais Phobail cúnamh agus tacaíocht
    do ghrúpaí oideachais phobail nua nó reatha. Soláthraíonn siad eolas
    maidir le foinsí maoinithe agus cabhraíonn siad le páirtithe leasmhara
    in oideachas pobail rochtain a fháil ar mhaoiniú. </li>
  <li>Tá cúnamh ar fáil freisin do ghrúpaí oideachais phobail le cabhrú
    leo a gcláir agus a gcúrsaí oideachais féin a fhorbairt. D'fhéadfadh
    ionchur teicniúil, riaracháin nó oideachasúil bheith i gceist leis an
    tacaíocht sin. </li>
  <li>Tacaíonn siad le líonrú le grúpaí agus eagraíochtaí eile a bhfuil
    spéis acu in oideachas pobail, agus dea-chleachtas ó earnálacha eile a
    roinnt. </li>
</ul><p><strong>Boird Oideachais agus Oiliúna</strong></p>

<p>Ó 1 Iúil 2013, cuirfear Boird Oideachais agus Oiliúna in áit coistí
gairmoideachais . Leanfaidh na BOO an uile sheirbhíse soláthartha ag na
coistí gairmoideachais a sholáthar. </p>

<h3>Creidiúnú agus cáilíochtaí </h3>
<br>
Is gnách go n-úsáideann cúrsaí oideachais phobail meascán de chineálacha
éagsúla modhanna measúnaithe mar thascanna, tionscadail, taifid
foghlaimeoirí, breathnóireacht, léiriú scileanna agus scrúduithe. Chuir
creidiúnú dúshláin faoi sholáthróirí oideachais foirmiúil nó
neamhfhoirmiúil i gcónaí toisc nach i gcónaí a bhíonn sé mar chuspóir
nó mar thoradh riachtanach do gach foghlaimeoir. Ach tugadh aitheantas dá
bhailí agus atá foghlaim sa timpeallacht fhoirmiúil agus neamhfhoirmiúil
araon agus tarraingíodh isteach í i <a shape="rect" href="http://www.nfq.ie/nfq/en/index.html">gCreatoibre Náisiúnta na
gCáilíochtaí</a>, a chuireann córas aonair ar fáil, ar féidir an
fhoghlaim go léir a mhapáil dá réir. Ligeann sé d'fhoghlaimeoirí bogadh
ó oideachas foirmiúil go neamhfhoirmiúil, ó oideachas bunúsach go
hoideachas breise, agus ó oideachas breise go hardoideachas ar bhealach
réasúnta simplí. <br></div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>
Le tuilleadh sonraí a fháil maidir le cúrsaí oideachais phobail i do
cheantar, ba cheart duit teagmháil a dhéanamh le <a shape="rect" href="http://www.etbi.ie/etbs/directory-of-etbs/">do Boird Oideachais agus
Oiliúna (BOO) áitiúil</a> nó le <a href="http://www.aontas.com/">AONTAS</a>.<br><br>
Féadann eagraíochtaí agus grúpaí pobail atá ag cur isteach ar mhaoiniú
ón Tionscnamh Filleadh ar an Oideachas <a href="http://www.etbi.ie/etbs/directory-of-etbs/">iarratas a chur isteach chuig
an Boird Oideachais agus Oiliúna</a> ina gceantar. Tá an <a href="http://www.education.ie/en/Schools-Colleges/Services/Further-Education-and-Training/Back-to-Education-Initiative-BTEI-/Back-To-Education-Initiative-Operational-Guidelines.pdf">treoirlínte
don Tionscnamh Filleadh ar an Oideachas</a> ar fáil ar láithreán gréasáin
na Roinne Oideachais agus Scileanna.</div>
</div>
</html>
