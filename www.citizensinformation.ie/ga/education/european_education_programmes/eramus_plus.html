<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Erasmus +
</title>
    
    <meta name="description" content="Clár maoiniúcháin de chuid an AE le haghaidh gníomhaíochtaí sna réimsí um oideachas, oiliúint, an óige agus spórt.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Erasmus +</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l0659c">Tionscadail arna maoiniú</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is é Erasmus+ (ar a dtugtar Erasmus Plus) an clár maoiniúcháin nua de
chuid an AE le haghaidh oideachais, oiliúna, na hóige agus spóirt. Rithfidh
an clár ó 2014 go 2020. Comhcheanglaíonn sé cláir mhaoiniúcháin roimhe
sin san earnáil, lena n-áirítear an Clár Foghlama ar Feadh an tSaoil (Clár
Comenius, Leonardo, Erasmus, Grundtvig agus Transversal), Clár ‘an tAos Óg
i mBun Gníomhaíochta’, Jean Monnet, Tempus agus Erasmus Mundus.</p>

<p>Tá na cláir roimhe dúnta anois agus ní féidir glacadh le haon iarratais
bhreise faoi na cláir sin. Tiocfaidh tionscadail reatha a maoiníonn na cláir
sin iad chun deiridh sna chéad 1 - 3 bliain atá romhainn.</p>

<p>Cuirfidh Erasmus+ deiseanna ar fáil do <a href="http://www.leargas.ie/programmes/erasmusplus/">rannpháirtithe</a> lena
n-áirítear mic léinn agus foireann oideachais, chun staidéar a dhéanamh,
oiliúint a fháil, taithí oibre a ghnóthú agus oibriú go deonach thar
lear. De bhreis ar dheontais a chur ar fáil do dhaoine aonair, tacóidh
Erasmus+ le comhpháirtíochtaí trasnáisiúnta i measc institiúidí agus
eagraíochtaí oideachais, oiliúna agus óige. Chomh maith leis sin, tacóidh
sé le hiarrachtaí náisiúnta córais oideachais, oiliúna agus óige a
nuachóiriú. Den chéad uair riamh, cuirfidh sé tacaíocht ar fáil do
thionscnaimh spóirt.</p>

<p>Is iad seo príomhaidhmeanna Erasmus+:</p>
<ul><li>Cabhrú le daoine óga scileanna breise a fháil trí staidéar agus
    oiliúint thar lear a dhéanamh</li>
  <li>Caighdeán teagaisc san AE agus níos sia ar siúl a fheabhsú</li>
  <li>Tacú le ballstáit agus le tíortha comhpháirtíochta i nuachóiriú a
    gcóras oideachais agus gairmoiliúna</li>
  <li>Rannpháirtíocht na hóige sa tsochaí a chur chun cinn</li>
  <li>Tacú le teagasc agus taighde ar lánpháirtiú na hEorpa</li>
  <li>Tacú le spórt ag leibhéal an phobail ar an Eoraip</li>
</ul></div>

<div class="topic base_rules">
<h2 class="topic base_rules_title" id="l0659c">Tionscadail arna maoiniú</h2>

<p>Cuirfidh Erasmus+ tacaíocht ar fáil do thionscnaimh a chomhlíonann na
critéir de cheann ar bith de na cúig ghníomh seo a leanas:</p>
<ul><li>Eochairghníomh 1: Soghluaisteacht foghlama daoine aonair</li>
  <li>Eochairghníomh 2: Comhoibriú i gcomhair nuálaíochta agus i gcomhair
    dea-chleachtais a mhalartú</li>
  <li>Eochairghníomh 3: Tacaíocht d’athchóiriú beartais</li>
  <li>Gníomhaíochtaí Jean Monnet</li>
  <li>Spórt</li>
</ul><p><strong>Eochairghníomh 1: Soghluaisteacht foghlama daoine
aonair</strong></p>

<p>Cuireann na tionscadail a mhaoinítear faoin eochairghníomh seo ar chumas
rannpháirtithe taisteal chuig tír rannpháirteach eile d’fhonn staidéar a
dhéanamh, oibriú, teagasc, oiliúint a fháil nó scileanna agus
inniúlachtaí gairmiúla a fhorbairt. Faoi Erasmus+, is bunaithe ar
thionscadal atá gníomhaíochtaí soghluaisteachta agus ní mór go bhfuil
siad á dtreorú ag eagraíochtaí. Níl daoine aonair ábalta iarratas a
dhéanamh a thuilleadh.</p>

<p>Áirítear leis na gníomhaíochtaí a mhaoinítear faoin eochairghníomh
seo malartuithe Ógra, an tSeirbhís Dheonach Eorpach, tréimhse staidéir nó
socrúchán oibre do mhic léinn san ardoideachas nó sa ghairmoideachas agus
sa ghairmoiliúint.</p>

<p>Tugann malartuithe ógra an deis do ghrúpaí daoine óga ó thíortha
éagsúla bualadh le chéile agus cónaí le chéile ar feadh 21 lá ar a
mhéad. Le linn malartú ógra, déanann rannpháirtithe clár oibre atá
deartha agus ullmhaithe acusan roimh an malartú i gcomhpháirt.</p>

<p>Tugann an tSeirbhís Dheonach Eorpach DASH do dhaoine óga idir 17 mbliana
d’aois agus 30 bliain d’aois a dtiomantas pearsanta a chur in iúl trí
sheirbhís dheonach lánaimseartha agus gan íocaíocht ar feadh 12 mhí ar a
mhéad i dtír eile laistigh den Aontas Eorpach nó lasmuigh de.</p>

<p><strong>Eochairghníomh 2: Comhoibriú i gcomhair nuálaíochta agus i
gcomhair dea-chleachtais a mhalartú.</strong></p>

<p>Cuireann tionscnaimh a dtacaítear leo faoin eochairghníomh seo ar chumas
eagraíochtaí oibriú le chéile d’fhonn a soláthar d’fhoghlaimeoirí a
fheabhsú agus cleachtais nuálacha a chomhroinnt.</p>

<p>Faoin ngníomh seo, déanfaidh eagraíocht amháin an tionscadal a threorú
agus na gníomhaíochtaí agus an maoiniú a bhainistiú thar ceann na
comhpháirtíochta. D’fhéadfadh méideanna éagsúla comhpháirtíochta
bheith i gceist le gur féidir le heagraíochtaí beaga páirt a ghlacadh
iontu.</p>

<p><strong>Eochairghníomh 3: Tacaíocht d’athchóiriú beartais</strong></p>

<p>Tacaíonn an t-eochairghníomh seo le tionscnaimh a chumasaíonn
rannpháirtíocht ghníomhach daoine óga sa saol daonlathach agus cothaíonn
sé díospóireacht ar ábhair atá láraithe ar théamaí agus thosaíochtaí
a socraíonn an tIdirphlé Struchtúrtha iad. Is é Idirphlé Struchtúrtha an
t-ainm a úsáidtear ar phlé idir daoine óga agus lucht déanta beartas óige
chun torthaí a bhaint amach atá úsáideach le haghaidh déanamh beartas.</p>

<p>Tá tuilleadh eolais faoi <a href="http://ec.europa.eu/youth/policy/implementation/dialogue_en.htm">Idirphlé
Struchtúrtha ar fáil ar láithreán Gréasáin an Choimisiúin
Eorpaigh</a>.</p>

<p><strong>Gníomhaíochtaí Jean Monnet</strong></p>

<p>Tacaíonn gníomhaíochtaí Jean Monnet le feabhas domhanda i staidéar ar
lánpháirtiú na hEorpa. Is gníomh láraithe é seo a reáchtálann
Gníomhaireacht Feidhmiúcháin an Aontais Eorpaigh é.</p>

<p>Cuireann siad tacaíocht agus maoiniú ar fáil d’institiúidí acadúla
agus d’eagraíochtaí eile atá gníomhach sa réimse um staidéar ar
lánpháirtiú na hEorpa d’fhonn sármhaitheas a chur chun cinn i staidéar
ar lánpháirtiú na hEorpa san ardoideachas.</p>

<p><strong>Spórt</strong></p>

<p>Tá maoiniú i gcomhair gníomhaíochtaí áirithe spóirt ar fáil faoin
ngníomh spóirt. Is gníomh láraithe é seo a reáchtálann Gníomhaireacht
Feidhmiúcháin an Aontais Eorpaigh é.</p>

<p>Cuirfear tacaíocht ar fáil d’eagraíochtaí atá gníomhach i réimse an
spóirt chun dul i ngleic le bagairtí trasteorann don ionracas spóirt
(dópáil, cúbláil cluichí, foréigean, éadulaingt, leithcheal), chun
dea-rialachas i spórt ag leibhéal an phobail a chur chun cinn, chun tacú le
déghairmeacha do lúthchleasaithe agus chun cothroime rochtana ar spórt a
chur ar fáil do chách.</p>
</div>

<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Is féidir le heagraíochtaí iarratais a chur isteach ar líne ó dheireadh
mhí Eanáir chuig an <a href="http://www.leargas.ie/programmes/erasmusplus/deadlines/">ngníomhaireacht
náisiúnta</a> atá freagrach as clár Erasmus+ - féach ‘Cá háit a
ndéanfaidh mé iarratas’ thíos.</p>

<p>Ní féidir le daoine aonair iarratas a dhéanamh go díreach ar
dheontais.</p>

<p><a href="http://ec.europa.eu/programmes/erasmus-plus/documents/erasmus-plus-programme-guide_en.pdf">Tá
tuilleadh faisnéise faoi thionscadail a fhorbairt agus faoi rochtain ar
mhaoiniú faoi na 5 ghníomhaíocht a gclúdaíonn Erasmus+ iad ar fáil in
Eolaire Cláir Erasmus+.</a></p>
</div>

<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Más mian le heagraíocht ar bith iarratas a dhéanamh ar thionscadal a
bhaineann le hardoideachas, ba cheart di iarratas a dhéanamh chuig an <a href="http://www.hea.ie/en/contact">Údarás um Ard-Oideachas</a>.</p>

<p>Más mian le heagraíocht iarratas a dhéanamh ar thionscadal a bhaineann le
spórt, ba cheart di iarratas a dhéanamh chuig <a href="http://eacea.ec.europa.eu/erasmus-plus_en">Gníomhaireacht
Feidhmiúcháin an Choimisiúin</a>.</p>

<p>Le haghaidh gach tionscadail eile, ba cheart d’eagraíochtaí iarratas a
dhéanamh chuig <a href="http://www.leargas.ie/">Léargas</a>.</p>
</div>
<!--this section produces the further information bit at the bottom of the document.
<div class="topic further_info">

<h1 class="further_info">Further information</h1>
<p>Text goes here</p>
</div>
-->
</div>
<!--this is the section that produces "Useful resources" in the box on the right-hand side. Below is an example.
	<div id="useful_resources">
      <ul>
	<li>
	  <a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
	</li>
	
      </ul>
    </div>
	-->
</html>
