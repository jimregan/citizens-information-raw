<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Seirbhís Múinteora ar Cuairt
</title>
    
    <meta name="description" content="Oibríonn an Roinn Oideachais agus Scileanna seirbhís mhúinteora ar cuairt le haghaidh páistí bodhra nó lagéisteachta agus páistí le lagú amhairc.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Seirbhís Múinteora ar Cuairt</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Oibríonn an tSeirbhís Tacaíochta Cuimsithe (atá mar chuid den Chomhairle
Náisiúnta um Oideachas Speisialta) <a href="http://www.education.ie/en/Schools-Colleges/Services/Visiting-Teacher-Service-/Visiting-Teacher-Service.html">Seirbhís
na Múinteoirí Cuartaíochta</a> le haghaidh leanaí bodhra nó lagéisteachta
agus leanaí ar a bhfuil lagú amhairc. Bíonn sé mar aidhm ag múinteoirí
cuartaíochta a bheith ina dtaca do na tuismitheoirí nó do na caomhnóirí
agus don leanbh féin. Féadtar tús a chur leis an tseirbhís tacaíochta go
gairid i ndiaidh go mbeirtear ar an leanbh agus féadfaidh sí leanúint tríd
an oideachas bunscoile agus iar-bhunscoil, sa chás gur cuí. Ina cheann sin,
soláthraíonn na múinteoirí seirbhís mhúinteoireachta sa bhaile i gcomhair
an <a shape="rect" href="../../pre_school_education_and_childcare/early_childhood_education.html">pháiste
réamhscoile</a>, má cheaptar í a bheith riachtanach. </p>

<p>Bíonn freagracht ag gach múinteoir ar leith ar son réigiún áirithe agus
taistlíonn siad, de réir mar is gá, chun bualadh leis na páistí, leis na
tuismitheoirí nó leis na caomhnóirí, leis an bhfoireann cúraim agus le
daoine gairmiúla eile a mbíonn baint acu leis an bpáiste. Ní bhíonn aon
pháiste ann a meastar fúthu gur ró-óg iad lena n-atreorú chuig an
tseirbhís mhúinteora ar cuairt. Is go hiomlán saor in aisce ó aon táille
í an tseirbhís seo. </p>

<h3>Múinteoirí cuartaíochta do leanaí lagamhairc </h3>

<p>Déanann múinteoirí cuartaíochta measúnú agus measúnacht ar
riachtanais gach linbh agus míníonn siad na héifeachtaí atá ag an
lagamharc, lena n-áirítear impleachtaí láithreacha agus todhchaí an
lagamhairc. </p>

<p>Ina theannta sin, soláthraíonn siad faisnéis agus comhairle chun
measúnú a dhéanamh ar phleanáil oideachais do leanaí agus do dhaoine óga
lagamhairc. Comh-oibríonn múinteoirí cuartaíochta go dlúth le
comhghleacaithe a bhfuil réimse cúlraí oideachais agus gairmiúla eile acu,
chomh maith le heagraíochtaí náisiúnta. </p>

<p>Tugann múinteoirí cuartaíochta comhairle do scoileanna (lena n-áirítear
réamhscoileanna) maidir le modhanna múinteoireachta oiriúnacha agus
straitéisí chun an seomra ranga a bhainistiú chun tacú le daltaí
lagamhairc i scoileanna príomhshrutha. </p>

<p>Déanann siad measúnachtaí agus tugann siad comhairle i ndáil le trealamh
a úsáideann daoine lagamhairc go coitianta i. teicneolaíocht, cló mór,
téipeanna agus comhairle maidir le hacmhainní breise pearsanra nuair is gá
sin. Is féidir le múinteoirí comhairle a thabhairt freisin do scoileanna
maidir le haon oiriúnuithe is gá a dhéanamh ar an timpeallacht scoile a
theastaíonn ón leanbh lagamhairc. </p>

<h3>Múinteoirí cuartaíochta do leanaí bodhra </h3>

<p>Oibríonn múinteoirí cuartaíochta le leanaí réamhscoile chun treoir
agus tacaíocht a sholáthar do thuismitheoirí ag a bhfuil leanaí bodhra nó
leanaí lagéisteachta. Cuireann siad in iúl do thuismitheoirí cé na
himpleachtaí atá ag an mbodhaire maidir leis an teanga labhartha a shealbhú
agus Teanga Chomharthaíochta na hÉireann (TCÉ), cuireann siad modhanna
cumarsáide in iúl do thuismitheoirí agus déanann siad idirchaidreamh le
seirbhísí éisteolaíochta. Ba chóir iarratas ar theagasc sa bhaile sa
teanga chomharthaíochta a dhéanamh chuig an múinteoir cuartaíochta. </p>

<p>Déanann múinteoirí cuartaíochta faireachán freisin ar fhorbairt teanga
an linbh agus ar a scileanna cumarsáide agus tugann siad faisnéis agus
comhairle do thuismitheoirí maidir le socrúcháin réamhscoile agus scoile.
Ag leibhéal na bunscoile, oibríonn an múinteoir cuartaíochta leis an
bpríomhoide agus le daoine eile den fhoireann chun tacaíochtaí oiriúnacha
don leanbh a phleanáil agus a chur ar bun. Is féidir leo teagasc a sholáthar
a leagann béim speisialta ar fhorbairt teanga agus faireachán a dhéanamh ar
dhul chun cinn an linbh ó thaobh an oideachais de. </p>

<h3>Oiliúint sna teicneolaíochtaí cúnta agus sa tsoghluaisteacht</h3>

<p>Féadann múinteoirí cuartaíochta páistí a atreorú le haghaidh
measúnú ar áiseanna lagamhairc, agus na páistí a oiliúint ansin lena leas
a bhaint astu. Cuidíonn siad le páistí scileanna tadhlacha agus scileanna na
gcéadfaí eile a fhorbairt, agus tugann siad comhairle ar scileanna
féinchabhrach agus ar scileanna eile a bhíonn de dhíth orthu chun saol
neamhspleách a chaitheamh. </p>

<p>Cuireann siad tacaíocht ar fáil i scileanna réamh-Braille a fhorbairt sa
chás gur gá agus tugann siad roinnt treorú maidir le soghluaisteacht nuair
is cuí. Féadann na múinteoirí an páiste a atreorú i gcomhair bhreis
teagaisc sa tsoghluaisteacht sa chás ar riachtanach é. Is féidir leat <a shape="rect" href="/ga/travel_and_recreation/transport_and_disability/mobility_training_for_people_with_a_visual_impairment.html">tuilleadh
eolais a léamh faoi oiliúint na soghluaisteachta do dhaoine lagamhairc
anseo</a>. </p>

<p>Déanann múinteoirí ar cuairt meastóireacht ar an timpeallacht
fhuaimiúil do pháiste bodhra nó lagéisteachta agus cuidíonn siad leo
triail a bhaint as trealamh éisteolaíochta.</p>

<p>Faigh tuilleadh eolais mar gheall ar theicneolaícht chúnta ar an suíomh
<a href="http://www.assistireland.ie/eng/Home/">Assist Ireland</a>. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Ag atreorú páiste chuig an tseirbhís mhúinteoir cuartaíochta</h3>

<p>Sular féidir le páiste a bheith rannpháirteach sa tseirbhís mhúinteoir
cuartaíochta, caithfidh an tseirbhís mhúinteoir cuartaíochta iad a atreorú
le haghaidh measúnú. Is féidir leis na grúpaí seo a leanas atreoruithe a
iarraidh: </p>
<ul><li>Tuismitheoirí/caomhnóirí </li>
  <li>Scoileanna </li>
  <li><a shape="rect" href="/ga/health/how_health_is_organised/health_boards.html">Feidhmeannacht na
    Seirbhíse Sláinte</a></li>
  <li>An Chomhairle Náisiúnta um Oideachas Speisialta </li>
</ul><p><span>Le haghaidh páistí le lagú amhairc </span></p>
<ul><li>Clinicí súl </li>
  <li><a href="http://www.ncbi.ie/">Comhairle Náisiúnta na hÉireann do na
    Daill</a> </li>
</ul><p><span>Le haghaidh páistí bodhra nó lagéisteachta </span></p>
<ul><li>DeafHear </li>
  <li>Ionad Ionchlannáin Cochlear, Ospidéal Beaumont </li>
</ul><p>Ba cheart d’aon dhuine proifisiúnta sláinte gur mhaith leis/léi páiste
a atreorú a (h)ábhair chúraim a phlé go hiomlán le tuismitheoirí an
pháiste. Ba cheart tuairisc ón oftailmeolaí a bheith le gach atreorú don
tseirbhís le haghaidh páistí le lagú amhairc. Scrúdóidh oftailmeolaí
súile do pháiste chun fáthmheas a dhéanamh ar fhadhbanna amhairc agus ar
ghalair súile. </p>

<p><strong>Anuas air sin, glacann Seirbhís na Múinteoirí Cuartaíochta le
hatreoruithe maidir le leanaí sa chás gurb é an lagú amhairc nó an
bhodhaire an riocht ilghnéitheach seachas an riocht is mó a bhíonn ina
chúis leis an míchumas. </strong></p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Ní ghearrtar aon táille ar mheasúnú ná chun an tSeirbhís Mhúinteoir
Cuartaíochta a fháil. Tá an tseirbhís ar fáil do gach uile pháiste a
chónaíonn in Éirinn. Ní bhíonn ort aon riachtanais chónaithe a
chomhlíonadh chun an tseirbhís a fháil (.i. ní chaithfidh tú a bheith i do
chónaí sa Stát ar feadh tréimhse áirithe). </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Ní mór duit foirm iarratais a líonadh isteach sula bhféadann an
tSeirbhís Mhúinteoir Cuartaíochta páiste a atreorú le haghaidh measúnú.
</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Ba cheart iarratais ar atreorú a sheoladh go díreach chuig an <a href="http://www.education.ie/en/Parents/Services/Visiting-Teacher-Service/Visiting-Teacher-Contacts.pdf">múinteoir
áitiúil cuartaíochta</a>. </p>
</div>
</div>
</html>
