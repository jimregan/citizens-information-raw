<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Oideachas riachtanas speisialta i mbunscoileanna
</title>
    
    <meta name="description" content="Cuimsíonn na socruithe d’oideachas riachtanas speisialta i mbunscoileanna múinteoirí tacaíochta foghlama/múinteoirí acmhainne agus cúntóirí riachtanas speisialta.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Oideachas riachtanas speisialta i mbunscoileanna</h1>
	
<ul class="anchorlinks"><li><a href="#l0b3fe">Eolas</a></li><li><a href="#leaf83">Conas iarratas a dhéanamh</a></li><li><a href="#l32728">Cá háit a ndéanfaidh mé iarratas
</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Is féidir le leanaí a bhfuil <a shape="rect" href="../../the_irish_education_system/special_education.html">riachtanais
speisialta oideachais</a> acu a bheith i ngnáthranganna i mbunscoileanna den
phríomhshruth nó i ranganna speisialta sna scoileanna seo. Is féidir leo
tacaíocht oideachasúil bhreise a fháil ó mhúinteoirí tacaíochta
foghlamtha agus ó mhúinteoirí acmhainne agus tacaíocht cúraim ó
chúntóirí riachtanas speisialta (SNAs).</p>

<p>D’fhoilsíodh an Chomhairle Náisiúnta um Oideachas Speisialta bileog
fhaisnéise do thuismitheoirí, <a href="http://ncse.ie/wp-content/uploads/2014/10/Leanai_a-Bhfuil_Riachtanais_Speisialta_Oideachais_Acu.pdf">Leanaí
a bhfuil Riachtanais Speisialta Oideachais Acu (pdf)</a>.</p>

<h3>Múinteoirí tacaíochta foghlama/múinteoirí acmhainní </h3>

<p>Bíonn seirbhís mhúinteoirí tacaíochta foghlamtha ar fáil go
ginearálta do gach bunscoil agus tá <a shape="rect" href="http://www.education.ie/servlet/blobservlet/learning_support_guides.pdf?language=EN">Treoirlínte
Tacaíochta Foghlama (pdf)</a> curtha ar fáil ag an Roinn Oideachais agus
Scileanna. Míníonn na treoirlínte seo aidhmeanna agus gníomhaíochtaí
cláir thacaíochta foghlama. Cuimsíonn siad na modhanna oibre le haghaidh
leanaí a mbeidh deacracht acu le léamh agus matamatic, deacrachtaí foghlama
nó riachtanais speisialta oideachais acu agus a bhfuil teagasc breise de
dhíth orthu a aithint agus a roghnú. Is iad na múinteoirí tacaíochta
foghlamtha a chuireann an teagasc breise seo ar fáil – féach ‘Cionroinnt
ghinearálta’ thíos. Tá seirbhís múinteoir tacaíocht foghlama ar fáil
go ginearálta don uile bhunscoileanna.</p>

<p>Ní tharlaíonn aon mheasúnú síceolaíoch breise go dtí go bhfuil
iarracht déanta ag an múinteoir tacaíochta foghlama agus an múinteoir ranga
dul i ngleic le fadhbanna an linbh. B’fhéidir go bhféadfadh an <a shape="rect" href="../educational_supports/national_educational_psychological_service.html">Seirbhís
Náisiúnta Síceolaíochta Oideachais</a> measúnú síceolaíoch a dhéanamh
ar leanaí a mbíonn deacrachtaí acu fós ag déileáil leis an gcuraclam agus
b’fhéidir go mbeidís incháilithe do thacaíocht múinteora acmhainne.</p>

<p>Tá ciorclán eisithe ag an Roinn Oideachais agus Scileanna, <a href="http://www.education.ie/en/Circulars-and-Forms/Active-Circulars/sp02_05.doc">Sp
Ed 02/05</a> a leagann amach go mionchruinn conas a eagraítear acmhainní
teagaisc do leanaí a bhfuil tacaíocht bhreise de dhíth orthu i
mbunscoileanna príomhshrutha. Tugann <a href="http://www.education.ie/ga/Ciorcl%C3%A1in-agus-Foirmeacha/Ciorcl%C3%A1in-Gn%C3%ADomhacha/cl0013_2017_ir.pdf">ciorclán
0013/2017 (pdf)</a> breac-chuntas ar shocruithe le haghaidh cionroinnt phoist
múinteoirí tacaíochta foghlama agus múinteoirí acmhainní 2017/2018.</p>

<h3>Cionroinnt ghinearálta</h3>

<p>Faigheann bunscoileanna cionroinnt ghinearálta chun freastal ar riachtanais
leanaí a bhfuil riachtanais speisialta 'ardmhinicíochta' acu. Is féidir le
rudaí áirithe a bheith i gceist leis seo – disléicse agus riachtanais
tacaíochta foghlama, mar shampla. Ceaptar múinteoirí tacaíochta
foghlama/múinteoirí acmhainní chun tacaíocht a sholáthair faoin
chionroinnt ghinearálta d’acmhainní breise teagaisc chun cuidiú le
scoileanna soláthar cuí a dhéanamh le haghaidh:</p>
<ul><li>Daltaí atá incháilithe do theagasc tacaíochta foghlamtha </li>
  <li>Daltaí a bhfuil deacrachtaí foghlamtha acu* </li>
  <li>Daltaí a bhfuil riachtanais speisialta oideachais acu ag teacht ó
    mhíchumais ardmhinicíochta (ó mhion-mhíchumas/míchumas teorannach
    ginearálta foghlamtha agus sain-mhíchumas foghlamtha). </li>
</ul><p>* Cuimsíonn deacrachtaí foghlama daltaí a bhfuil miondeacrachtaí cainte
agus teanga acu, miondeacrachtaí sóisialta nó mothúchánacha agus
miondeacrachtaí comhordaithe nó deacrachtaí rialaithe airde atá ceangailte
le riochtaí aitheanta cosúil le diospraicse, neamhord easnaimh airde (ADD),
neamhord hipirghníomhaíochta easnamh airde (ADHD). Faigheann na daltaí a
bhfuil na riochtaí seo orthu agus a measúnadh a bheith sa chatagóir
íosmhinicíochta le tacaíocht aonair a fháil. </p>

<p>Cinneann gach scoil conas a úsáidtear na hacmhainní don tacaíocht
ardmhinicíochta agus conas a roinntear iad idir na daltaí a bhfuil tacaíocht
dá leithéid de dhíth orthu. Is féidir an teagasc breise a chur ar fáil sa
seomra ranga nó i ngrúpaí beaga ar leith. B’fhéidir go mbeadh teagasc
breise duine le duine de dhíth ar roinnt daltaí ar feadh tréimhse
shainráite.</p>

<h3>Acmhainní breise</h3>

<p>Caithfidh an scoil iarratas aonair a dhéanamh ar uaireanta teagaisc
acmhainne do leanaí a bhfuil riachtanais speisialta íosmhinicíochta nó nach
dtarlaíonn de ghnáth, acu. Cuimsíonn siad lagú éisteachta, laige radhairc,
míchumais foghlama ginearálta meánach nó mí-oird den speictream
uathachais. Déanann an scoil an t-iarratas seo chuig an gComhairle Náisiúnta
um Oideachas Speisialta (CNOS) tríd an ghréasán fhorleitheadach Eagraithe
Riachtanas Speisialta Oideachais (SENOs). Tá <a href="http://ncse.ie/irish-versions-of-guidelines-and-application-forms">treoirlínte
do scoileanna faoi iarratais ar acmhainní do dhaltaí a bhfuil riachtanais
speisialta oideachais</a> acu eisithe ag an CNOS. Soláthraíonn múinteoirí
acmhainní breise tacaíocht aonair do dhaltaí a bhfuil míchumas
íosmhinicíochta acu. Leagann na ciorcláin síos na rialacha le haghaidh na
gcáilíochtaí agus earcaíochta de na múinteoirí seo.</p>

<p>Leithdháilfear breis acmhainní ar scoileanna mar <a href="http://www.education.ie/en/Press-Events/Press-Releases/2015-Press-Releases/PR2015-03-24.html">bheart
eatramhach chun tacú le leanaí a bhfuil Siondróm Down orthu</a>, nach bhfuil
tacaíocht á tabhairt dóibh cheana féin trí phróiseas leithdháilte
bliantúil na Comhairle Náisiúnta um Oideachas Speisialta (CNOS). Faoin
mbeart eatramhach, gheobhaidh na scoileanna 2.5 uair de chuid múinteoir
acmhainne sa tseachtain do gach leanbh cáilitheach. </p>

<h3>Neamhordaithe cainte agus teanga</h3>

<p>Tá ranganna speisialta do leanaí a bhfuil sain-neamhordaithe cainte agus
teanga orthu ceangailte le bunscoileanna den phríomhshruth. B’fhéidir go
mbeadh daltaí a chomhlíonann critéir shainiúla incháilithe do ranganna den
chineál sin. Leagann ciorclán na Roinne Oideachais agus Scileanna <a href="http://www.education.ie/en/Circulars-and-Forms/Active-Circulars/cl0038_2007.doc">0038/2007</a>
amach na Critéir le haghaidh Cláraithe i Ranganna Speisialta do Dhaltaí le
Sain-neamhoird Cainte agus Teanga.</p>

<p>Is féidir le scoileanna iarratais a dhéanamh chuig an Eagraí Riachtanas
Speisialta Oideachais chun na ranganna a bhunú. Caithfidh scoileanna ar a
laghad 5 dhalta incháilithe a bheith acu d’fhonn rang a choinneáil. Sanntar
múinteoir lánaimseartha do gach rang speisialta agus is é an cóimheas
daltaí le múinteoir ná 7:1. Is féidir le daltaí incháilithe suas le 2
bhliain a chaitheamh i rang speisialta. Íoctar deontas caipitíochta
méadaithe maidir le gach dalta atá cláraithe sna ranganna seo.</p>

<p>Maoiníonn Feidhmeannacht na Seirbhíse Sláinte soláthar <a shape="rect" href="/ga/health/care_in_your_community/speech_and_language_therapy_services.html">seirbhísí
teiripe cainte agus teanga</a>.</p>

<p>Má tá rang den chineál seo ann agus áiteanna saora ann, b’fhéidir go
dtairgeofaí na háiteanna seo d’uasmhéid de 2 dhalta nach gcomhlíonann na
critéir incháilithe ach a bhainfeadh tairbhe as a bheith cláraithe sa rang.
Caithfidh sé seo a bheith tacaithe ag moladh ó theiripeoir cainte agus teanga
agus/nó ó shíceolaí.</p>

<p>Go ginearálta, tá leanbh atá incháilithe do shocrúchán i rang
speisialta incháilithe chomh maith do <a shape="rect" href="school_transport_for_children_with_special_needs.html">iompar saor</a>
chuig an rang is cóngaraí dóibh. </p>

<p>Tá daltaí a chomhlíonann na critéir do ranganna ach nach bhfuil rang
speisialta ar fáil dóibh incháilithe do thacaíocht bhreise teagaisc. Is
féidir iarratas a dhéanamh ar an tacaíocht seo leis an SENO – féach
'Conas a dhéanfaidh mé iarratas' thíos.</p>

<p>B’fhéidir go mbeadh daltaí a bhfuil miondeacrachtaí cainte agus teanga
acu incháilithe do thacaíocht teagaisc ó chionroinnt ghinearálta acmhainní
teagaisc na scoile mar a chuirtear síos thuas.</p>

<h3>Uathachas</h3>

<p>Is féidir le leanaí ar speictream an uathachais úsáid a bhaint as
oideachas riachtanas speisialta ar an dóigh chéanna le leanaí eile a bhfuil
riachtanais speisialta acu. Tá forálacha sainiúla eile ann dóibh.</p>

<p>Tá roinnt ranganna speisialta ann do leanaí a bhfuil uathachas orthu atá
ceangailte le scoileanna speisialta agus príomhshrutha chomh maith le ranganna
speisialta éagsúla do leanaí a bhfuil Siondróm Asperger orthu.</p>

<p>Tá rang luath-idirghabhála atá ceangailte le bunscoileanna áirithe do
leanaí aois réamscoile atá ar speictream an uathachais</p>

<p>Cuireann an Clár Teagaisc Bhaile maoiniú ar fáil chun oideachas ar fáil
sa bhaile do leanaí réamhscoile ar speictream an uathachais a bhfuil
luath-idirghabháil ag teastáil uathu. Tá deontas 10 n-uaire oideachais sa
bhaile sa tseachtain do leanaí ó 2½ go 3 bliana d'aois agus 20 uair sa
tseachtain do leanaí os cionn 3 bliana d'aois. Má tá áit sa scoil nó
luathoideachas ar fáil don leanbh, ní bheidh aon mhaoine soláthartha.</p>

<p>Tá líon áis neamhspleácha a sholáthraíonn modheolaíocht shainiúil
d’anailís fheidhmeach iompraíochta (ABA). D’aithníodh na háiseanna seo
mar scoileanna speisialta i 2010.</p>

<h3>Disléicse</h3>

<p>Tá 4 scoil speisialta agus rang speisialta ceangailte le
gnáth-bhunscoileanna áirithe a thugann tacaíocht shainiúil do riachtanais
leanaí a bhfuil disléicse orthu. Tá cóimheas laghdaithe daltaí le
múinteoir de 9:1 agus leibhéal ardaithe de dheontas caipitíochta.</p>

<h3>Lagú éisteachta </h3>

<p>Tá 3 scoil speisialta ann agus rang speisialta do leanaí a bhfuil lagú
éisteachta orthu ceangailte le scoileanna príomhshrutha áirithe. Tá
cóimheas daltaí le múinteoir de 7:1 sna ranganna speisialta seo. Tá
teanntaíocht mhéadaithe agus cúnamh deontais ann le haghaidh trealaimh
speisialta.</p>

<p>Tá Scéim Tacaíochta Teanga Chomharthaíochta na hÉireann teagaisc bhaile
seachtainiúil do leanaí bodhra réamhscoile agus do leanaí bodhara a théann
ar scoil d’fhonn oiliúint a chur ar fáil do na leanaí seo, dá siblíní
agus dá dtuismitheoirí i dTeanga Chomharthaíochta na hÉireann.</p>

<h3>Clár Teagaisc Bhaile</h3>

<p>Cuireann an <a href="http://www.education.ie/en/Parents/Services/Home-Tuition/">Clár Teagaisc
Bhaile</a> maoiniú ar fáil chun oideachas a chur ar fáil sa bhaile do
leanaí nach bhfuil (ar réimse cúiseanna amhail tinneas ainsealach) in ann
freastal ar scoil. Tá an scéim ar fáil do leanaí atá ag fanacht le
socrúchán oiriúnach oideachasúil atá luath-idirghabhála ag teastáil
uathu. </p>

<p><a href="http://www.education.ie/en/Circulars-and-Forms/Active-Circulars/cl0046_2016.pdf">Déanann
ciorclán na Roinne 0046/2016 (pdf) cur síos ar an gClár Teagaisc
Bhaile.</a></p>

<h3>Clár Oideachais Iúil</h3>

<p>Is socrú maoinithe é Clár Oideachais Iúil chun oideachas riachtanas
speisialta a chur ar fáil i mí Iúil. Is féidir le scoileanna speisialta
agus scoileanna den phríomhshruth a bhfuil ranganna speisialta acu ag freastal
ar leanaí a bhfuil uathachas orthu a roghnú a seirbhísí oideachais a
shíneadhi rith mhí Iúil. Tá Clár Iúil ar fáil chomh maith do leanaí a
bhfuil míchumas tromchúiseach/domhain foghlama orthu. Clúdaíonn an maoiniú
iompar agus seirbhísí coimhdirí do na leanaí.</p>

<p>Tá <a href="http://www.education.ie/ga/Tuismitheoir%C3%AD/Seirbh%C3%ADs%C3%AD/Sol%C3%A1thar-I%C3%BAil/Sol%C3%A1thar-I%C3%BAil.html">tuilleadh
eolais ar Chlár Oideachais Iúil</a> ar fáil sa suíomh gréasáin na Ranna
Oideachais agus Scileanna.</p>

<p>Mura bhfuil scoileanna páirteach sa Chlár Oideachais Iúil, tairgtear
teagasc baile mar mhalairt do na daltaí a bheadh ag freastal ar scoileanna den
chineál sin de ghnáth.</p>

<h3>Seirbhís Múinteora Cuartaíochta</h3>

<p>Cuireann an <a shape="rect" href="../educational_supports/visiting_teacher_service_for_children_with_visual_impairments_in_ireland.html">tseirbhís
múinteora cuartaíochta</a> seirbhís teagaisc agus tacaíochta ar fáil do
leanaí a bhfuil deacrachtaí acu de thoradh deacrachtaí éisteachta nó lagú
radhairc.</p>

<h3>Cúntóirí riachtanas speisialta</h3>

<p>Tá cúntóirí riachtanas speisialta (SNAanna) leithdháilte do scoileanna
chun oibriú le leanaí a bhfuil riachtanais chúraim speisialta acu.
Soláthraíonn siad tacaíocht cúraim neamhtheagaisc. Tugann SNAanna
tacaíocht do dhaltaí a bhfuil riachtanais chúraim acu de thoradh mhíchumas,
deacrachtaí iompair nó ceist leighis suntasach. D’fhéadfadh sé seo lagú
suntasach d’fheidhm fhisiceach nó chéadfach a chuimsiú nó an cás ina
mbeidís ina gcontúirt dóibh féin nó do dhaltaí eile de thoradh a
n-iompraíochta. D’fhéadfadh riachtanais na ndaltaí a bheith an-éagsúil
– cúntóir a bheith de dhíth orthu ar feadh tréimhse ghairid gach
seachtain i gcás amháin (mar shampla, chun iad a chothú nó a gcuid éadaigh
a aistriú nó iad a thabhairt chun an leithris) nó cúntóir lánaimseartha a
bheith de dhíth orthu i gcás eile.</p>

<p>Is féidir le SNAnna a bheith ag obair le níos mó ná leanbh amháin agus
is féidir leo obair ar bhonn páirtaimseartha chomh maith ag brath ar
riachtanais na scoile. </p>

<p>Sonraíonn an Roinn cuspóir na <a href="http://www.education.ie/ga/Ciorcl%C3%A1in-agus-Foirmeacha/Ciorcl%C3%A1in-Gn%C3%ADomhacha/cl0030_2014_ir.pdf">Scéime
na gCúntóirí Riachtanas Speisialta in Imlitir 0030/2014 (pdf)</a></p>
</div>

<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Má tá riachtanais speisialta oideachais ag do leanbh, ba cheart caint leis
an príomhoide scoile faoin oideachas oiriúnach le riachtanais speisialta do
linbh. Is féidir leat plé a dhéanamh le d'<a shape="rect" href="http://ncse.ie/faqs">Eagraí Riachtanas Speisialta Oideachais</a> faoi na
tacaíochtaí fhoglama nó acmhainní breise atá ar fáil. </p>

<p>Ba cheart do scoileanna iarratas a dhéanamh chuig an Chomhairle Náisiúnta
um Oideachas Speisialta (CNOS) a dhéanann riarachán agus a phróiseálann
iarratais ar acmhainní oideachais speisialta ag úsáid a ghréasán
d’Eagraithe Riachtanas Speisialta Oideachais (SENOs).</p>

<p>Tá <a href="http://ncse.ie/for-schools">foirmeacha iarratais d’acmhainní
speisialta oideachais</a> agus <a shape="rect" href="http://ncse.ie/seno-contact-list">liosta d’Eagraith Riachtanas
Speisialta Oideachais</a> ar fáil ar shuíomh gréasáin an CNOS</p>

<p>Tá foirmeacha iarratais don <a href="http://www.education.ie/ga/Tuismitheoir%C3%AD/Seirbh%C3%ADs%C3%AD/Teagasc-Baile/Ciorclain-agus-Iarratais.html">Chlár
Teagaisc Bhaile 2016</a> ar fáil ar láithreán gréasáin na Roinne
Oideachais agus Scileanna.</p>

<p>Tá <a href="http://www.education.ie/ga/Tuismitheoir%C3%AD/Seirbh%C3%ADs%C3%AD/Sol%C3%A1thar-I%C3%BAil/Sol%C3%A1thar-I%C3%BAil.html">foirmeacha
iarratais (pdf) don Chlár Oideachais Iúil a bhaineann le baile</a> ar fáil
ar láithreán gréasáin na Roinne.</p>
</div>
<div class="topic base_wheretoapply">
<h2 class="topic base_wheretoapply_title" id="l32728">Cá háit a ndéanfaidh mé iarratas
</h2>

<p>
</p><div class="inlinesio">
<p>
</p><div>
<h3>An Chomhairle Náisiúnta um Oideachas Speisialta</h3>
<p>
  

  
  1-2 Sráid an Mhuilinn<br>Baile Átha Troim,<br>An Mhí <br>Éire
  <br>
  
</p>
<p>
  

  
  <strong>Teil:</strong>(046) 948 6400
  <br>
  

  

  
  <strong>Facs:</strong>(046) 948 6404
  <br> 
  

  
  <strong>Láithreán Gréasáin:</strong> <a href="http://www.ncse.ie/">http://www.ncse.ie/</a>
  <br>
  

  

  

  
</p>
</div></div>


<p></p>
</div>
</div>
</html>
