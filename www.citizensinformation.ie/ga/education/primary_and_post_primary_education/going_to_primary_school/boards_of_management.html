<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Boird bhainistíochta i mbunscoileanna
</title>
    
    <meta name="description" content="Tá cur síos anseo ar na rialacha a bhaineann le boird bhainistíochta i mbunscoileanna.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Boird bhainistíochta i mbunscoileanna</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá boird bhainistíochta ag bunscoileanna ó 1975. Tugann an <a shape="rect" href="http://www.acts.ie/ga.act.1998.0051.1.html">tAcht Oideachais
1998</a> stádas reachtúil don chóras agus leagann sé síos dualgais na
mbord. </p>

<p>Níl aon dualgas ar bhunscoileanna bord bainistíochta a cheapadh. Tá sé
de <a shape="rect" href="ownership_of_primary_schools.html">cheart ag an
bpatrún</a> cinneadh a dhéanamh an mbeidh nó nach mbeidh ceann ag an scoil.
Ach, i ngníomh, tá bord bainistíochta ag formhór na mbunscoileanna.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Tá dualgas ar an bpatrún, atá leagtha síos san Acht Oideachais 1998, 'ar
mhaithe le cinntiú go bhfuil scoil aitheanta dá bhainistí i spiorad na
páirtnéireachta', chomh fada agus is féidir, bord bainistíochta a cheapadh.
Ní mór do phatrún na scoile déantús an bhord bainistíochta a aontú leis
na cumainn náisiúnta tuismitheoirí, eagraíochtaí bainistíochta na
scoileanna, ionadaithe na múinteoirí agus leis an Aire. </p>

<p>Is é an patrún a cheapann an bord. Ní mór don phatrún cloí le
treoracha an Aire maidir le cothromaíocht idir fhir agus mhná ar an mbord
nuair atá na ceapucháin dhá ndéanamh. </p>

<p>Má déanann an patrún cinneadh nach bhfuil sé indéanta bord
bainistíochta a cheapadh, ní mór dó/dí fáthanna a thabhairt do na
tuismitheoirí, don fhoireann agus don Aire ach ní féidir iachall a chur
air/uirthi bord a cheapadh. </p>

<h3><span>Feidhmeanna an bhoird</span> </h3>

<p>Is í príomhfheidhm an bhoird an scoil a bhainistí ar son an phatrúin
agus ar mhaithe leis na daltaí agus le hoideachas cuí a chur ar fáil do
chuile dhalta sa scoil. Tá an Bord freagrach don phátrún agus don Aire
Oideachais. Tá príomhoide na scoile freagrach as bainistíocht laethúil na
scoile agus tá siad freagrach don Bhord.</p>

<p>Ní mor don bhord: </p>
<ul><li>Gníomhú de réir polasaithe an Aire. </li>
  <li>Seasamh le meon na scoile agus a bheith freagrach don phatrún maidir
    leis. Ní baintear usáid as an bhfocal <em>meon</em> san Acht Oideachais
    1998. Déantar cur síos san Acht air mar 'spiorad sainiúil na scoile atá
    leagtha síos sa bhéim a leagtar ar chúrsaí cultúrtha, oideachasúla,
    morálta, creidimh, sóisialta, teanga agus spioradálta agus traidisiúin
    a thugann eolas agus atá de réir tréithe agus iompar na scoile'. </li>
  <li>Gníomhú de réir an dlí agus aon ghníomhas, cairt, nó ionstraim den
    chineál seo a bhaineann leis an scoil. </li>
  <li>Dul i gcomhairle leis an bpatrún agus insint dó faoi aon chinnithe nó
    moltaí. </li>
  <li>Polasaí na scoile maidir le rialacha iontrála agus páirtíochta, a
    polasaí ar dhíbirt agus ar fhionraí san áireamh, iontráil agus
    pairtíocht daltaí le míchumas nó le riachtanais eile speisialta
    oideachais a fhoilsiú. </li>
  <li>Déanamh cinnte go bhfuil an polasaí iontrála ag cloí le roghanna na
    dtuismitheoirí agus le prionsabail an chomhionannais agus le treoracha an
    Aire, i gcomhthéasc meon na scoile agus cearta bunreachtúla na ndaoine ar
    fad lena mbaineann an scoil. </li>
  <li>Smaoineamh ar phrionsabail agus ar riachtanais atá ag ár sochaí
    daonlathach agus meas ar chúrsaí creidimh, traidisiúin, teangacha agus
    nósanna éagsúla saoil sa tsochaí a chothú. </li>
  <li>Breathnú ar an mbealach is éifeachtaí le hacmhainní na scoile a
    úsáid (go háirid maidir le deontais atá curtha ar fáil ag an Stát),
    ar an bpáirt atá ag an bpobal i ngníomhachtaí na scoile agus a bheith
    freagrach do na daltaí, tuismitheoirí agus don phobal. </li>
  <li>Úsáid a bhaint as na hacmhainní a chuireann an Stát ar fáil le
    soláthar réasúnta a chur ar fáil do dhaltaí le míchumas nó le
    riachtanais speisialta, san áireamh, más gá, athchóiriú a dhéanamh ar
    na foirgnimh agus trealamh speisialta a chur ar fáil. </li>
</ul><h3>Modh oibre atá ag boird bhainistíochta</h3>

<p>D'aontaigh an Roinn, bainisteoirí na scoileanna, tuismitheoirí agus
múinteoirí an ról agus modh oibre na mbord bainistíochta i mbunscoileanna
sa bhliain 2003. Leagann <a href="http://www.education.ie/en/Schools-Colleges/Information/Boards-of-Management/Boards-of-Management-of-National-Schools-Constitution-of-Boards-and-Rules-of-Procedure-2011.pdf">Bunreacht
na mBord agus Rialacha Nós Imeachta (pdf)</a>, a leasaíodh in 2011,
príomhghníomhaíochtaí an Bhoird.</p>

<p>Go bunúsach, bíonn an bord ag bainistí na scoile. I measc a dhualgais:</p>
<ul><li>Tá sé freagrach as plean na scoile a chur le chéile agus as a
    chinntiú go gcuirtear i bhfeidhm é. </li>
  <li>Ceapann sé an príomhoide, na múinteoirí, agus baill eile den
    fhoireann. </li>
  <li>Ní mór dó a chinntiú go gcomhlíonann an scoil a feidhmeanna mar atá
    leagtha síos san Acht Oideachais 1998. </li>
  <li>Ní mór dó teagmháil idir an scoil, na tuismitheoirí agus an pobal a
    chur chun cinn agus glacadh le cumann tuismitheoirí chomh maith le cúnamh
    a thabhairt an cumann a bhunú agus dá ghníomhachtaí. </li>
  <li>Tá freagracht air i dtaobh airgead na scoile. Tá sé de dhualgas air a
    chinntiú go bhfuil árachas cuimsitheach ag an scoil. Ní mór cuntais
    chuí a choinneáil, gur féidir leis an Roinn Oideachais agus Scileanna
    agus/nó an Ard-Reachtaire Cuntas agus Ciste iniúchadh a dhéanamh orthu.
    Ní mór do na cuntais bhliantúla a bheith ar fáil don phatrún agus do
    phobal na scoile. </li>
  <li>Ní mór dóibh a chinntiú go gcuirtear cosaint agus leas leanaí san
    áireamh i ngach ceann de bheartais, cleachtais agus gníomhaíochtaí na
    scoile. Ní mór don Bhord a chinntiú go gcuireann an scoil <a href="http://www.education.ie/en/Schools-Colleges/Information/Child-Protection/Information.html">Nósanna
    Imeachta um Chosaint Leanaí do Bhunscoileanna agus Meánscoileanna</a> i
    bhfeidhm go hiomlán.</li>
  <li>Ní mór dóibh a chinntiú go bhfuil Cód Iompair agus beartas
    frithbhulaíochta i bhfeidhm ag an scoil.</li>
</ul><p>Ní mór don bhord bealach a bheith aige le tuismitheoirí a choinneáil ar
an eolas maidir lena ghníomhachtaí - tuairisc bhliantúil san áireamh mar
shampla. Tá <a href="http://www.education.ie/ga/Scoileanna-Col%C3%A1ist%C3%AD/Eolas/Boird-Bhainist%C3%ADochta/Bord-Bainist%C3%ADochta-.html">tuilleadh
faisnéise</a> ar fáil ar shuíomh na Roinne Oideachais agus Scileanna.</p>

<h3>Cé atá ar an mbord</h3>

<p>Seo a leanas déantús na mbord bainistíochta i scoileanna a bhfuil níos
mó ná beirt mhúinteoir iontu:</p>
<ul><li>Beirt ainmnithe ag an bpatrún </li>
  <li>Máthair agus athair tofa ag na tuismitheoirí </li>
  <li>An Príomhoide </li>
  <li>Múinteoir amháin eile tofa ag an bhfoireann teagaisc. </li>
  <li>Beirt den phobal aontaithe ag ionadaithe an phatrúin, múinteoirí agus
    tuismitheoirí. </li>
</ul><p>Tá rialacha faoi leith a bhaineann le boird bhainistíochta i scoileanna
clochair agus mainistreach maidir le hionadaithe na múinteoirí. Más duine
rialta é/í an príomhoide ní mór gur duine tuaithe é/í an múinteoir eile
atá tofa ar an mbord, agus más duine tuaithe é/í an príomhoide, tá sé
molta gur duine rialta den fhoireann teagaisc a bheadh tofa ina (h)ionadaí
eile do na múinteoirí. I scoileanna aon-oide ní bhíonn ar an mbord, ar
ndóigh, ach múinteoir amháin agus tuismitheoir amháin. </p>

<p>Tá rialacha faoi leith leagtha síos maidir leis an mbeirt ionadaí ón
bpobal a phiocadh don bhord bainistíochta. </p>
<ul><li>Ní mór do na daoine a roghnaítear a bheith ceangailte le meon na
    scoile. I gcás scoileanna Caitliceacha, ní mór dóibh tuiscint a bheith
    acu agus a bheith ceangailte le hoideachas Caitliceach mar atá leagtha
    síos sa Ghníomhas Iontaobhais do Scoileanna Caitliceacha. I gcás
    scoileanna d'Eaglais na hÉireann, ní mór dóibh a bheith ina mbaill den
    Eaglais sin; i scoileanna Preispitéireacha ní mór dóibh freisin a
    bheith ina mbaill den Eaglais sin ach amháin sa chás go ndéanann an
    patrún a mhalairt de chinneadh. </li>
  <li>Ní mór dóibh scileanna a bheith acu atá feiliúnach do riachtanais an
    bhoird </li>
  <li>Ní mór dóibh spéis a bheith acu san oideachas, ach, go hiondúil,
    nach tuismitheoirí iad de dhaltaí atá ag freastal ar an scoil ag an am,
    ná muinteoirí ag teagasc ag an am sa scoil </li>
  <li>I scoileanna Gaeltachta agus i nGaelscoileanna, ní mór dóibh líofacht
    mhaith a bheith i nGaeilge acu. </li>
  <li>Ní mór smaoineamh i gcónaí ar an riachtanas cothromaíocht a bheith
    ann idir fhir agus mhná. </li>
</ul><p>Ceapann an patrún cathaoirleach an bhoird. </p>

<p>Tá mionchuntas sna rialacha ar an mbealach le hiondaithe na dtuismitheoirí
a roghnú, san áireamh an fógra nach mór a thabhairt do na tuismitheoirí
uilig, an modh oibre le folúntais a líonadh &amp; rl.</p>

<p>Go ginearálta, ní féidir le baill an bhoird aon pháirt a bheith acu i
maoin na scoile nó íocaíocht a fháil as feidhmiú ar an mbord. Tá sé
soiléir san Acht Oideachais 1998 nach bhfuil aon pháirt i maoin na scoile
bronnta ar bhaill nuair a thagann siad ar an mbord. Ní féidir le fostaithe na
scoile, taobh amuigh d'ionadaithe na múinteoirí, a bheith ar an mbord. </p>

<p>Ní féidir leis na daoine seo a leanas a bheith ina mbaill de bhord:</p>
<ul><li>Clisiúnach nó duine a raibh baint aige/aici le cás cúirte le
    creidiúnaithe shásamh le trí bliana anuas </li>
  <li>Duine a dhaoradh chuig an bpríosún le cúig bhliana anuas. </li>
</ul><h3>Tréimhse oifige an bhoird </h3>

<p>Ceithre bliana a mhaireann tréimhse oifige an bhoird agus cé nach dtoghtar
oifigigh ach ar feadh ceithre bliana is féidir iad a atoghadh nuair atá a
dtréimhse oifige caite.</p>
</div>
</div>
</html>
