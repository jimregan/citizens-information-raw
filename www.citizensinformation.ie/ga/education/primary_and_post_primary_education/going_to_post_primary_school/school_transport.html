<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Scéim iompair do scoileanna dara-leibhéil
</title>
    
    <meta name="description" content="Cuireann an Roinn Oideachais agus Scileanna cabhair airgid d’iompar scoile ar fáil do na scoláirí atá intofa don scéim Iompair Scoile.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Scéim iompair do scoileanna dara-leibhéil</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l27d15">Rátaí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Cuireann an Roinn Oideachais agus Scileanna iompar fóirdheontais scoile ar
fáil do dhaltaí meánscoile a chónaíonn breis agus 4.8 ciliméadar ón
scoil chuí.</p>

<p>Reáchtálann Bus Éireann an tseirbhís bhus scoile agus déanann an Roinn
Oideachais agus Scileanna an cinneadh faoi na táillí bliantúla. Deimhníonn
an Roinn agus Bus Éireann céard í an scoil chuí, agus aird ar éiteas, ar
theanga agus ar an mbealach is giorra is féidir a thaisteal ó bhaile an
linbh.</p>

<p>Ní chuirtear an tseirbhís ar fáil ach amháin nuair a bhíonn ar a laghad
deichniúr daltaí i gceantar ar leith ar féidir le bealach bus freastal
tíosach a dhéanamh air. Fiú nuair a bhaineann dalta na critéir aoise agus
faid amach d’iompar scoile, níl aon teidlíocht dhlíthiúil ann
d’iompar.</p>

<p>Foilsítear sonraí faoin <a href="http://www.education.ie/servlet/blobservlet/st_post_primary_school_transport_scheme.pdf">Scéim
Iompar Meánscoile (pdf)</a>, a leasaíodh in Eanáir 2012, ar láithreán
gréasáin na Roinne.</p>

<p>Is ann do roinnt <a href="../going_to_primary_school/school_transport_for_children_with_special_needs.html">socruithe
speisialta iompair do dhaltaí faoi mhíchumas</a>.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Le bheith i dteideal iompair scoile a fháil, ní mór do dhalta:</p>
<ul><li>Bheith rollaithe i meánscoil aitheanta</li>
  <li>Bheith ina c(h)ónaí níos mó ná 4.8 ciliméadar ón scoil is
  gaire.</li>
</ul><p>Soláthraíonn an Roinn Oideachais agus Scileanna <a href="http://www.education.ie/ga/Tuismitheoir%C3%AD/Seirbh%C3%ADs%C3%AD/Iompar-Scoile/CCanna.html">liosta
ceisteanna coitianta</a> maidir leis an Deontas Iompar Scoile.</p>

<h3>Athruithe i 2012</h3>

<p>Bainfear leas as ‘Limistéar Teorainn Scoilcheantair’ go dtí 2012-2013
d’fhonn incháilitheacht daltaí meánscoile a dheimhniú d’iompar scoile.
Faoin gcóras seo, tá daltaí a chónaíonn breis agus 4.8 ciliméadar ón
meánscoil a dhéanann freastal ar an scoilcheantar ina gcónaíonn siad go
hiomlán incháilithe d’iompar scoile chuig a scoil. Leanfaidh daltaí a bhí
incháilithe d’iompar faoin gcóras seo bheith incháilithe i mbliain scoile
2012-2013. Ní dhéanfar daltaí a thosaíonn meánscoil den chéad uair i
Meán Fómhair 2012 a mheasúnú faoin gcóras scoilcheantair. Ní mór dóibh
bheith ina gcónaí breis agus 4.8km ón ionad oideachas meánscoile is gaire,
agus aird ar éiteas agus ar theanga, d’fhonn cáiliú d’iompar.</p>

<h3>Socruithe iompair</h3>

<p>Ní mór do thuismitheoirí a shocrú a leanbh a thabhairt a fhad leis an
bpointe bailithe is gaire ar bhealach an bhus. Go ginearálta, eagraíodh
bealaí bus ionas nach mbíonn breis agus 3.2 ciliméadar le taisteal ag dalta
sula mbaineann siad an pointe bailithe amach.</p>

<p>Is féidir an tseirbhís bus a shíneadh chuig pointe níos gaire, má
íocann tuismitheoirí, sa chás gurb infhéideartha é seo a dhéanamh i
dtaobh cúrsaí ama de agus sa chás nach n-eascródh mór-chur isteach as do
dhaltaí eile a úsáideann an tseirbhís.</p>

<p>Is féidir le daltaí a fhreastalaíonn ar mheánscoil aitheanta nach í an
mheánscoil shannta dá limistéar an tseirbhís a úsáid más ann do
dhóthain spáis ar an mbus, a fhad agus a chónaíonn siad ar a laghad 4.8
ciliméadar ón scoil atá i gceist.</p>

<p>Is féidir iompar a thabhairt do dhaltaí d'fhonn cabhrú leo freastal ar an
meánscoil Ghaeilge nó ar an meánscoil is gaire dóibh ar mhaithe lena
n-éiteas ar leith má tá siad ina gcónaí ar a laghad 4.8 ciliméadar ón
scoil sin.</p>

<h3>Iompar lamháltais</h3>

<p>D’fhéadfadh cead bheith ag leanaí nach bhfuil incháilithe d'iompar
scoile é a úsáid ar bhonn lamháltais agus an táille iomlán a íoc – ní
ann d’aon tarscaoileadh do dhaltaí ag a bhfuil cártaí leighis. Foilsítear
coinníollacha sonracha sa <a href="http://www.education.ie/servlet/blobservlet/st_post_primary_school_transport_scheme.pdf">Scéim
Iompar Meánscoile (pdf)</a>.</p>

<h3>Deontais d’áiteanna iargúlta</h3>

<p>Íocann an Roinn deontais d’áiteanna iargúlta mar ranníocaíocht i
dtreo socruithe iompair do dhaltaí incháilithe nach bhfuil seirbhís iompair
ar fáil dóibh. Is féidir na deontais seo a íoc, freisin, do dhaltaí
incháilithe a chónaíonn 3.2 ciliméadar nó níos mó ón bpointe bailithe
is gaire d’iompar scoile.</p>

<h3>Caighdeáin</h3>

<p>Bíonn coinne leis go n-iompraíonn leanaí a úsáideann iompar scoile iad
féin go freagrach agus go mbíonn aird acu ar a sábháilteahct féin agus ar
shábháilteacht daoine eile. Is ann do <a href="http://www.education.ie/en/Parents/Services/School-Transport/Guidelines-for-Discipline-and-Procedures-for-Dealing-with-Alleged-Misbehaviour-on-School-Transport.pdf">threoirlínte
(pdf)</a> ina gcuimsítear na caighdeáin lena bhfuil coinne agus conas a
dheileálfar le haon mhí-iompraíocht.</p>

<h3>Táillí laghdaithe ar iompar poiblí</h3>

<p>Cuireann <a href="http://www.dublinbus.ie/Fares-and-Tickets/">Bus Átha
Cliath</a>, an <a href="http://www.luas.ie/ticket-types-and-fares/">LUAS</a>
agus an <a href="http://www.irishrail.ie/index.jsp?p=118&amp;n=198">DART</a>
táillí lamháltais le linn téarmaí scoile.</p>
</div>
<div class="topic base_rates">
<h2 class="topic base_rates_title" id="l27d15">Rátaí</h2>
Is ann do mhuirear singil bliantúil €350 an dalta. Is é an t-uasmhéid a
bheidh le híoc ag teaghlach €650 sa bhliain. 

<p>Go ginearálta, bíonn an muirear dlite lena íoc ina iomláine faoi
dheireadh mhí Iúil nó in dhá thráthchuid: faoi dheireadh mhí Iúil agus
ag tús mhí na Nollag.</p>

<h3>Daltaí le cárta leighis</h3>

<p>Tá daltaí atá incháilithe d’iompar scoile (féach thuas) agus ag a
bhfuil <a href="../../../health/entitlement_to_health_services/medical_card.html">cárta
leighis</a> i dteideal iompar scoile saor in aisce a fhail chuig an scoil is
gaire.</p>

<p><strong>Mura bhfreastalaíonn dalta</strong> ag a bhfuil cárta leighis
<strong>ar an scoil is gaire:</strong></p>
<ul><li>Sna blianta roimhe seo, d’fhéadfaí an muirear a tharscaoileadh do
    dhaltaí incháilithe a bhain leas as iompar scoile chuig scoil lasmuigh
    dá scoilcheantar dá mbeadh cárta bailí leighis acu. Leanfaidh an socrú
    seo do dhaltaí ag a bhfuil an tarscaoileadh á fháil cheana féin.</li>
  <li>Ó 2012-2013 ar aghaidh, ní bheidh sealbhóir cárta leighis atá ag
    tosú ag freastal ar mheánscoil atá níos faide i gcéin ná an t-ionad
    oideachais is gaire i dteideal iompar saor in aisce a fháil chuig an scoil
    sin.</li>
</ul></div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Má tá do leanbh i mbun rollú i meánscoil den chéad uair, is féidir
leat iarratas a dhéanamh ar iompar scoile <a href="http://www.buseireann.ie/inner.php?id=264">ar líne nó an fhoirm a
íoslódáil ó láithreán gréasáin Bhus Éireann</a>. </p>

<p>Do bhliain acadúil 2017-2018, ba cheart duit iarratas a dhéanamh faoi Dé
hAoine an 5 Bealtaine 2017. Teastóidh <a href="http://www.buseireann.ie/pdf/1360855400-Schools-Listing.pdf">uimhir rolla
scoile do linbh uait (pdf)</a> leis an iarratas seo a chomhlíonadh.</p>

<p>Seolfaidh Bus Éireann an sonrasc don táille go díreach chuig na
tuismitheoirí/caomhnóirí. Go ginearálta, bíonn an muirear dlite lena íoc
ina iomláine faoi dheireadh mhí Iúil nó in dhá thráthchuid: faoi
dheireadh mhí Iúil agus ag tús mhí na Nollag. </p>

<p>Maidir le leanaí atá incháilithe d’iompar scoile agus a bhfuil leas á
mbaint acu as cheana féin, rachaidh Bus Éireann i dteagmháil lena
dtuismitheoirí/gcaomhnóirí faoi iompar don chéad scoilbhliain eile.</p>

<h3>Iarratais ar an deontas d'áiteanna iargúlta</h3>

<p>Ba cheart duit iarratas a dhéanamh i scríbhinn go díreach leis an Rannóg
Iompair den Roinn Oideachais agus Scileanna ag an seoladh thíos.</p>

<h3>Achomhairc</h3>

<p>Más mian leat cinneadh a achomharc ar d’iarratas ar iompar scoile, ba
cheart duit an <a href="http://www.education.ie/ga/Tuismitheoir%C3%AD/Seirbh%C3%ADs%C3%AD/Iompar-Scoile/An-Bord-Achomharc-um-Iompar-Scoile/Foirm-um-Achomhairc-Iompar-Scoile-%E2%80%93-STA1.pdf">fhoirm
achomhairc</a> a íoslódáil agus an fhoirm chomhlánaithe a sheoladh chuig an
<a href="http://www.education.ie/ga/An-Roinn/Comhlachta%C3%AD-agus-Coist%C3%AD/Bord-Achomharc-um-Iompar-Scoile.html">mBord
Achomhairc Iompair</a> f/c an Roinn Oideachais agus Scileanna ag an seoaldh
thíos.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>An Roinn Oideachais agus Scileanna</h3>
<p>
  

  
  An Rannóg Iompair Scoile<br>Bóthar Phort Laoise<br>Tulach Mór<br>Uíbh Fháilí <br>Éire
  <br>
  
</p>
<p>
  

  
  <strong>Teil:</strong>(057) 932 5466/7
  <br>
  

  

  
  <strong>Facs:</strong>(057) 932 5477
  <br> 
  

  
  <strong>Láithreán Gréasáin:</strong> <a href="http://www.education.ie">http://www.education.ie</a>
  <br>
  

  

  

  
</p>
</div></div>

</div>
</div>
</html>
