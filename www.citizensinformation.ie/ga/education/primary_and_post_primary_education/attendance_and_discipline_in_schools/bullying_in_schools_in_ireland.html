<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Bulaíocht i scoileanna in Éirinn
</title>
    
    <meta name="description" content="Is mór an fhadhb í an bhulaíocht i scoileanna agus tá dualgas ar údaráis bhainistíochta na scoileanna déileáil leí.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Bulaíocht i scoileanna in Éirinn</h1>
	
<ul class="anchorlinks"><li><a href="#lc66f4">Réamhrá</a></li><li><a href="#lb4102">Bulaíocht - eolas ginearálta</a></li><li><a href="#lc39e6">Nósanna Imeachta Frithbhulaíochta le
haghaidh Bunscoileanna agus Meánscoileanna </a></li><li><a href="#lf4fdc">Conas a chuirtear cosc ar
bhulaíocht?</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá rialacha a bhaineann le bulaíocht idir daltaí i mbunscoileanna agus
iar-bhunscoileanna. Tá na rialacha sin leagtha síos i nósanna imeachta (ach
ní dlí iad) atá eisithe ag an Roinn Oideachais agus Scileanna. Leagtar amach
na rialacha anseo maidir le bulaíocht agus cearta daltaí agus tuismitheoirí
nuair a tharlaíonn bulaíocht.</p>

<p>I Meán Fómhair 2013, d’fhoilsigh an Roinn Oideachais agus Scileanna <a href="http://www.education.ie/en/Publications/Policy-Reports/Anti-Bullying-Procedures-for-Primary-and-Post-Primary-Schools.pdf">Nósanna
Imeachta Frithbhulaíochta do Bhunscoileanna agus Iar-bhunscoileanna (pdf)</a>.
Áiríonn na nósanna imeachta an riachtanas go mbeidh sé ar gach scoil
polasaí frithbhulaíochta sa chreat <a shape="rect" href="school_discipline.html">a gcód iompair</a> iomlán a bheith aige.
Cuirtear na nósanna imeachta seo na <a shape="rect" href="http://www.education.ie/ga/Tuismitheoir%C3%AD/Eolas/N%C3%B3sanna-Imeachta-Frithbhula%C3%ADochta/Treoirl%C3%ADnte-ar-Iompar-Bula%C3%ADochta-a-Chosc-i-mBunscoileanna-agus-in-Iarbhunscoileanna.pdf">Treoirlínte
ar Bhulaíocht a Chosc i mBunscoileanna agus in Iar-bhunscoileanna (pdf)</a>
foilsithe i 1993.</p>
</div>
De réir <a href="http://www.dcya.gov.ie/documents/Publications/ChildrenFirst.pdf">Tús
Áite do Leanaí: Treoirlínte Náisiúnta um Chosaint agus Leas Leanaí
(pdf)</a> atá eisithe ag an Roinn Sláinte, tá dualgas i gcoitinne ar
mhúinteoirí a chinntiú go mbeidh socruithe i bhfeidhm chun leanaí agus
daoine óga ar dhochar a chosaint.<div class="topic base_rules">
<h2 class="topic base_rules_title" id="lb4102">Bulaíocht - eolas ginearálta</h2>

<p>Is é an sainmhíniú a thugtar i dtreoirlínte na Roinne Oideachais agus
Scileanna ar bhulaíocht ná iompar diúltach gan iarraidh, bíodh sé ó
bhéal, go síceolaíoch nó go fisiciúil, a bhíonn ar siúl ag duine aonair
nó grúpa i leith duine (nó daoine) eile agus a dhéantar arís eile le
himeacht ama. Caitear le teachtaireacht, íomhá nó ráiteas poiblí maslach
nó goilliúnach aonuaire a chuirtear in airde ar láithreán líonra
shóisialta nó ar fhóram poiblí eile inar féidir le daoine eile an
teachtaireacht, íomhá nó ráiteas sin a fheiceáil agus/nó a chur in airde
arís mar iompar bulaíochta chomh maith.</p>

<p>Féadfaidh bulaíocht tarlú ag aon aois, in aon timpeallacht, agus
féadfaidh sí a bheith fadtéarmach nó gearrthéarmach.</p>

<h3>Cibearbhulaíocht</h3>

<p>Is éard is cibearbhulaíocht ann ná bulaíocht a dhéantar tríd an
idirlíon nó trí ghuthán póca, agus is minic a dhéantar amhlaidh trí
láithreáin ghréasáin líonraithe shóisialta a úsáideann daoine óga.
Cuireadh leabhrán, <a href="http://www.internetsafety.ie/Website/OIS/OISWeb.nsf/page/DPCY-7LYJ4V1343473-en/%24File/GWIT_Cyberbullying_Dec12.pdf">GET
WITH IT! Treoir maidir le cibearbhulaíocht (pdf)</a>, i dtoll a chéile mar
chomhthionscnamh idir <a href="http://www.internetsafety.ie/">an Oifig um
Shábháilteacht Idirlín</a>, <a href="http://www.ncte.ie/">an Lárionad
Náisiúnta do Theicneolaíocht san Oideachas</a> agus <a href="http://www.barnardos.ie/">Barnardos</a>. Tá sé beartaithe go méadóidh
an leabhrán an fheasacht ar gach gné de chibearbhulaíocht, lena n-áirítear
conas a dhéantar í a shainaithint agus a chosc.</p>

<h3>Torthaí na bulaíochta</h3>

<p>Bíonn drogall ar a lán íobartach bulaíochta labhairt amach de bharr
eagla. Bíonn eagla orthu go mbainfear díoltas amach orthu má théann siad i
muinín duine éigin. Léirítear i dtuairiscí go dtagann níos mó drogaill
ar dhaoine óga labhairt le duine de réir mar a éiríonn siad níos sine.
Fulaingíonn siad lagar spride, aonrú, a théann in olcas le himeacht ama,
agus sna cásanna is measa gortaíonn siad iad féin nó déanann siad iarracht
ar fhéinmharú.</p>

<h3>Comharthaí na bulaíochta</h3>
<ul><li>Mífhonn freastal ar scoil </li>
  <li>Obair bhaile lag nó ag dul in olcas, deacrachtaí aire a dhíriú </li>
  <li>Cúlú an dalta chuige/chuici féin </li>
  <li>Lagar spride </li>
  <li>Laghdú féinmhuiníne </li>
  <li>Drogall orthu roimh dul amach </li>
  <li>Easpa airgid </li>
  <li>Éadaí loite, spéaclaí briste, leabhair scoile ar iarraidh </li>
  <li>Comharthaí leanúnacha brúnna craicinn agus gortuithe </li>
</ul><h3>Cén fáth an gcleachtann daoine bulaíocht? </h3>

<p>Is minic a bhíonn easpa muiníne agus féinmheas íseal ag cur isteach ar
bhulaithe. Tá seans ann go bhfuil foréigean á dhéanamh orthu sa bhaile. I
gcásanna eile, tá seans ann go bhfuil athruithe deacra saoil ag cur isteach
orthu, mar shampla méala nó colscaradh. B'fhéidir gur mhaith leo go
ndíreofaí aire orthu nó a gcumas smachta chur in iúl. Má chreideann tú
gur bulaí do leanbh é/í, ba cheart labhairt leis an muinteoir faoi an
bhulaíocht agus cén caoi a n-athraítear an iompar seo. </p>
</div>
<div class="topic base_rates">
<h2 class="topic base_rates_title" id="lc39e6">Nósanna Imeachta Frithbhulaíochta le
haghaidh Bunscoileanna agus Meánscoileanna </h2>

<p>Ceanglaíonn <a href="http://www.education.ie/en/Publications/Policy-Reports/Anti-Bullying-Procedures-for-Primary-and-Post-Primary-Schools.pdf">Na
Nósanna Imeachta Frithbhulaíochta le haghaidh Bunscoileanna agus
Meánscoileanna (pdf)</a> a d’fhoilsigh an Roinn Oideachais agus Scileanna
gur cheart go mbeadh beartas frithbhulaíochta mar chuid den chód scríofa
iompair i ngach scoil. Ní mór do gach scoil na nósanna imeachta seo a
leanúint nuair a bhíonn a mbeartas frithbhulaíochta á fhorbairt acu. I
measc phríomhghnéithe na nósanna imeachta tá:</p>
<ul><li>Béim láidir a leagan ar iompar bulaíochta a chosc trí chultúr agus
    timpeallacht dhearfach scoile a chothú agus a fhorbairt, bunaithe ar
    uileghabhálacht agus meas agus leideanna praiticiúla ar conas a bhaintear
    seo amach</li>
  <li>Cur chuige ar fud na scoile maidir le cosc a chur ar iompar bulaíochta
    agus dul i ngleic leis</li>
  <li>Ní mór do gach scoil cloí leis an teimpléad caighdeánach maidir lena
    mbeartas frithbhulaíochta a fhorbairt</li>
  <li>Ní mór do scoileanna a mbeartas frithbhulaíochta a fhoilsiú ar
    láithreán gréasáin na scoile agus é a chur faoi bhráid an chumainn
    tuismitheoirí</li>
  <li>A shoiléiriú go n-áirítear leis an sainmhíniú ar bhulaíocht
    cibearbhulaíocht agus bulaíocht fhéiniúlachtbhunaithe (ar nós
    bulaíocht homafóbach agus bulaíocht chiníoch)</li>
  <li>Nósanna imeachta soiléire le haghaidh bulaíocht a fhiosrú, a chur i
    gcuntas agus chun déileáil le bulaíocht</li>
  <li>Socruithe maoirsithe ina ndéanann Príomhoide na Scoile tuairisciú
    rialta don Bhord Bainistíochta agus ceanglas ar an mBord athbhreithniú
    bliantúil a dhéanamh ar bheartas frithbhulaíochta na scoile agus a chur
    i bhfeidhm.</li>
</ul><p>Ceanlgaíonn Ciorclán na Roinne <a href="http://www.education.ie/en/Circulars-and-Forms/Active-Circulars/cl0045_2013.pdf">0045/2013
(pdf)</a> ar gach scoil beartas frithbhulaíochta a bheith forbartha agus
glactha go foirmiúil a chomhlíonann na nósanna imeachta thuas faoi dheireadh
an dara téarma scoile i mbliain scoile 2013/14.</p>

<p>Tá treoirlínte do mhúinteoirí foilsithe ag an Roinn Oideachais agus
Scileanna chomh maith ar mhí-úsáid leanaí agus bhulaíocht. Léiríonn na
treoirlínte sin na coinníollacha ar leith a bhaineann le bunscoileanna agus
iar-bhunscoileanna agus tá siad bunaithe ar na moltaí atá sonraithe sa
tuairisc 'Children First' . Is iad sin:</p>
<ul><li><a shape="rect" href="http://www.education.ie/ga/Tuismitheoir%C3%AD/Eolas/Cosaint-Leana%C3%AD/cp_procedures_primary_post_primary_2011_ir.pdf">Nósanna
    Imeachta maidir le Caomhnú Leanaí i mBunscoileanna agus i Scoileanna
    Iarbhunscoile (pdf)</a> </li>
</ul></div>
<div class="topic base_howtoapply">
<h2 class="topic base_howtoapply_title" id="lf4fdc">Conas a chuirtear cosc ar
bhulaíocht?</h2>

<p>Go hiondúil, bíonn gá le hidirghabháil ó dhaoine fásta . Ní foláir
dúshlán a thabhairt ar iompar bulaíochta nó éireoidh sé níos rialta agus
níos measa. Má cheapann tú go bhfuil bulaíocht á cleachtadh ar dhuine, ba
cheart duit deiseanna a chur ar fáil dó/di chun caint leat. Glacfaidh sé am,
ach má léiríonn tú go soiléir go bhfuil an bhulaíocht do-ghlactha agus
nach gá dó leanúint ar aghaidh, tá seans ann go gcuirfidh an duine óg go
leor iontaoibhe ionat chun labhairt go hoscailte leat. Má chreideann tú gur
íospartach bulaíochta do leanbh é/í ba cheart labhairt leis an muinteoir
nó an priomhóide. Más rud é, ar chúis ar bith, nach féidir le foireann na
scoile an cheist a réiteach, féadfaidh tú an cheist a thuairisciú do
Chathaoirleach Bhord Bainistíochta na scoile ar mhaithe le haird. Tá an Bord
Bainistíochta freagrach go dlíthiúil as reáchtáil laethúil na scoile agus
tá dualgas cúraim air do dhaltaí a scoile. Tá Bord Bainistíochta na scoile
freagrach faoi seach do <a href="../going_to_primary_school/ownership_of_primary_schools.html">phátrún
na scoile</a> as comhlíonadh a dhualgas faoin Acht Oideachais 1998.</p>

<p>Is féidir leis an <a href="http://www.education.ie/en/">Roinn Oideachais
agus Scileanna</a> comhairle a chur ort maidir le conas leanúint le gearán.
Níl sé de chumhacht ag an Roinn Oideachais agus Scileanna í féin gearáin a
imscrúdú.</p>

<p>Má theastaíonn uait gearán a dhéanamh faoi bhulaíocht nó mí-úsáid
leanaí, téigh i dteagmháil le Rannóg na dTuismitheoirí agus na
bhFoghlaimeoirí sa Roinn - féach 'Cá háit a ndéanfaidh mé iarratas'
thíos. </p>

<p>Láithreán gréasáin náisiúnta is ea <a href="http://www.tacklebullying.ie/about-tackle-bullying.html">láithreán
gréasáin ‘Tackle Bullying’</a> atá in ainm is bulaíocht agus
cibearbhulaíocht a chosc, a idirghabháil agus a réiteach i measc daoine
óga, tuismitheoirí agus múinteoirí.<br></p>
</div>

<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Rannóg na dTuismitheoirí agus na bhFoghlaimeoirí</h3>
<p>
  
  <span class="field_dept address_field">Roinn Oideachais agus Scileanna<br></span>
  

  
  Corr na Madadh<br>Áth Luain<br>An Iarmhí 
  <br>
  
</p>
<p>
  

  
  <strong>Teil:</strong>(090) 648 4099
  <br>
  

  

  
  <strong>Facs:</strong>(090) 648 4058
  <br> 
  

  

  

  

  
  <strong>R-phost:</strong> <a href="mailto:childprotection@education.gov.ie">childprotection@education.gov.ie</a>
  <br>
  
</p>
</div></div>


</div>
</div>
</html>
