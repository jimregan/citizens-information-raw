<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Mí-úsáid leanaí a thuairisciú ag leibhéal na bunscoile agus na
  hiar-bhunscoile
</title>
    
    <meta name="description" content="Anseo tugaimid sracléiriú ar fhreagrachtaí agus ar dhualgais bhainistíocht agus fhoireann na scoile in Éirinn maidir le mí-úsáid leanaí a thuairisciú, faisnéis maidir leis an gcosaint dlí atá ar fáil agus maidir le do chearta.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Mí-úsáid leanaí a thuairisciú ag leibhéal na bunscoile agus na
  hiar-bhunscoile</h1>
	
<ul class="anchorlinks"><li><a href="#l0b3fe">Eolas</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>D’fhoilsigh an Roinn Sláinte an tuarascáil dar teideal Tús Áite do
Leanaí: Treoirlínte Náisiúnta um Chosaint agus Leas Leanaí sa bhliain
1999. I 2011 cothrom le dáta an Roinn Leanaí agus Gnóthaí Óige na <a href="http://www.dcya.gov.ie/documents/Publications/ChildrenFirst.pdf">Treoirlínte
(pfd)</a>. Deirtear sa tuarascáil sin go bhfuil dualgas i gcoitinne ar
mhúinteoirí in Éirinn a chinntiú go gcosnaítear leanaí agus daoine óga
ar dhochar. Dearbhaítear sa tuarascáil freisin go gcaithfidh múinteoirí
cabhrú le daoine óga chun forbairt a dhéanamh ar a bhféinmheas, a muinín,
a neamhspleáchas smaointe agus na scileanna is gá chun déileáil le
bagairtí a d’fhéadfadh a bheith ann dá sábháilteacht phearsanta laistigh
agus lasmuigh den scoil araon. Cabhraíonn an <a href="http://www.staysafe.ie/">clár ‘Bí Aireach’</a> le múinteoirí a
oibríonn le leanaí sa bhunscoil.</p>

<p>Ó foilsíodh an tuarascáil sin d’fhoilsigh an <a href="http://www.education.ie/ga/Tuismitheoir%C3%AD/Eolas/Cosaint-Leana%C3%AD/Eolas.html">Roinn
Oideachais</a> treoirlínte do mhúinteoirí. Tá léiriú sna treoirlínte sin
ar imthosca áirithe bunscoileanna, iar-bhunscoileanna agus eagraíochtaí
pobail nó saorálacha agus tá siad bunaithe ar mholtaí de chuid na
tuarascála <em>Tús Áite do Leanaí</em>: <a shape="rect" href="http://www.education.ie/ga/Tuismitheoir%C3%AD/Eolas/Cosaint-Leana%C3%AD/cp_procedures_primary_post_primary_2011_ir.pdf">Nósanna
Imeachta do Bhunscoileanna agus d’Iar-Bhunscoileanna chun Leanaí a Chosaint
(pdf)</a> </p>

<p>Tá achoimre againn anseo ar na prionsabail a bhaineann le cosaint leanaí
agus le freagrachtaí bhainistíocht agus fhoireann na scoile. </p>

<h3>Freagrachtaí bhainistíocht na scoile </h3>

<p>Ba chóir do bhainisteoirí i mbunscoileanna agus in iar-bhunscoileanna na
nithe seo a leanas a dhéanamh: </p>
<ul><li>Clár éifeachtach um chosaint leanaí a phleanáil, a fhorbairt agus a
    chur i ngníomh; </li>
  <li>Faireachán a dhéanamh ar a éifeachtaí atá an clár </li>
  <li>Nósanna imeachta tuairiscithe arna gcomhaontú a chur i ngníomh </li>
  <li>Cláir chuí forbartha agus oiliúna foirne a phleanáil agus a chur i
    ngníomh </li>
</ul><p>Tá an Bord Bainistíochta freagrach as na nithe seo a leanas: </p>
<ul><li>Nósanna imeachta soiléire a bheith i bhfeidhm nach foláir do
    mhúinteoirí agus d’fhoireann eile na scoile cloí leo i gcás ina
    mbeidh drochamhras orthu nó ina gcuirtear in iúl dóibh gur féidir go
    bhfuil mí-úsáid leanaí ann, lena n-áirítear i gcás ina nochtann
    leanbh mí-úsáid </li>
  <li>Duine Caidrimh Ainmnithe (DCA) a bheith i bhfeidhm chun déileáil le
    buarthaí um chosaint leanaí. Ba cheart ainm an DCA a léiriú in áit
    fheiceálach i ngar do phríomhbhealach isteach na scoile.</li>
  <li>Faireachán a dhéanamh ar dhul chun cinn leanaí a meastar a bheith i
    mbaol </li>
  <li>Oiliúint in-seirbhíse do mhúinteoirí agus do bhaill de na <a shape="rect" href="../going_to_primary_school/boards_of_management.html">boird
    bhainistíochta</a> a chur chun cinn chun a chinntiú go bhfuil eolas maith
    reatha acu ar shaincheisteanna agus nósanna imeachta a bhaineann le
    cosaint leanaí; </li>
  <li>Nósanna imeachta soiléire i scríbhinn a bheith ar fáil maidir le
    bearta atá le déanamh i gcás go ndéantar líomhaintí i gcoinne
    fostaithe de chuid na scoile. </li>
  <li>Athbhreithniú a dhéanamh ar bheartas cosanta leanaí na scoile gach
    bliain.</li>
</ul><h3>Freagrachtaí pearsanta fhoireann na scoile </h3>
<ul><li>Má deir leanbh le múinteoir nó le duine eile d’fhoireann na scoile
    go bhfuil dochar á dhéanamh dó/di ag tuismitheoir/cúramóir nó aon
    duine eile, ba chóir don duine a fhaigheann an fhaisnéis éisteacht go
    cúramach agus ar mhodh tacúil. Tá an méid sin infheidhme i gcás ina
    dtugann an leanbh le tuiscint go bhfuil sé/sí i mbaol go ndéanfaidh
    tuismitheoir/cúramóir nó aon duine eile dochar dó/di. Tá sé
    infheidhme freisin i gcás ina nochtann tuismitheoir/cúramóir nó aon
    duine eile go ndearna sé/sí dochar do leanbh nó go bhfuil sé/sí i
    mbaol dochar a dhéanamh do leanbh. </li>
  <li>Ní cóir an leanbh nó an duine óg a chur faoi agallamh foirmiúil;
  </li>
  <li>Ní cóir don mhúinteoir nó don duine den fhoireann ach amháin na
    fíorais is gá a fháil. </li>
  <li><strong>Ní cóir don mhúinteoir nó don duine den fhoireann ariamh
    rúndacht a gheallúint do dhuine a dhéanann nochtadh</strong> agus ba
    chóir dó/di a mhíniú cén fáth go gcaithfidh siad an nochtadh a
    thuairisciú ar mhodh tacúil. </li>
  <li>Ba chóir an phlé a thaifeadadh go cruinn agus ba chóir an taifead a
    choinneáil </li>
  <li>Ba chóir don mhúinteoir nó don duine eile den fhoireann an t-ábhar a
    chur in iúl don Duine Caidrimh Ainmnithe atá freagrach as an ábhar a
    thuairisciú don oifig áitiúil atá ag <a shape="rect" href="http://www.tusla.ie/children-first/report-a-concern/">An
    Ghníomhaireacht um Leanaí agus an Teaghlach</a> nó don Gharda
    Síochána. </li>
</ul><p>Faoi <a shape="rect" href="http://www.acts.ie/ga.act.1998.0049.1.html#sec4">Alt 4</a> den <a shape="rect" href="http://www.acts.ie/ga.act.1998.0049.1.html">Acht um
Chosaintí do Dhaoine a Thuairisceoidh Drochúsáid Leanaí 1998</a>, ní
dhéanfar aon duine a phionósú mar gheall ar mhí-úsáid leanaí a
thuairisciú de mheon macánta do Ghníomhaireacht um Leanaí agus an Teaghlach
nó do na Gardaí. Má ghearradh pionós ort, féadfaidh tú <a href="http://www.lrc.ie/documents/work/forms/ProtectionofPersonsReportingChildAbuse.pdf">gearán
a dhéanamh faoin Acht um Chosaint do Dhaoine a Thuairisceoidh Drochúsáid
Leanaí‚ 1998 (pdf)</a>.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Déan teagmháil leis an <a href="http://www.tusla.ie/children-first/report-a-concern/">Ghníomhaireacht um
Leanaí agus an Teaghlach</a>.</p>

<p>Oibríonn <a shape="rect" href="http://www.ispcc.ie/">Cumann na hÉireann um
Chosaint Leanaí (CÉCL)</a> <a shape="rect" href="http://www.childline.ie/">Seirbhís Líne Chabhrach na Leanaí</a>
seirbhís éisteachta teileafóin do leanaí. Soláthraítear Líne Chabhrach
na Leanaí saor in aisce 24 huaire an chloig gach lá i rith na bliana go
léir. </p>

<p><strong>Saorghlao Childline:</strong> 1800 666 666</p>

<p><strong>Saorthéacs Childline:</strong> Téacsáil an focal "Talk" chuig
50101</p>
</div>
</div>
</html>
