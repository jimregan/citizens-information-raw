<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Dualgais cúraim na múinteoirí
</title>
    
    <meta name="description" content="Eolas maidir le dualgas cúram mhúinteoirí, timpistí sa scoil, agus freagracht na scoile maidir le hárachas.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Dualgais cúraim na múinteoirí</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<h3>Timpiste sa scoil</h3>

<p>Má tharlaíonn timpiste do pháiste sa scoil, i gclós na scoile, ar an
mbealach chuig an scoil, ar an mbus scoile nó ar thuras scoile d'fhéadfadh
sé go nárdófaí ceist faoi cé acu an raibh an scoil nó na múinteoirí
faillíoch nó nach raibh. </p>

<p>Níl freagra shímplí ar an gceist faoi cén uair a bhféadfadh scoil a
bheith freagrach. Braitheann gach rud ar na cúinsí a bhaineann le gach cás
ann féin.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Dualgas cúraim na múinteoirí</h3>

<p>De réir na ndlíthe ginearálta a bhaineann le faillí, d'fhéadfadh go
mbeadh duine faillíoch:</p>
<ul><li>Má tá cúram air / uirthi i leith an duine atá gortaithe</li>
  <li>Munar chomhlíon sé / sí an cúram sin go dtí an caighdeán dleathúil
    a bhí ag teastáil</li>
  <li>Má d'fhulaing an duine dochar de bharr nár comhlíonadh an dualgas
    cúraim</li>
</ul><p>I ngach cás, caithfear na cúinsí féin a scrúdú go géar len a fháil
amach an bhfuil na gnéithe seo ag baint leo.</p>

<p>Is cinnte go bhfuil dualgas cúraim ar mhúinteoirí i leith scoláirí.
Níl na ceisteanna seo a leanas chomh soiléir sin áfach: cén uair a
dtosaíonn an dualgas, cá gcríochnaíonn sé agus céard iad na cásanna go
díreach ina mbíonn sárú an dualgais i gceist.</p>

<p>Seo a leanas na prionsabail ghinearálta:</p>
<ul><li>Caithfidh múinteoirí aire chiallmhar a thabhairt chun a chinntiú nach
    dtarlaíonn aon ghortú a mbeadh coinne leis, dá gcuid daltaí. Tá sé de
    dhualgas orthu na páistí a chosaint ar aon chontúirt gortaithe pearsanta
    nó díobháil a mbeadh coinne leo.</li>
  <li>Sé an caighdeán cúraim a mbeifí ag súil leis ná an caighdeán a
    bheadh ag tuismitheoir stuama go leor. Braitheann an méid cúram ar
    chúinsí ar nós aois na scoláirí.</li>
  <li>Caithfidh córas éifeachtach maoirseachta a bheith i bhfeidhm sa
  scoil.</li>
</ul><p>Bíonn dualgas cúraim i gceist nuair a bhíonn daltaí ar áitreabh na
scoile, i rith uaireanta oscailte na scoile. D'fhéadfadh go mbeadh sé i
gceist chomh maith má bhíonn scoláirí i láthair taobh amuigh de na
huaireanta oifigiúla, mar shampla má thagann siad go luath nó má fhanann
siad deireanach agus gur aontaigh an múinteoir/scoil leis na daltaí a bheith
i láthair.</p>

<p>Bíonn an dualgas cúraim céanna i gceist má dhéanann múinteoir
maoirseacht go deonach ar pháistí.</p>

<p>Éilítear go gcleachtfadh múinteoirí deá chaighdeán agus cleachtais
mholta. Bíonn níos mó maoirseachta ag teastáil le haghaidh ranganna agus
imeachtaí contúirteach. Má tá gloiní cosanta agus éadaí cosanta curtha
ar fáil le haghaidh imeachtaí éagsúla, tá sé de dhualgas ar an múinteoir
a chinntiú go gcaitear iad.</p>

<p>Ní árachóirí iad na múinteoirí agus ní féidir leo a bheith freagrach
as gach timpiste a thárlaíonn i rith uaireanta scoile. Glacann na cúirteanna
leis go dtarlóidh roinnt timpistí, is cuma cé chomh maith agus a bhíonn an
mhaoirseacht agus i gcásanna mar seo ní féidir a rá go bhfuil an múinteoir
/ scoil freagrach.</p>

<h3>Árachas</h3>

<p>Tá an Bord Bainistíochta freagrach go hionadach as faillí a chuid
múinteoirí. Ciallaíonn sé sin go dtógtar cúis i gcoinne an Bhoird, i
gcásanna mar seo.</p>

<p>Tá dualgas ar an mBord árachas cuimsitheach a bheith ar an scoil.
Caithfidh an tárachas seo freagracht poiblí, faillí fóirne nó máchail ar
an bhfoirgneamh a chlúdú. Caithfidh an polasaí a bheith ar fáil le
scrúdú.</p>

<p>Tógann roinnt tuismitheoirí árachas amach chun a gcuid páistí a
chlúdú in aghaidh timpistí ar scoil nach bhfuil an scoil freagrach astu.
Molann cuid de na scoileanna do thuismitheoirí é seo a dhéanamh. Is rogha
phearsanta amach is amach í seo. Tá fáil ag páistí ar na gnáth
sheirbhísí sláinte má tharlaíonn gortú dóibh ar scoil.</p>

<h3>Caighdeán Sábháilteachta i scoileanna</h3>

<p>Tá dualgas ar scoileanna clóigh leis na gnáth rialacha sábháilteachta a
bhaineann le foirgnimh phoiblí agus leis na rialacha coiteanta a bhaineann le
sábháilteacht fostaithe i mbun oibre.</p>

<h3>Disciplín scoile</h3>

<p>Tá ar scoileanna cód iompair a bheith i bhfeidhm acu maidir le <a href="../attendance_and_discipline_in_schools/school_discipline.html">disciplín
scoile</a> agus <a href="../attendance_and_discipline_in_schools/bullying_in_schools_in_ireland.html">bulaíocht</a>
agus tá ar mhúinteoirí iompar i gcomhréir leis an gcód sin.</p>

<h3>Mí-úsáid leanaí</h3>

<p>Tá rialacha sonracha agus <a href="../attendance_and_discipline_in_schools/child_abuse.html">treoirlínte
do mhúinteoirí</a> ann má thagann saincheist de mhí-úsáid leanaí
aníos.</p>

<h3>Inniúlacht ghairmiúil</h3>

<p>Go ginearálta, ní mór do mhúinteoirí a bheith cláraithe leis an
gComhairle Mhúinteoireachta go n-íocfar iad ó chistí poiblí. Má dhéantar
gearáin, d’fhéadfaí clárúchán an mhúinteora a aistarraingt ar bhonn
sealadach nó buan. Soláthraíonn an Chomhairle Mhúinteoireachta faisnéis
faoi <a href="http://www.teachingcouncil.ie/en/Professional-Standards/Complaints-about-Registered-Teachers/Making-a-Complaint/l">ghearán
a dhéanamh leis an gComhairle faoi mhúinteoir cláraithe</a>.</p>

<p>Mura bhfuil cúiseanna maithe agus leordhóthanacha ann, is gnách nach
bhfiosróidh an Chomhairle Mhúinteoireacht gearán murach go ndearnadh
iarracht déileáil leis an ngearán trí na nósanna imeachta gearáin nó
casaoide ar dtús. Áirítear le cúiseanna maithe agus leordhóthanacha
cásanna ina bhfuil nó ina bhféadfadh leanaí nó daoine fásta leochaileacha
a bheith i mbaol díobhála.</p>
</div>
</div>
</html>
