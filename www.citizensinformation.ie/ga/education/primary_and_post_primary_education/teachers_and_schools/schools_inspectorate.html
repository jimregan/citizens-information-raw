<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cigireacht ar scoileanna
</title>
    
    <meta name="description" content="Tá Foireann Chigireachta na Scoileanna, mar chuid den Roinn Oideachais agus Scileanna, freagrach as cigireacht agus measúnú a dhéanamh ar na scoileanna Stáit go léir.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cigireacht ar scoileanna</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Caithfidh an Roinn Oideachais agus Scileanna cigireacht a dhéanamh ar gach
bunscoil agus iar-bhunscoil stáit in Éirinn ar bhonn rialta. Is í aidhm na
cigireachta ná chun cinntiú go gcoinnítear le hardchaighdeáin agus go
bhfuil forbairt leanúnach sa chóras oideachais. Tá rannóg speisialta ag an
Roinn dar teideal an Fhoireann Chigireachta a oibríonn chun na cuspóirí seo
a bhaint amach. </p>

<p>Is é <a shape="rect" href="http://www.acts.ie/ga.act.1998.0051.1.html">an
tAcht Oideachais 1998</a> an reachtaíocht a leagann síos cúraimí na Foirne
Cigireachta. I dtéarmaí ginearálta, déanann an Fhoireann Chigireachta
measúnú agus tuairisciú ar chaighdeán an oideachais soláthraithe agus a
bhfuil baint aici leis: </p>
<ul><li>Cigireacht agus measúnú ar an gcóras oideachais (go háirithe ag
    leibhéal bunscoile agus iar-bhunscoile). </li>
  <li>Comhairle a thabhairt dóibh siúd atá ag obair sa chóras oideachais
  </li>
  <li>Páirt a ghlacadh i bhforbairt polasaí oideachais. </li>
</ul><p>Tá an Ghníomhaireacht um Leanaí agus an Teaghlach freagrach as soláthar
oideachais a mheasúnú do leanaí nach bhfuil ag freastal ar scoil aitheanta.
Tá leanaí a fhreastalaíonn ar scoileanna príobháideacha san áireamh
anseo. Tá treoirlínte curtha le chéile ag an <a href="http://www.education.ie/ga/An-Roinn/Bainist%C3%ADocht-Eagar/Cigireacht-.html">bhFoireann
Chigireachta</a> maidir le monatóireacht a dhéanamh ar an soláthar
oideachais seo don Ghníomhaireacht um Leanaí agus an Teaghlach. </p>

<h3>Struchtúr na Foirne Cigireachta</h3>

<p>Tá an Fhoireann Chigireachta eagraithe ina dhá fhoroinn: Seirbhísí
Réigiúnacha agus Tacaíocht Pholasaí. Cuimsíonn na foranna seo foirne de
chigirí, a aithnítear mar aonaid ghnó. Tá gach aonad faoi stiúir ag
Príomhchigire Cúnta. </p>

<p><span>Seirbhísí Réigiúnacha: </span>Tá cúig aonad réigiúnacha, a
bhfuil sé de chúram orthu monatóireacht a dhéanamh ar chaighdeán na
scoileanna ina limistéir áirithe féin. Tá gach aonad déanta suas
d'fhoireann chigirí bunscoile agus iar-bhunscoile a sholáthraíonn
seirbhísí measúnaithe (cigireacht ina measc) sa réigiún. I dteannta na
hoibre measúnaithe, soláthraíonn na cigirí comhairle agus tacaíocht do
scoileanna, boird bainistíochta, múinteoirí agus daoine eile sa chóras
oideachais. Laistigh de na contaetha clúdaithe san aonad réigiúnach, tugtar
ainmneacha agus sonraí teagmhála na gcigirí atá sannta acu do na
bunscoileanna. </p>

<h3>Cláir chigireachta agus measúnaithe </h3>

<h3>Bunscoileanna</h3>

<p>Déantar cigireacht ar Bhunscoileanna ar bhonn timthriallach de réir na
spriocanna bliantúla cigireachta. Réitítear <span>Tuairisc Scoile</span> ar
gach bunscoil gach seacht mbliana ar an meán tar éis cigireacht mionsonraithe
scoile. Seoltar an tuairisc seo ar aghaidh chuig foireann na scoile agus chuig
na boird bainistíochta. Déanann measúnú seo na scoile scrúdú ar ghnéithe
uilig na múinteoireachta, na foghlama agus an mheasúnaithe, chomh maith le
pleanáil scoile, obair an bhoird bainistíochta agus cóiríocht agus
acmhainní na scoile. Déantar cigireacht ar obair na múinteoirí aonair de
réir na Rialacha do Scoileanna Náisiúnta agus bainfidh mórán den obair seo
le measúnú agus tacaíocht i leith na múinteoirí promhaidh. Déanann
cigirí cuairteanna cigireachta teagmhasacha go rialta chun dul i dtaithí ar
obair leanúnach scoileanna agus múinteoirí áirithe. Tá cigireacht na
mbunscoileanna á forbairt a thuilleadh le Measúnú Iomlán Scoile á
thabhairt isteach (féach thíos) a thiocfaidh in áit samhail cigireachta an
Tuairisc Scoile.</p>

<h3>Iar-bhunscoileanna</h3>

<p>Tugann sainchigirí faoi chigireacht ábhair in iar-bhunscoileanna. Tugtar
tuairisc mheasúnaithe ar mhúinteoireacht i leith ábhair áirithe don scoil.
D'fhéadfadh cigirí cuairt a thabhairt ar scoileanna i gcomhthéacsanna eile,
mar shampla, monatóireacht ar chláir speisialta a d'fhéadfadh a bheith i
bhfeidhm i scoileanna áirithe. Measúnú Iomlán Scoile (féach thíos) atá
tugtha isteach in iar-bhunscoileanna chun cineálacha eile cigireachta a
chomhlánú. </p>

<p>Go dtí Márta 2003, eagrú scrúduithe an Teastais Shóisearaigh agus na
hArdteiste a bhí mar mhórchuid d'obair na gcigirí iar-bhunscoile. Tá sé
seo anois á dhéanamh ag <a shape="rect" href="http://www.examinations.ie/">Coimisiún na Scrúduithe Stáit</a> a
fhoilsíonn tuairiscí na bPríomhscrúdaitheorí ar thorthaí na scrúduithe i
líon ábhar. Tugann na tuairiscí seo eolas sonraithe do scoileanna agus do
mhúinteoirí ar conas mar ar éirigh le daltaí i ngach cuid den scrúdú in
ábhar ar leith. </p>

<h3>Ionaid eile oideachais</h3>

<p>Tá sé de chúram ag an bhFoireann Chigireachta freisin measúnú a
dhéanamh ar chineálacha <a href="http://www.education.ie/ga/Scoileanna-Col%C3%A1ist%C3%AD/Seirbh%C3%ADs%C3%AD/Dearbh%C3%BA-C%C3%A1il%C3%ADochta/Eolas.html">áirithe
soláthar oideachais</a>. </p>

<p>Ina theannta sin, d'fhéadfadh an Ghníomhaireacht um Leanaí agus an
Teaghlach faoin <a shape="rect" href="http://www.acts.ie/ga.act.2000.0022.1.html">Acht Oideachais (Leas)
2000</a><span></span>iarraidh ar an bhFoireann Chigireachta measúnú a
dhéanamh ar an oideachas a chuirtear ar fáil in áiteanna nach scoileanna
aitheanta iad. D'fhéadfadh na measúnuithe seo cuidiú leis an
Ghníomhaireacht um Leanaí agus an Teaghlach chun cinneadh a dhéanamh an
bhfuil leanaí i scoileanna neamhaitheanta ag fáil íosleibhéal oideachais
iomchuí.</p>

<h3>Measúnú Iomlán Scoile </h3>

<p>Ó 2003-2004 tá an cineál measúnaithe seo curtha i bhfeidhm de réir a
chéile i mbunscoileanna agus in iar-bhunscoileanna. Díríonn sé ar
scoileanna a fheabhsú agus déanann sé cigireacht scoile a chomhlánú.
Forbraíodh Measúnú Iomlán Scoile ag úsáid cur chuige comhpháirtíochta
agus tá sé deartha chun: </p>
<ul><li>Ceadú don bpobal iomlán scoile páirt a ghlacadh sa mheasúnú </li>
  <li>Cleachtas maith a dhearbhú sna scoileanna agus comhairle agus tacaíocht
    a sholáthar </li>
  <li>Cuntasacht scoile a chinntiú trí shonraí iontaofa a sholáthar ar
    oibríocht na scoile </li>
  <li>Múinteoirí agus scoileanna a chumasú chun na critéir measúnaithe a
    úsáid le haghaidh féin-bhreithniú na scoile. </li>
  <li>Eolas a sholáthar a chuirfidh le forbairt ar bheartais oideachais. </li>
</ul><p>Déanann Measúnú Iomlán Scoile measúnú ar scoileanna faoi na
ceannteidil seo a leanas: bainistíocht, pleanáil, soláthar curaclaim,
foghlaim agus múinteoireacht, agus tacaíocht do dhaltaí. Cuimsíonn
próiseas an Measúnaithe Iomlán Scoile cruinnithe réamh-mheasúnaithe leis
an bhfoireann teagaisc agus leis an mbainistíocht, cruinniú le cumann na
dtuismitheoirí, cuairteanna scoile agus ranga, ullmhúchán
dréacht-thuairisce, cruinnithe iar-chigireachta leis an bhfoireann agus leis
an mbainistíocht, críochnú na tuairisce um Measúnú Iomlán Scoile agus
eisiúint na tuairisce chuig an scoil.</p>

<h3>Measúnú téamach/cláir</h3>

<p>Tá sé de chúram ag an Aonad Taighde agus Tacaíochta ar Mheasúnú den
bhFoireann Chigireachta measúnú a dhéanamh ar ghnéithe den soláthar
oideachais trí mheasúnuithe téamacha agus cláir. Ag leibhéal
iar-bhunscoile cuimsíonn siad seo an Idirbhliain, Gairmchlár na
hArdteistiméireachta, an Ardteistiméireacht Fheidhmeach agus Clár Scoile an
Teastais Shóisearaigh. Tá rathúlacht na gclár seo measúnaithe agus tá an
Fhoireann Chigireachta tar éis tuairiscí a fhoilsiú le sonraí iomlána
faoina dtorthaí. Is féidir leat teagmháil a dhéanamh leis an bhFoireann
Chigireachta chun sonraí a fháil ar conas cóipeanna den tuairisc a fháil.
Ag leibhéal bunscoile, cuimsíonn cuid de na measúnuithe a rinneadh, mar
shampla, soláthar d'oiliúint na dTaistealaithe; cur i bhfeidhm curaclaim na
bunscoile; litearthacht agus uimhríocht i scoileanna a aithnítear a bheith
faoi mhíbhuntáiste. </p>

<h3>Riachtanais speisialta oideachais</h3>

<p>Ó 2003, tá ról na Foirne Cigireachta i soláthar na n-acmhainní do
dhaltaí le riachtanais speisialta oideachais laghdaithe go mór. Tá an obair
seo anois á dhéanamh ag an <a shape="rect" href="http://www.ncse.ie/">gComhairle Náisiúnta um Oideachas Speisialta</a>.
Leanann an Fhoireann Chigireachta de bheith ag measúnú na seirbhísí do
dhaltaí le riachtanais speisialta oideachais </p>

<h3>Forbairt beartas agus athbhreithniú</h3>

<p><span>Forbairt curaclaim:</span> Cuireann an Fhoireann Chigireachta le
forbairt curaclaim agus siollabais trí ionadaíocht a dhéanamh don Roinn
Oideachais agus Scileanna ar choistí bunscolaíochta agus iar-bhunscolaíochta
na Comhairle Náisiúnta Curaclaim agus Measúnachta.</p>

<p><span>Forbairt ionghairme múinteoirí: </span>Déanann an Roinn Oideachais
agus Scileanna réimse leathan tionscnaimh a mhaoiniú a chuidíonn le
múinteoirí a scileanna bainistíochta agus múinteoireachta féin a
fheabhsú. Cuireann an Fhoireann Chigireachta le cúrsaí trí chabhrú le
tosaíochtaí a aithint do chláir forbartha ionghairme agus trí
mhonatóireacht a dhéanamh ar chaighdeán na gcúrsaí atá á soláthar ag
múinteoirí. </p>

<p><span>Monatóireacht ar oideachas an mhúinteora/creidiúnú an
mhúinteora:</span> I dteannta a gcuid oibre le múinteoirí promhaidh,
déanann cigirí sa rannóg bunscolaíochta monatóireacht ar chaighdeáin na
múinteoirí faoi oiliúint agus iad ag comhlíonadh a gcuid staidéir
bunchéime. I láthair na huaire, tá baill den Fhoireann Chigireachta
bainteach leis an bpróiseas creidiúnaithe do mhúinteoirí ag leibhéil
bunscoile agus iar-bhunscoile. Ag an dara leibhéal tá mórán d'obair
chomhairleach na Foirne Cigireachta ar cháilíochtaí agus creidiúnú á
aistriú chuig an <a href="http://www.teachingcouncil.ie/gaeilge.8.html">gComhairle
Mhúinteorachta</a> a bunaíodh i 2006 faoi na <a href="http://www.teachingcouncil.ie/f%C3%BAinn/roinnt-reachta%C3%ADochta-%C3%A1bhartha.691.html">hAchtanna
um Chomhairle Mhúinteorachta 2001 agus 2006</a>. </p>

<p>Féin-bhreithniú scoile agus pleanáil forbartha scoile: Cuireann an
Fhoireann Chigireachta forbairt chun cinn i leith próisis féin-bhreithnithe
scoile agus pleanála forbartha scoile, laistigh de scoileanna agus trína
baint leis an Tionscnamh Pleanála Forbartha Scoile ag leibhéil bunscoile agus
iar-bhunscoile. </p>

<h3>Oideachas speisialta</h3>

<p>Cuireann cigirí go mór le tacaíocht i dtaobh soláthar seirbhísí
sonraithe oideachais do dhaltaí le riachtanais speisialta ag an gcéad agus ag
an dara leibhéal. </p>

<h3>Míbhuntáiste agus cuimsiú sóisialta </h3>

<p>Tá ról lárnach ag an bhFoireann Chigireachta i bpleanáil, i
mbainistíocht agus maoirsiú an ionchuir oideachais i réimse leathan
tionscnaimh atá deartha chun déileáil le míbhuntáiste oideachais agus chun
cuimsiú sóisialta a chur chun cinn. Leagann siad béim áirithe ar
choinneáil scoile agus naisc bhaile-scoile agus i dtacú le forbairtí i
soláthar an oideachais do Thaistealaithe agus neamhnáisiúnaigh.</p>

<h3>Gníomhaíochtaí eile</h3>

<p><span>Naisc níos leithne: </span>Glacann an Fhoireann Chigireachta páirt
agus cuireann siad le hobair na dtionscnamh oideachais ábhartha Thuaidh/Theas
agus AE chomh maith le heagraíochtaí idirnáisiúnta. Ceann de
phríomheilimintí na hoibre seo ná a mbaint le suirbhéanna idirnáisiúnta
maidir le gnóthachtáil na ndaltaí. </p>

<p><span>Pleanáil agus tógáil:</span> Soláthraíonn na Cigirí atá
bainteach le haonaid Phleanála agus Tógála na Roinne Oideachais agus
Scileanna saintacaíocht agus comhairle ar cheisteanna a bhaineann le foirgnimh
oideachais.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Leagann an Cód Cleachtais Proifisiúnta ar Mheasúnú agus Thuairisciú don
bhFoireann Chigireachta amach prionsabail agus treoirlínte ginearálta a
úsáideann cigirí chun measúnú agus tuairisciú a dhéanamh. Baineann na
treoirlínte ar an mbealach céanna le measúnú agus tuairisciú ar obair na
scoileanna mar aonaid, ar mhúinteoirí aonair, ar chláir churaclaim agus ar
chur i bhfeidhm rialacháin na n-Airí, comhlíonta ag cigirí ag obair ina
n-aonar nó i bhfoirne. Tá na tuairiscí cigireachta scoile a rinneadh tar
éis 6 Feabhra 2006 á gcur ar fáil don bpobal. Foilsítear na tuairiscí
cigireachta seo de réir <a shape="rect" href="http://www.education.ie/servlet/blobservlet/des_insp_publication_reports_guidelines.pdf">Treoirlínte
ar Fhoilsiú na dTuairiscí Scoile (pdf)</a> na Foirne Cigireachta agus ní
chuimsíonn siad sonraí maidir le torthaí scrúduithe. Seoltar tuairisc an
chigire chuig an scoil i dtosach agus tá sé de cheart acu freagra a thabhairt
ar thuairisc na Foirne Cigireachta laistigh de 21 lá. Foilseoidh an Fhoireann
Chigireachta an tuairisc ansin agus freagra na scoile. Níl na tuairiscí
cigireachta scoile a rinneadh roimh 6 Feabhra 2006 go ginearálta ar fáil don
bpobal. Cibé ar bith, d'fhéadfaí rochtain a thabhairt faoi rogha na
scoile.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Tá na <a href="http://www.education.ie/ga/Foilseach%C3%A1in/Tuairisc%C3%AD-Cigireachta-Foilseach%C3%A1in/Meast%C3%B3ireachta%C3%AD-Cl%C3%A1r-Liosta-Tuarasc%C3%A1lacha/">tuairiscí
cigireachta scoile a rinneadh tar éis 6 Feabhra 2006</a> foilsithe ar shuíomh
gréasáin na Roinne Oideachais agus Scileanna (ROS). Leigh tuilleadh eolais
faoi <a href="http://www.education.ie/ga/Foilseach%C3%A1in/Tuairisc%C3%AD-Cigireachta-Foilseach%C3%A1in/Tuairisc%C3%AD-Cigireachta.html">chigireacht
ar scoileanna</a> ar láithreán gréasáin ROS.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>
<p> </p><div class="inlinesio"> <p> </p><div>
<h3>An Roinn Oideachais agus Scileanna</h3>
<p>
  

  
  Rúnaíocht na Cigireachta<br>An Roinn Oideachais agus Scileanna<br>Sráid Mhaoilbhríde<br>Baile Átha Cliath 1<br>Éire
  <br>
  
</p>
<p>
  

  
  <strong>Teil:</strong>(01) 889 6553
  <br>
  

  

  

  
  <strong>Láithreán Gréasáin:</strong> <a href="http://www.education.ie/en/The-Department/Management-Organisation/Inspectorate.html">http://www.education.ie/en/The-Department/Management-Organisation/Inspectorate.html</a>
  <br>
  

  

  

  
  <strong>R-phost:</strong> <a href="mailto:inspectorate@education.gov.ie">inspectorate@education.gov.ie</a>
  <br>
  
</p>
</div></div>  


</div>
</div>
</html>
