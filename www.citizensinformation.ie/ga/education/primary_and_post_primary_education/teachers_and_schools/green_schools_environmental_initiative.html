<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Tionscnaimh bhratach do scoileanna
</title>
    
    <meta name="description" content="Tionscnaimh oideachais a bhronnann bratacha ar scoileanna a ghlacann páirt rathúil ina gcuid clár.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Tionscnaimh bhratach do scoileanna</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Bronnann roinnt tionscnaimh oideachais bratacha ar scoileanna a ghlacann
páirt rathúil ina gcuid clár. Uaireanta, aithnítear na cláir ar leith trí
thagairt a dhéanamh don dath atá ar an mbratach a bhronnann siad. Tugtar an
Bhratach Ghlas ar dhámhachtain na Scoileanna Glasa, tugtar an Bhratach Ghorm
ar an mBratach Scoile Gníomhaí agus is í an Bhratach Bhuí a thugtar do
scoileanna a ghlacann páirt sa Chlár um Ilchineálacht i Scoileanna. Tá na
dámhachtainí sin ar oscailt do bhunscoileanna agus d’iar-bhunscoileanna
araon.</p>

<h3>An Bhratach Ghlas</h3>

<p>Is ionann <a href="http://www.greenschoolsireland.org/">Scoileanna Glasa</a>
agus an chraobh Éireannach de chlár agus de scéim dámhachtana
idirnáisiúnta um oideachas comhshaoil, rud ar a dtugtar <a href="http://www.eco-schools.org/">Éiceascoileanna</a>. Is é is aidhm
d’Éiceascoileanna ná feasacht daltaí ar shaincheisteanna comhshaoil agus
forbartha inbhuanaithe a ardú trí staidéar sa seomra ranga. Tá Scoileanna
Glasa á reáchtáil ag <a href="http://www.antaisce.org/">An Taisce</a>, i
gcomhar le <a href="../../../government_in_ireland/local_and_regional_government/local_authorities.html">húdaráis
áitiúla</a>. Fágann an scéim gur féidir saincheisteanna comhshaoil a
thógáil ón gcuraclam agus iad a chur i bhfeidhm i reáchtáil laethúil na
scoile, mar shampla, bruscar, dramhaíl agus billí breosla a laghdú.
Cabhraíonn an próiseas sin le daltaí an tábhacht a bhaineann le
saincheisteanna comhshaoil a aithint agus na saincheisteanna sin a ghlacadh
dáiríre ina saol pearsanta agus baile.</p>

<p>Tugtar dámhachtain na Scoileanna Glasa do scoileanna a n-éiríonn leo an
clár a chur i gcrích. Tugtar dámhachtain na Scoileanna Glasa i bhfoirm
Brataí Glaise, rud is féidir a chur ar foluain taobh amuigh den scoil nó a
chur ar taispeáint san fhorhalla. Chomh maith leis sin, faigheann buaiteoirí
na dámhachtana teastas, lógó is féidir a chur ar taispeáint ar pháipéar
nótaí ceannteidil agus ábhar eile poiblíochta.</p>

<h3>An Bhratach Scoile Gníomhaí</h3>

<p><a href="http://www.education.ie/ga/">Bronnann an Roinn Oideachais agus
Scileanna (ROS)</a> an <a href="http://activeschoolflag.ie/">Bhratach Scoile
Gníomhaí (BSG)</a> ar scoileanna a fhéachann le pobal scoile atá oilte agus
gníomhach go fisiciúil a bhaint amach. Tá an tionscnamh ar oscailt do
bhunscoileanna, d’iar-bhunscoileanna, do scoileanna speisialta agus
d’ionaid Ógtheagmhála.</p>

<p>Bronntar an Bhratach Scoile Gníomhaí ar scoileanna a dhéanann na nithe
seo a leanas:</p>
<ul><li>Cloí le treoirlínte ó ROS maidir le corpoideachas a sholáthar san
    amchlár do gach dalta</li>
  <li>Curaclaim corpoideachais atá leathan agus cothrom a theagasc</li>
  <li>Eolas a chur ar phobal na scoile uile faoi phróiseas na Brataí Scoile
    Gníomhaí agus cuireadh a thabhairt dó páirt a ghlacadh ann</li>
  <li>Féinmheasúnú a dhéanamh ar an soláthar reatha ó thaobh
    corpoideachais, gníomhaíocht fhisiciúil agus naisc phobail de</li>
  <li>Feabhsuithe a phleanáil agus a chur i bhfeidhm i ngach ceann de na
    réimsí thuasluaite</li>
  <li><a href="http://www.activeschoolflag.ie/asw-photo-galleries.html">Seachtain
    Scoile Gníomhaí</a> a eagrú mar chuid den fhéilire bhliantúil
  scoile</li>
</ul><p>Próiseas scoile uile is ea an Bhratach Scoile Gníomhaí. Cabhraíonn sí
freisin le naisc oibre níos dlúithe a chruthú le tuismitheoirí, leis an
bpobal áitiúil agus le gníomhaireachtaí seachtracha chun cabhrú le
gníomhaíocht fhisiciúil agus le spórt a chur chun cinn. Is rud
neamhiomaíoch é agus ba chóir do scoileanna gabháil ar a luas féin agus
feabhsuithe a mbeidh tionchar acu ar a bpobal scoile á bpleanáil agus á gcur
i bhfeidhm acu. Tá gach ceann de na céimeanna de phróiseas na Brataí Scoile
Gníomhaí leagtha amach níos mine i <a href="http://activeschoolflag.ie/index.php/resources/#toggle-id-2">Leabhráin
Treoirlínte na Brataí Scoile Gníomhaí</a>.</p>

<p>Bronntar Bratach Scoile Gníomhaí (Bratach Ghorm) ar scoileanna a
n-éiríonn leo próiseas na Brataí Scoile Gníomhaí a chur i gcrích.</p>

<h3>An Bhratach Bhuí</h3>

<p>Tá an <a href="http://www.yellowflag.ie/">Bhratach Bhuí</a> mar chuid den
Chlár um Ilchineálacht i Scoileanna. Soláthraíonn an clár sin sraith
céimeanna lena ndéantar saincheisteanna a bhaineann le hidirchultúrachas, le
comhionannas agus le hilchineálacht a chur isteach i gclár na scoile eile
agus lena gcuirtear ar chumas scoileanna na saincheisteanna sin a chur i
bhfeidhm i reáchtáil na scoile. Chomh maith leis sin, oibríonn an clár le
daltaí, leis an bhfoireann, leis an lucht bainistíochta, le tuismitheoirí
agus le grúpaí sa mhórphobal chun gur féidir saincheisteanna a bhaineann le
hilchineálacht agus le comhionannas a thuiscint agus a phlé lasmuigh den
timpeallacht scoile. Is féidir oiliúint a chur ar an bhfoireann agus coiste
ilchineálachta a bhunú mar chuid den chlár.</p>

<p>Má éiríonn le scoil páirt a ghlacadh sa chlár, bronntar Bratach Bhuí
ar an scoil chun aitheantas a thabhairt dá cuid oibre maidir le
hilchineálacht agus le cuimsiú a chur chun cinn. Déantar an dámhachtain a
phoibliú ar bhonn áitiúil, agus is féidir leis an scoil an Bhratach Bhuí a
chur ar foluain agus lógó na Brataí Buí a úsáid ina comhfhreagras
oifigiúil.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Ní mór dámhachtain Scoileanna Glasa a athnuachan gach 2 bhliain.</p>

<p>Ní mór Bratach Scoile Gníomhaí a athnuachan gach 3 bliana.</p>

<p>Ní mór Bratach Bhuí a athnuachan gach 2 bhliain.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Is féidir le scoileanna <a href="http://www.greenschoolsireland.org/application-process/new-schools.237.html">clárú
do chlár na Scoileanna Glasa</a> ar <a href="http://www.greenschoolsireland.org/">láithreán Gréasáin na Scoileanna
Glasa</a>.</p>

<p>Is féidir le scoileanna <a href="http://activeschoolflag.ie/index.php/application-process/">clárú don
Bhratach Scoile Gníomhaí</a> ar <a href="http://activeschoolflag.ie/">láithreán Gréasáin na Brataí Scoile
Gníomhaí</a>.</p>

<p>Is féidir le scoileanna tuilleadh faisnéise a fháil faoi na <a href="http://www.yellowflag.ie/get_involved">critéir iarratais don Bhratach
Bhuí</a> ar <a href="http://www.yellowflag.ie/">láithreán Gréasáin na
Brataí Buí</a>.</p>
</div>
</div>
</html>
