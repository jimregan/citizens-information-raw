<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cáilíochtaí ardoideachais agus oideachais leanúnaigh
</title>
    
    <meta name="description" content="An córas aitheantais atá ann do cháilíochtaí.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cáilíochtaí ardoideachais agus oideachais leanúnaigh</h1>
	
<ul class="anchorlinks"><li><a href="#l0b3fe">Eolas</a></li><li><a href="#lf691e">Cá hait a ndéanfaidh mé
iarratas?</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Faoi láthair tá réimse eagraíochtaí atá údaraithe le cáilíochtaí
in oideachas leanúnach nó ardoideachas a bhronnadh nó aitheantas a thabhairt
do na cáilíochtaí sin. Oideachas agus traenáil idir an leibhéal
iarbhunoideachais agus ardoideachas é an t-oideachas agus traenáil
leanúnach. Na hollscoileanna, na coláistí teicneolaíochta nó
eagraíochtaí den chineál sin a chuireann <a shape="rect" href="going_to_college_life_event.html">ardoideachas agus traenáil</a> ar
fáil don chuid is mó. </p>

<h3>An córas faoi láthair</h3>
<ul><li><span>Ollscoileanna:</span> Bronnann na hollscoileanna ar fad atá ann
    faoi láthair agus a fhaigheann maoiniú Stáit a gcuid céimeanna agus
    cáilíochtaí féin. </li>
  <li><span>Na hInstitiúidí Teicneolaíochta:</span> Bronnann Institiúid
    Teicneolaíochta Bhaile Átha Cliath a cuid cáilíochtaí féin freisin.
    Déanann na hinstitiúidí teicneolaíochta eile céimeanna, dioplómaí
    agus teastais a dheonú a dhéanann Dearbhú Cáilíochta agus
    Cáilíochtaí Éireann a bhailíochtú. </li>
  <li><span>Coláistí eile:</span> Is gnách go ndeonaíonn na coláistí eile
    faoi thacaíocht an Stáit dámhachtainí a bhronnann Dearbhú Cáilíochta
    agus Cáilíochtaí Éireann a bhailíochtú.</li>
  <li><span>Coláistí Príobháideacha:</span> Bronnann na coláistí
    príobháideacha dámhachtainí, agus déanann ollscoileanna iasachta cuid
    díobh a bhailíochtú agus déanann Dearbhú Cáilíochta agus
    Cáilíochtaí Éireann cuid eile díobh a bhailíochtú. Níl aon
    aitheantas ag cuid dá gcáilíochtaí ó aon eagraíocht seachtrach. </li>
</ul><h3>Dearbhú Cáilíochta agus Cáilíochtaí Éireann</h3>

<p>Bunaíodh <a href="http://www.qqi.ie/">Dearbhú Cáilíochta agus
Cáilíochtaí Éireann (QQI)</a> an 6 Samhain 2012 faoin Acht um
Cháilíochtaí agus Dearbhú Cáilíochta (Oideachas agus Oiliúint), 2012.
Ghlac siad ceannas ar fheidhmeanna na gceithre chomhlacht a leanas:</p>
<ul><li>Údarás Náisiúnta Cáilíochtaí na hÉireann (NQAI)</li>
  <li>Comhairle na nDámhachtainí Breisoideachais agus Oiliúna (FETAC)</li>
  <li>Comhairle na nDámhachtainí Ardoideachais agus Oiliúna (HETAC)</li>
  <li>Bord Cáilíochta Ollscoileanna na hÉireann (IUQB)</li>
</ul><p>Bhí an NQAI, i measc rudaí eile, freagrach as an <a href="http://www.qqi.ie/Pages/National-Framework-of-Qualifications-%28NFQ%29.aspx">gCreat
Náisiúnta Cáilíochtaí</a> a bhunú agus a choimeád, nósanna imeachta a
bhunú do na comhairlí agus cinneadh a dhéanamh ar nósanna imeachta atá le
cur i bhfeidhm ag soláthróirí oideachais maidir le rochtain, aistriú agus
dul chun cinn. I measc na seirbhíse um <a href="http://www.qqi.ie/Pages/Qualifications-Recognition-Service.aspx">Aitheantas
Cáilíochtaí</a> ag an NQAI, bhí <a href="http://www.qqi.ie/Pages/Recognition-of-Foreign-Qualifications-.aspx">aitheantas
cáilíochtaí iasachta</a> agus an <a href="http://qsearch.qqi.ie/WebPart/Search?searchtype=recognitions">Bunachar
Sonraí Cáilíochtaí Idirnáisiúnta</a>.</p>

<p>Bhí an IUQB freagrach as dearbhú cáilíochta in earnáil ollscoileanna na
hÉireann. Thug siad faoi athbhreithnithe rialta seachtracha ar nósanna
imeachta cáilíochta in ollscoileanna na hÉireann.</p>

<p><strong>FETAC agus HETAC</strong></p>

<p>Ba iad an dá chomhlacht bronnta – Comhairle na nDámhachtainí
Breisoideachais (FETAC) agus Comhairle na nDámhachtainí Ardoideachais (HETAC)
– na comhlachtaí deimhnithe don oideachas agus don oiliúint go léir sa
Stát, seachas é sin in oideachas na mbunscoileanna agus na meánscoileanna
agus sna hollscoileanna agus in Institiúid Teicneolaíochta Bhaile Átha
Cliath. D’fhéadfadh HETAC údarás a thairmligean d’institiúidí
teicneolaíochta chun dámhachtainí ardoideachais agus oiliúna a bhronnadh.
Bhí a shamhail de shaoráid ann laistigh de FETAC.</p>

<p>Ba iad príomhfheidhmeanna FETAC agus HETAC:</p>
<ul><li>Beartais agus critéir a bhunú chun dámhachtainí a bhronnadh</li>
  <li>Bailíochtú clár sa bhreisoideachas nó san ardoideachas agus
  oiliúint</li>
  <li>Caighdeáin eolais, scileanna nó inniúlachta a leagan amach nach mór
    d’fhoghlaimeoirí a bhaint amach, sular féidir dámhachtain a bhronnadh
    orthu</li>
</ul><p>Leantar le dámhachtainí agus cáilíochtaí a bhronn FETAC agus HETAC
roimhe seo a aithint, mar gheall go bhfuil siad luaite ar an gCreat Náisiúnta
Cáilíochtaí. Má tá tú cláraithe ar chlár as a n-eascróidh dámhachtain
FETAC nó HETAC, déanfaidh Dearbhú Cáilíochta agus Cáilíochtaí Éireann
do dhámhachtain a bhronnadh ort.</p>

<h3>Aistriú agus dul chun cinn</h3>

<p>Ní mór do sholáthraithe uilig oideachais agus traenála foghlaimeoirí a
chur ar an eolas maidir le haistriú agus dul chun cinn chuig na cúrsaí atá
ar fáil dóibh má chláraíonn siad ar chúrsa faoi leith. Déanfar na
bealaí aistrithe agus dul chun cinn iad féin a shruthchúrsáil agus a
chomhordú sa chaoi go mbeidh sé níos éasca ag foghlaimeoirí leas a bhaint
as na leibhéil eagsúla cáilíochtaí. </p>

<h3>Aitheantas don fhoghlaim aonair</h3>

<p>Is féidir le foghlaimeoirí aonair freisin dul chuig na comhairlí
cáilíochtaí go díreach le teistiméireacht nó aitheantas a lorg don eolas,
scileanna nó inniúlacht atá acu. Beidh sé suas ag na comhairlí
cáilíochtaí iad féin cinneadh a dhéanamh cén chaoi a ndéanfar
measúnacht ar an bhfoghlaim agus ar an taithí atá ag duine cheana agus
d'fhéadfadh sé go mbeadh cúnamh agus comhairle dhá lorg acu ó
sholáthraithe oideachais agus traenála leis an mheasúnacht sin a dhéanamh.
</p>

<h3>Cosaint d'fhoghlaimeoirí</h3>

<p>Tá soláthar faoi leith ann le foghlaimeoirí a chosaint nuair atá
soláthraí ag cur cúrsaí oideachais agus traenála ar fáil ar bhonn
tráchtála agus le brabús a dhéanamh. Ní bheidh aitheantas ó na comhairlí
cáilíochtaí ag na cúrsaí sin muna bhfuil soláthar ann le cinntiú gur
féidir leis an solráthraí áit eile a chur ar fáil in institiúid eile, nó
go bhfuil cúlchiste ann nó árachas cuí aige.</p>
</div>
<div class="topic base_wheretoapply">
<h2 class="topic base_wheretoapply_title" id="lf691e">Cá hait a ndéanfaidh mé
iarratas?</h2>

<p>
</p><div class="inlinesio">
<p>
</p><div>
<h3>Dearbhú Cáilíochta agus Cáilíochtaí Éireann (DCCE)</h3>
<p>
  

  
  26/27 Lána Denzille<br>Bhaile Átha Cliath 2<br>Éire
  <br>
  
</p>
<p>
  

  
  <strong>Teil:</strong>(01) 905 8100
  <br>
  

  

  

  
  <strong>Láithreán Gréasáin:</strong> <a href="http://www.qqi.ie/">http://www.qqi.ie/</a>
  <br>
  

  

  

  
</p>
</div></div>

</div>
</div>
</html>
