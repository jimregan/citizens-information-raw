<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Oideachas Tríú Leibhéil in Éirinn
</title>
    
    <meta name="description" content="Tugann an doiciméad seo cuntas ar an gcóras oideachais tríú leibhéil in Éirinn.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Oideachas Tríú Leibhéil in Éirinn</h1>
	
<ul class="anchorlinks"><li><a href="#ldbad2">Institiúidí oideachais tríú
leibhéil</a></li><li><a href="#l81e50">Cáilíochtaí tríú leibhéil </a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li><li><a href="#lf3c9d">Tuilleadh eolais</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="ldbad2">Institiúidí oideachais tríú
leibhéil</h2>

<p>Tá raon leathan institiúidí ann in Éirinn a chuireann oideachas tríú
leibhéal ar fáil. Maoiníonn an Stát earnáil na n-ollscoileanna, an
earnáil teicneolaíochta agus na coláistí oideachais go substaintiúil. Ina
theannta sin tá roinnt coláistí príobháideacha neamhspleácha ann. </p>

<p>Is é an <a shape="rect" href="http://www.hea.ie/">tÚdarás um
Ard-Oideachas</a> an ghníomhaireacht reachtúil atá freagrach as maoiniú na
n-ollscoileanna, na bhforas teicneolaíochta agus roinnt institiúidí
ardoideachais eile. Tá ról comhairleach aige maidir le hiomlán na earnála
oideachais tríú leibhéal. </p>

<h3>Earnáil na nollscoileanna </h3>

<p>Is é an Stát a mhaoiníonn na hollscoileanna in Éirinn ach de ghnáth tá
siad féinlathach. Tá 7 n-ollscoil ann. Ina measc seo, tá: </p>
<ul><li>Ollscoil Náisiúnta na hÉireann, arb éard atá inti brat-ollscoil a
    chumhdaíonn An Coláiste Ollscoile, <a shape="rect" href="http://www.ucd.ie/">Baile Átha Cliath (UCD)</a>, <a shape="rect" href="http://www.ucg.ie/">An Coláiste Ollscoile Gaillimh (UCG)</a>,
    Coláiste na hOllscoile, <a shape="rect" href="http://www.ucc.ie/en/">Corcaigh (UCC)</a>, agus <a shape="rect" href="http://www.nuim.ie/">Coláiste Phádraig i Maigh Nuad</a>. </li>
  <li>Ollscoil Bhaile Átha Cliath, ar a dtugtar <a shape="rect" href="http://www.tcd.ie/">Coláiste na Tríonóide Baile Átha Cliath
    (TCD)</a> de ghnáth. </li>
  <li><a shape="rect" href="http://www.ul.ie/">Ollscoil Luimnigh (UL)</a> </li>
  <li><a shape="rect" href="http://www.dcu.ie/">Ollscoil Chathair Bhaile Átha
    Cliath (DCU)</a> </li>
</ul><h3>Earnáil teicneolaíochta </h3>

<p>San earnáil teicneolaíochta tá na forais teicneolaíochta a chuireann
cláir oideachais agus oiliúna ar fáil i réimsí mar ghnó, eolaíocht,
innealtóireacht, theangeolaíocht agus ceol chomh hard leis na leibhéil
teastais, dioplóma agus céime. Tá 14 fhoras teicneolaíochta suite ar fud an
tíre. I gceantar Bhaile Átha Cliath tá siad i <a shape="rect" href="http://www.dit.ie/">mBaile Átha Cliath</a> féin, i <a shape="rect" href="http://www.it-tallaght.ie/">dTamhlacht</a>, i <a shape="rect" href="http://www.itb.ie/">mBaile Bhlainséir</a> agus i <a shape="rect" href="http://www.iadt.ie/en/">nDún Laoghaire</a>. Sa chuid eile den tír tá
siad i <a shape="rect" href="http://www.cit.ie/">gCorcaigh</a>, i <a shape="rect" href="http://www.wit.ie/">bPort Láirge</a>, i <a shape="rect" href="http://www.ittralee.ie/en/">dTrá Lí</a>, i <a shape="rect" href="http://ww2.dkit.ie/">nDún Dealgan</a>, i <a shape="rect" href="http://www.ait.ie/">mBaile Átha Luain</a>, i <a shape="rect" href="http://www.gmit.ie/">nGaillimh agus Maigh Eo</a>, i <a shape="rect" href="http://www.itsligo.ie/">Sligeach</a>, i <a shape="rect" href="http://www.lyit.ie/">Leitir Ceanainn</a>, i <a shape="rect" href="http://www.lit.ie/">Luimneach</a> agus i <a shape="rect" href="http://www.itcarlow.ie/">gCeatharlach</a>. </p>

<h3>Coláistí oideachais </h3>

<p>Tá roinnt mhaith coláistí oideachais a chuireann sainoiliúint ar fáil
do mhúinteoirí bunscoile. Tairgeann siad céim trí bliana Baitsiléara
Oideachais agus dioplóma 18 mí iarchéime. De ghnáth déanann múinteoirí
iar-bhunscoile bunchéim agus dioplóma iarchéime ina dhiaidh sin. Tá
tuilleadh faisnéise le fáil inár ndoiciméad faoi <a shape="rect" href="../../primary_and_post_primary_education/teachers_and_schools/teacher_qualifications_at_primary_and_post_primary_level.html">cháilíochtaí
múinteora</a>. </p>

<h3>Coláistí eile </h3>

<p>Le cois na gcoláistí a mhaoiníonn an Stát, tá roinnt institiúidí
oideachais tríú leibhéil ar tháille ann a chuireann cúrsaí ar fáil, go
mór mór san oiliúint ghairmiúil phroifisiúnta agus sa ghnó. Tá cuid de
na coláistí seo nasctha leis na hollscoileanna nó le comhlachais ghairmiúla
agus féadfar a gcuid cáilíochtaí a chreidiúnú dá réir– féach anseo
thíos. <br></p>
</div>
<div class="topic base_rules">
<h2 class="topic base_rules_title" id="l81e50">Cáilíochtaí tríú leibhéil </h2>

<p><strong>An Creat Náisiúnta Cáilíochtaí (CNC):</strong> Córas 10
leibhéal é seo ar féidir dá bharr caighdeáin agus leibhéil na
gcáilíochtaí a chur i gcomórtas le chéile. Tá <a shape="rect" href="http://www.nfq.ie/nfq/en/FanDiagram/nqai_nfq_08.html">léaráid den
CNC</a> ar láithreán gréasáin Dearbhú Cáilíochta agus Cáilíochtaí
Éireann (DCCE). Tá na cáilíochtaí tríú leibhéal ar Leibhéil 6-10 sa
Chreat. </p>

<h3>Bronnadh cáilíochtaí </h3>

<p>In earnáil na n-ollscoileanna is iad Ollscoil Náisiúnta na hÉireann
(UCD, UCC, UCG agus Maigh Nuad), Ollscoil Bhaile Átha Cliath, Ollscoil
Chathair Bhaile Átha Cliath agus Ollscoil Luimnigh na 4 fhoras cáiliúcháin.
Is í <a href="http://www.qqi.ie/Pages/default.aspx">Dearbhú Cáilíochta agus
Cáilíochtaí Éireann</a> an foras cáiliúcháin d’institiúidí
oideachais tríú leibhéil lasmuigh d’earnáil na n-ollscoileanna. Is í
DCCE an foras cáiliúcháin don bhreisoideachas agus don oiliúint in Éirinn.
Bronnann sí Ardteastais freisin (Leibhéal 6). Is féidir faisnéis níos
mionsonraithe a fháil inár ndoiciméad faoi <a shape="rect" href="third_level_qualifications.html">cháilíochtaí breisoideachais agus
ardoideachais</a>. </p>

<p><strong>Na hollscoileanna:</strong> Bronnann na hollscoileanna atá ann
cheana agus atá arna maoiniú ag an Stát a gcuid céimeanna féin agus
cáilíochtaí eile. Cáilíonn mic léinn ollscoile le Gnáthchéim
Bhaitsiléara (Leibhéal 7 CNC) nó le Céim Onóracha Bhaitsiléara (Leibhéal
8 CNC). Tairgeann na hollscoileanna Céimeanna Máistir (Leibhéal 9 CNC) agus
Dochtúra (Leibhéal 10 CNC) iar-bhunchéime freisin. </p>

<p><strong>Institiúidí teicneolaíochta:</strong> Bronnann Institiúid
Teicneolaíochta Bhaile Átha Cliath (DIT) a cuid cáilíochtaí féin.
Bronnann na hinstitiúidí teicneolaíochta eile céimeanna, dioplómaí agus
teastais a dheimhníonn DCCE. De ghnáth cáilíonn na mic léinn le
hArdteastas (Leibhéal 6 CNC) nó le Gnáthchéim Bhaitsiléara (Leibhéal 7
CNC). Bíonn Céimeanna Baitsiléara le hOnóracha (Leibhéal 8 CNC),
Dioplómaí Iarchéime (Leibhéal 9 CNC) agus Ard-Dochtúireachtaí (Leibhéal
10 CNC) le fáil freisin. </p>

<p><strong>Coláistí eile:</strong> De ghnáth bronnann na coláistí eile a
fhaigheann maoiniú ón Stát cáilíochtaí a dheimhníonn DCCE. Bronnann na
coláistí príobháideacha cáilíochtaí a ndeimhníonn ollscoileanna thar
lear cuid díobh agus a ndeimhníonn DCCE cuid eile díobh. Ní dheimhníonn
aon chomhlacht seachtrach cuid de na cáilíochtaí a bhronnann siad. </p>

<p>Tá an <strong>réimniú</strong> ar cheann de ghnéithe Chreat Náisiúnta
na gCáilíochtaí. Go minic tugann teastas Leibhéil 6 arna bhronnadh ag DCCE
an chaoi do mhac léinn leanúint ar aghaidh chun céime ar Leibhéal 7 nó
Leibhéal 8. Tugann an Scéim Nasc Ardoideachais an chaoi dóibh siúd a bhfuil
cáilíochtaí DCCE Leibhéil 5 agus Leibhéil 6 (CNC) acu dul ar aghaidh chun
an ardoideachais. Féadfaidh tú <a href="http://www.fetac.ie/fetac/documents/Prog_HEC_2011.pdf">bileog faoin
réimniú (pdf)</a>.. <br></p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Má tá tú ag brath ar <a shape="rect" href="going_to_college_life_event.html">dhul ar coláiste</a> féadfaidh tú an
<a shape="rect" href="http://www.qualifax.ie/">láithreán gréasáin
Qualifax</a> a chuardach le haghaidh mionsonraí ar na cúrsaí. De ghnáth,
déantar na hiarratais ar chúrsaí fochéimí tríd an <a shape="rect" href="http://www.cao.ie/">Lár-Oifig Iontrála (CAO)</a>. Féadfaidh tú a
thuilleadh faisnéise a fháil inár gcuid doiciméad faoi <a shape="rect" href="../applying_to_college/application_procedures_and_entry_requirements.html">ghnáthaimh
iarratais agus riachtanais iontrála</a>, faoi <a shape="rect" href="../fees_and_supports_for_third_level_education/fees.html">tháillí
tríú leibhéal</a> agus faoi <a shape="rect" href="../fees_and_supports_for_third_level_education/tax_relief_for_third_level_fees.html">fhaoiseamh
cánach do tháillí tríú leibhéal</a>. Gheofar faisnéis faoin staidéar
iarchéime thíos. </p>

<p>Más dóigh leat go bhféadfadh teideal a bheith agat ar dheontas,
gheobhaidh tú faisnéis i <a shape="rect" href="../fees_and_supports_for_third_level_education/maintenance_grant_schemes_for_students_on_third_level_courses.html">scéimeanna
deontas cothaithe do mhic léinn ar chúrsaí tríú leibhéal</a> agus <a shape="rect" href="../fees_and_supports_for_third_level_education/grants_and_funds_available_for_mature_students.html">deontais
agus maoiniú le fáil ag mic léinn lánfhásta</a>. <br></p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p><a shape="rect" href="http://www.cao.ie/index.php?page=hei">Is féidir
mionsonraí teagmhála maidir le hinstitiúidí oideachais tríú leibhéil a
fháil ar láithreán gréasáin na Lár-Oifige Iontrála</a>.<br></p>
</div>
<div class="topic further_info">
<h2 class="further_info" id="lf3c9d">Tuilleadh eolais</h2>

<h3>Staidéar iarchéime </h3>

<p>Ní mór duit machnamh a dhéanamh ar an gcineál staidéir iarchéime ba
mhian leat a dhéanamh, ar na cúrsaí is oiriúnaí duit agus do do shlí
bheatha agus na costais ghaolmhara. Is féidir le staidéar iarchéime a bheith
ina chúrsa múinte nó bunaithe ar thaighde agus go ginearálta titeann sé
isteach i gceann de na catagóirí seo a leanas: </p>
<ul><li><strong>Dioplóma iarchéime:</strong> Is minic gur cúrsa
    gairmoideachais é seo, ceangailte le gairmeacha ar nós teagaisc nó
    leabharlannaíochta. Is féidir go mbeidh difríocht idir a ábhar agus
    ábhar na bunchéime. </li>
  <li><strong>Céim mháistreachta:</strong> Is féidir leis seo a bheith ina
    chúrsa múinte nó bunaithe ar thaighde. Maireann sé de ghnáth 1-2
    bliain agus baineann sé de ghnáth le hobair chúrsa agus tráchtas. </li>
  <li><strong>PhD:</strong> Is dochtúireacht é seo a bhronntar ar thráchtas
    bunaithe ar thaighde. Glacann sé ar a laghad 3 bliana staidéir agus ní
    mór dó cur leis an eolas mar ábhar nuálach. </li>
</ul><h3>Staidéar iarchéime a chistiú</h3>

<p>Go ginearálta, beidh ort táillí a íoc le haghaidh cúrsaí iarchéime.
Is féidir go mbeidh tú in inmhe <a shape="rect" href="../fees_and_supports_for_third_level_education/tax_relief_for_third_level_fees.html">faoiseamh
cánach a fháil ar na táillí</a>. Má fuair tú deontas tríú leibhéil le
haghaidh do chúrsa fochéime, is féidir go mbeidh tú incháilithe le
haghaidh staidéir iarchéime in Éirinn, lena n-áiritear Tuaisceart na
hÉireann. </p>

<p>Tá foinsí éagsúla cistithe do mhic léinn iarchéime. Bíonn tacaíocht
airgeadais ar fáil in amanna ón ollscoil atá ag reáchtáil an chúrsa
iarchéime; in amanna bíonn ort iarratas a chur isteach chuig grúpa
seachtrach. Cuireann roinnt grúpaí taighde cistiú ar fáil le haghaidh
taighde iarchéime in Éirinn, lena n-áirítear an <a shape="rect" href="http://www.research.ie/">An Chomhairle um Thaighde in Éirinn</a> agus <a shape="rect" href="http://www.sfi.ie/">Fondúireacht Eolaíochta Éireann</a>.
</p>

<p>Deonaíonn rialtais eachtracha roinnt scoláireachtaí agus comhaltachtaí
chun staidéar thar lear gach bliain do mhic léinn Éireannacha atá i mbun
chúrsa oideachais tríú leibhéil, nó a bhfuil sé curtha i gcrích acu. Is
féidir leat eolas faoi <a href="http://www.education.ie/en/Learners/Services/Opportunities-to-study-abroad/">dheiseanna
le haghaidh staidéar iarchéime thar lear a fháil ar láithreán gréasáin
na Roinne Oideachais agus Scileanna</a>. Más mian leat <a shape="rect" href="../studying_abroad/studying_in_the_uk_including_northern_ireland.html">staidéar
sa R.A</a> tá láithreán gréasáin don R.A ar a dtugtar <a shape="rect" href="http://www.prospects.ac.uk/cms/ShowPage/Home_page/p!eLaXi">Prospects</a>.
</p>

<h3>Iarratais agus eolas breise </h3>

<p>Le haghaidh cúrsaí iarchéime go ginearálta cuireann tú iarratas isteach
go díreach chuig an ollscoil nó chuig an coláiste. Is féidir leat teacht ar
eolas faoi chúrsaí iarchéime agus ar iarratais ón oifig gairmeacha i do
choláiste nó ollscoil. Má tá tú ag cur isteach ar chúrsaí iarchéime sa
RA <a shape="rect" href="http://www.prospects.ac.uk/cms/ShowPage/Home_page/Apply_online_for_postgrad_courses/p!edcXje">is
féidir leat iarratas a dhéanamh ar líne ar ollscoileanna agus ar choláistí
áirithe</a>. <br></p>
</div>
</div>
</html>
