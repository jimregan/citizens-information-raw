<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Dul ar coláiste
</title>
    
    <meta name="description" content="Má tá tú ag brath ar dhul ar coláiste tugann an doiciméad seo cuntas ar a bhfuil i gceist agus mar a bhfaighidh tú an fhaisnéis atá ag teastáil uait.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Dul ar coláiste</h1>
	
<ul class="anchorlinks"></ul>
<div>

<div class="topic">

<div class="topic base_introduction">
<h2>Réamhrá</h2>

<p>Agus tú ag <a shape="rect" href="../../vocational_education_and_training/training_and_apprentiship_programmes/leaving_school_in_ireland.html">fágáil
na scoile</a> b’fhéidir go mbeidh tú ag brath ar thosú ag obair nó go
mbeidh rún agat dul ar coláiste. Téann go leor daoine óga ar aghaidh chun
an oideachais tríú leibhéil nó ardleibhéil tar éis dóibh an <a shape="rect" href="../../state_examinations/established_leaving_certificate.html">Ardteistiméireacht
a fháil</a>. Caitheann daoine áirithe suim blianta ag obair agus téann siad
ar coláiste ansin mar <a shape="rect" href="../applying_to_college/third_level_courses_for_mature_students.html">mhic
léinn lánfhásta</a>. Murar saoránach d’Éirinn tú nó má tá tú i do
chónaí lasmuigh d’Éirinn féadfaidh tú faisnéis a fháil inár
ndoiciméad faoi <a shape="rect" href="/ga/moving_country/moving_to_ireland/studying_in_ireland/third_level_education.html">theacht
go hÉirinn le haghaidh oideachais tríú leibhéal</a>. </p>

<h3>Ag brath ar dhul ar coláiste </h3>

<p>Más suim leat cúrsa tríú leibhéil a dhéanamh, níor mhór duit
smaoineamh air sula bhfágfaidh tú an scoil. Tá raon leathan faisnéise le
fáil ar an <a shape="rect" href="http://www.qualifax.ie/">láithreán
gréasáin Qualifax</a> faoi chúrsaí ardoideachais agus breisoideachais, ó
chéimeanna ollscoile go dtí teastais agus dioplómaí i gcoláistí
breisoideachais agus in institiúidí teicneolaíochta. Is féidir a thuilleadh
faisnéise a fháil inár ndoiciméad faoi <a shape="rect" href="third_level_qualifications.html">cháilíochtaí breis- agus
ardoideachais</a>, agus áirítear iad seo go léir anois i <a shape="rect" href="http://www.nfq.ie/nfq/en/about_NFQ/framework_levels_award_types.html">gCreat
Náisiúnta na gCáilíochtaí. </a></p>

<h3>Ag cur isteach ar an gcoláiste </h3>

<p>Níor mhór duit na <a shape="rect" href="../applying_to_college/application_procedures_and_entry_requirements.html">gnáthaimh
iarratais ar choláistí tríú leibhéil</a> a scrúdú sula dtosaíonn tú ar
do bhliain deiridh ar scoil. Má tá tú ag brath ar <a shape="rect" href="../studying_abroad/studying_in_the_uk_including_northern_ireland.html">staidéar
a dhéanamh sa RA</a> nó <a shape="rect" href="../studying_abroad/studying_outside_ireland.html">thar lear</a> níor
mhór duit tú féin a chur ar an eolas faoina bhfuil le déanamh agus
b’fhéidir gur mhaith leat cuairt a thabhairt ar choláiste sula ndéanann
tú an t-iarratas. <a href="../applying_to_college/third_level_education_for_students_with_disabilities.html">Má
tá tú faoi mhíchumas</a> nó más <a href="../applying_to_college/third_level_admissions_scheme_for_students_from_disadvantaged_backgrounds.html">fágálaí
scoile thú ó chúlra atá faoi mhíbhuntáiste sóisialta</a>, tá
tacaíochtaí ann chun cabhrú leat rochtain a fháil ar oideachas tríú
leibhéal. </p>

<h3>Ag íoc as an gcoláiste </h3>

<p>Níor mhór duit féachaint an gcaithfidh tú <a shape="rect" href="../fees_and_supports_for_third_level_education/fees.html">táillí a íoc
as do chúrsa coláiste</a>. Ní bhíonn ar bhunáite mhic léinn na hÉireann
a bhíonn ag déanamh cúrsaí fochéime táillí a íoc. Ach má tá ort
táillí a íoc féadfaidh tú <a shape="rect" href="../fees_and_supports_for_third_level_education/tax_relief_for_third_level_fees.html">faoiseamh
cánach a éileamh ar tháillí</a> bunáite na gcúrsaí tríú leibhéil. </p>

<p>Tá <a shape="rect" href="../fees_and_supports_for_third_level_education/maintenance_grant_schemes_for_students_on_third_level_courses.html">deontais
chothabhála tástáilte ó thaobh acmhainne</a> le fáil ag mic léinn atá ag
déanamh cúrsaí tríú leibhéil. Gheofar faisnéis faoi raon iomlán na
ndeontas agus na tacaíochta atá le fáil ar an láithreán gréasáin <a shape="rect" href="http://www.studentfinance.ie/">studentfinance.ie</a>. </p>

<h3>Áit chónaithe </h3>

<p>Bíonn go leor mac léinn ina gcónaí sa bhaile agus iad ar coláiste ach
b’fhéidir go bhfuil cónaí ortsa rófhada ar shiúl le go bhféadfá
taisteal ann gach lá. Tá árais chónaithe do mhic léinn áirithe ag cuid
mhaith de na coláistí ach b’fhéidir go gcaithfidh tusa <a shape="rect" href="/ga/housing/renting_a_home/">cóiríocht a fháil ar cíos</a> in aice an
choláiste. B’fhéidir go mbeidh tú ag iarraidh <a shape="rect" href="/ga/housing/renting_a_home/looking_for_a_flat_or_house_to_rent.html">teach
nó árasán a fháil ar cíos</a> agus má fhaigheann tú ceann ba cheart go
dtuigfeá <a shape="rect" href="/ga/housing/renting_a_home/tenants_rights_and_obligations.html">do chearta
mar thionónta</a>. </p>

<h3>Tuilleadh eolais </h3>

<p>Agus tú ag roghnú cúrsa coláiste, níor mhór duit an oiread faisnéise
agus is féidir a fháil faoin gcúrsa agus faoin gcoláiste ar mhaith leat
freastal air. <a shape="rect" href="http://www.studentfinance.ie/mp7595/higher-education-institutions/index.html">Tá
liosta de láithreáin ghréasáin na n-institiúidí ardoideachais ar an
láithreán studentfinance.ie</a>.<br></p>
</div>
</div>
</html>
