<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Táillí do scoláirí tríú leibhéal
</title>
    
    <meta name="description" content="Tá eolas anseo maidir le cé a bhíonn táillí tríú leibhéal le n-íoc acu.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Táillí do scoláirí tríú leibhéal</h1>
	
<ul class="anchorlinks"><li><a href="#l0b3fe">Eolas</a></li><li><a href="#l3e3be">Táillí</a></li><li><a href="#l523df">Ranníocaíocht mhac léinn</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Ní chaitheann an chuid is mó do mhic léinn fhochéimithe atá ag freastal
ar chúrsaí tríú leibhéal atá maoinithe go poiblí táillí teagaisc a
íoc. Faoi théarmaí an <a href="http://www.studentfinance.ie/mp9377/course-fees/index.html">Tionscnamh
Saor ó Tháillí</a>, íocann an Roinn Oideachais agus Scileanna na táillí
chuig na coláistí ina n-áit.</p>

<p>Tá muirir bliantúil ar leith iníoctha chuig coláistí do chostais
sheirbhísí mac léinn agus scrúduithe – féach ‘Ranníocaíocht na mac
léinn’ thíos.</p>
</div>
<div class="topic base_rules">
<h2 class="topic base_rules_title" id="l3e3be">Táillí</h2>

<h3>Táillí saor in aisce</h3>

<p>Chun cáiliú do tháillí saor in aisce, ní mór duit critéir a
chomhlíonadh maidir leis an méid a leanas:</p>
<ul><li>Cónaitheacht agus</li>
  <li>Stádas náisiúntachta agus inimirce agus</li>
  <li>Riachtanais an chúrsa</li>
</ul><p><strong>Cónaitheacht</strong></p>

<p>Ní mór go bhfuil cónaí ort i mballstát an LEE nó san Eilvéis ar feadh
<strong>3 bliana as 5 bliana, ar a laghad, sular thosaigh tú do
chúrsa</strong>. Is iad na baill den LEE (an Limistéir Eacnamaíochta
Eorpach) ná na ball den AE, chomh maith leis an Íoslainn, an Iorua agus an
Lichtinstéin.</p>

<p><strong>Stádas náisiúntachta agus inimirce</strong></p>

<p>Anuas air sin, ní mór duit <strong>ceann amháin</strong> de na 6
chritéar a leanas a chomhlíonadh maidir le stádas náisiúntachta agus
inimirce in Éirinn:</p>

<p>Caithfidh tú:</p>
<ol><li>A bheith i do shaoránach de bhallstát LEE (féach thuas) nó an
    Eilbhéis nó</li>
  <li><a href="../../../moving_country/asylum_seekers_and_refugees/refugee_status_and_leave_to_remain/rights_of_convention_programme_refugees_people_given_leave_to_remain.html">Stádas
    dídeanaithe</a> oifigiúil a bheith agat nó</li>
  <li>A bheith i do <a href="../../../moving_country/asylum_seekers_and_refugees/refugee_status_and_leave_to_remain/family_reunification_for_refugees_in_ireland.html">bhall
    teaghlaigh do dhídeanach</a> agus cead bronnta ort cónaí sa Stát
  nó</li>
  <li>A bheith i do <a href="../../../moving_country/moving_to_ireland/rights_of_residence_in_ireland/residence_rights_eu_national.html">bhall
    teaghlaigh do náisiúnach AE</a> agus cead a bheith agat cónaí sa Stát
    leis an stampa “4EUFAM” ar do chárta cónaithe nó</li>
  <li><a href="../../../moving_country/asylum_seekers_and_refugees/refugee_status_and_leave_to_remain/leave_to_remain.html">Cead
    fanachta</a> daonnúlach a bheith bronnta ort don Stát nó</li>
  <li>Cead a bheith bronnta ort fanacht sa Stát ón Aire Dlí agus Cirt agus
    Athchóirithe Dlí, tar éis cinneadh ón Aire gan ordú díbeartha a
    bheith déanta faoi Roinn 3 den Acht Inimirce 1999.</li>
</ol><p><strong>Riachtanais an chúrsa</strong></p>

<p>Ina theannta sin, ní mór duit <strong>gach ceann</strong> de na 3
riachtanas cúrsa a leanas a chomhlíonadh:</p>
<ol><li>Caithfidh tú a bheith ag tabhairt faoi chúrsa fochéime lánaimseartha
    de ar a laghad 2 bhliain marthanachta (nó cúrsaí ar leith atá níos
    giorra in institiúidí teicneolaíochta).</li>
  <li>Caithfidh tú a bheith i do fhochéimí céaduaire. (Mar sin féin, mic
    léinn a bhfuil cáilíocht Leibhéal 6 nó Leibhéal 7 acu cheana féin
    agus atá ag dul ar aghaidh go cáilíocht Leibhéal 8 ar an <a href="http://www.nfq.ie/nfq/en/about_NFQ/framework_levels_award_types.html">gCreat
    Náisiúnta Cáilíochtaí</a> gan díolúine ó ghnáthré an chúrsa a
    bheith faighte acu, is féidir go measfar iad bheith incháilithe do
    tháillí saor in aisce.) Chomh maith leis sin, b’fhéidir go bhfuil tú
    i dteideal Saortháillí a fháil, má d’fhreastail tú ar chúrsa ach
    nár chríochnaigh tú é agus má tá tú ag filleadh i ndiaidh sos a
    mhair cúig bliana, ar a laghad, chun tabhairt faoi chúrsaí faofa ar an
    leibhéal céanna.</li>
  <li>Go ginearálta, ní fhéadfaidh tú a bheith ag athdhéanamh na bliana
    mar gheall ar theip i do chuid scrúduithe nó athrú cúrsa. Is féidir an
    t-eiseamh seo a tharscaoileadh má athdhéanann tú bliain mar gheall ar
    thromthinneas deimhnithe. Tá roinnt eisceachtaí ann freisin do mhic
    léinn in institiúidí teicneolaíochta atá ag athrú cúrsaí.</li>
</ol><p>Tá na cúrsaí a dtéann na socruithe táillí saor in aisce do chúrsaí
fochéimithe i bhfeidhm orthu:</p>
<ul><li>In ollscoileanna</li>
  <li>In institiúidí teicneolaíochta</li>
  <li>I gcoláistí oideachais atá maoinithe go poiblí</li>
  <li>I gColáiste Náisiúnta na hÉireann</li>
  <li>I roinnt institiúidí oideachais reiligiúin</li>
</ul><p>Ní bhaineann taillí saor in aisce le cúrsaí i gcoláistí
príomhaideacha, is cuma faomhadh ó <a href="http://www.qqi.ie/">Dearbhú
Cáilíochta agus Cáilíochtaí Éireann (DCCE)</a> acu nó nach bhfuil. Ní
dóthain go bhfuil cúrsa atá liostaithe ag an <a href="http://cao.ie/index.php">Lár-Oifig Iontrála</a> (LOI) leis féin, chun
cúrsa <em>saor ó tháillí</em> a dhéanamh de.</p>

<p>Tá eolas sonrach ar chúnamh le táillí teagaisc ar fáil ag <a href="http://www.studentfinance.ie/mp9377/course-fees/index.html">airgeadasmacleinn.ie</a>.</p>

<h3>Táillí AE</h3>

<p>Mura gcáilíonn tú do tháillí saor in aisce, d’fhéadfá bheith i
dteideal táillí saor in aisce AE a fháil. Socraíonn gach institiúid
oideachais tríú leibhéal aonair rátaí táille AE. Ba cheart duit
teagmháil a dhéanamh leis an institiúid ar mian leat freastal uirthi chun
tuilleadh faisnéise a fháil faoi ráta táille an AE agus cibé acu an
gcáilíonn nó nach gcáilíonn tú.</p>

<p>Seo a leanas roinnt sampla nuair a d’fhéadfadh daoine cáiliú do ráta
táille an AE:</p>
<ul><li>Tá tú cáilithe do tháillí saor in aisce agus <strong>tá tú ag
    tabhairt faoi bhliain arís eile</strong> inar theip ort roimhe.</li>
  <li>Ní chomhlíonann tú aon cheann de na 6 chritéar náisiúntachta agus
    stádas inimirce a liostaítear thuas ach bhí tú i do
    <strong>chónaitheach cánach</strong> ar feadh líon blianta i mballstát
    den LEE nó san Eilvéis. (Mar gheall gur comhlachtaí féinriartha iad na
    hinstitiúidí tríú leibhéal, áfach, tá seo faoi lánrogha na
    hinstitiúide atá i gceist.)</li>
</ul><p><strong>Ón 24 Meán Fómhair 2014</strong> ar aghaidh, féadfaidh mac
léinn Éireannach, AE, LEE nó Eilvéiseach a chaith ar a laghad cúig bliana
sa bhunscoil nó i scoil dara leibhéal in Éirinn rátaí táille an AE a
fháil.</p>

<p>Mura gcáilíonn tú do tháillí an AE, féadtar táillí neamh-AE a
ghearradh ort. Socraíonn gach institiúid oideachais tríú leibhéal a
rátaí féin táille. Ba cheart duit teagmháil a dhéanamh leis na
hinstitiúidí ar mian leat freastal orthu chun tuilleadh faisnéise a fháil
faoina dtáillí - féach ‘Cá ndéanfaidh mé iarratas?’ thíos.</p>

<h3>Táillí iarchéime</h3>

<p>Go ginearálta, beidh ort táillí a íoc do chúrsa iarchéime. Áfach,
d’fhéadfadh go bhfaigheann tú cúnamh <a href="postgraduate_student_grant.html">airgid faoin Scéim um Dheontais do
Mhic Léinn</a>. </p>

<p>Do chúrsaí iarchéime atá fordheonaithe faoin <a href="http://www.education.ie/en/Press-Events/Press-Releases/2013-Press-Releases/PR13-02-01A.html">gClár
Tiontú Scileanna Céimithe</a>, tá na cursaí soar in aisce, lánaimseartha
agus dian.</p>
</div>
<div class="topic base_rates">
<h2 class="topic base_rates_title" id="l523df">Ranníocaíocht mhac léinn</h2>

<p>Gearrann an chuid is mó de choláistí ranníocaíocht mhac léinn
bhliantúil, ar tugadh an muirir seirbhísí mac léinn air roimhe seo. Tugtar
táille chlárúcháin air chomh maith agus clúdaíonn sé seirbhísí mac
léinn agus scrúduithe. Tá an méid ranníocaíochta éagsúil ó institiúid
amháin go hinstitiúid eile. Is é uasmhéid an ráta do ranníocaíocht mhac
léinn don bhliain 2017-2018 ná €3,000.</p>

<p>Má tá <a href="../../../social_welfare/social_welfare_payments/back_to_education/back_to_education_allowance.html">Liúntas
chun Filleadh ar an Oideachas</a> (LFO) a fháil agat, d’fhéadfaí go
gcáileodh tú do dhíolúine ón ranníocaíocht mhac léinn.</p>

<h3>Deontais do mhic léinn</h3>

<p>Soláthraíonn deontais do mhic léinn tacaíocht airgeadais do mhic léinn
atá ina teideal. Tá dhá chuid mar chuid den deontas do mhic léinn –
deontas cothabhála agus deontas táille. Is ranníocaíocht i leith do chostas
maireachtála atá sa deontas cothabhála. Is féidir le deontas táille na
rudaí seo a leanas a chlúdach:</p>
<ul><li>Do tháillí teagaisc ar fad nó cuid dóibh a chlúdach</li>
  <li>Cuid de ranníocaíocht an mhic léinn nó í ar fad</li>
  <li>Na costais a bhaineann le turais páirce riachtanacha</li>
</ul><p>Más rud é go bhfuil an deontas cothabhála agat, go ginearálta, beidh tú
i dteideal deontais táille.</p>

<p>Mura bhfuil tú i dteideal deontais cothabhála, ach má tá ioncam inríofa
do theaghlach faoi theorainneacha áirithe, seans go mbeidh tú i dteideal
leathdheontais táille. Ciallaíonn sé seo nach mbeidh ort 50% den
ranníocaíocht mic léinn a íoc, nó nach mbeidh ort 50% de tháillí
teagaisc agus an ranníocaíocht mic léinn a íoc.</p>

<p>Tá cur síos déanta ar an Scéim Deontais do Mhic Léinn inár gcáipéis
ar <a href="maintenance_grant_schemes_for_students_on_third_level_courses.html">Dheontais
do mhic léinn in oideachas breise agus ardoideachas</a>.</p>

<h3><strong>Faoiseamh cánach</strong></h3>

<p>D’fhéadfaí go mbeifeá in ann faoiseamh cánach a éileamh ar na
táillí teagaisc atá íoctha agat. Tá sé i gceist go mbeidh teaghlaigh a
íocann ranníocaíochtaí mhac léinn do níos mó ná mac léinn amháin i
mbliain in ann faoiseamh cánach a éileamh ar an dara agus na
ranníocaíochtaí iarshnígh. Léigh níos mó in <a href="tax_relief_for_third_level_fees.html">ár gcáipéis ar fhaoiseamh
cánach do tháillí tríú leibhéal</a>.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Níl aon iarratas ar leith don Tionscnamh Saor ó Tháillí. Measfar
d’incháilitheacht ar bhunús an eolais a thugann tú nuair atá tú ag cur
isteach ar spás i gcoláiste.<br></p>
</div>

<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>D’eolas faoi tháillí téigh i dteagmháil le do rogha <a href="http://www.studentfinance.ie/mp7595/higher-education-institutions/index.html">institiúid
oideachais tríú leibhéal</a>.</p>
</div>
</div>
</html>
