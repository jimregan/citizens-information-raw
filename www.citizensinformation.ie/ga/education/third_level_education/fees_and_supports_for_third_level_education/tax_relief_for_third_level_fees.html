<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Faoiseamh cánach ar tháillí don tríú leibhéal
</title>
    
    <meta name="description" content="Cur síos ar an bhfaoiseamh cánach atá le fáil ar tháillí a íoctar le hinstitiúidí príobháideacha tríú leibhéal, le hinstitiúidí thar lear, ag mic léinn atá ag athdhéanamh scrúduithe agus ag mic léinn páirt-aimseartha.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Faoiseamh cánach ar tháillí don tríú leibhéal</h1>
	
<ul class="anchorlinks"><li><a href="#l0b3fe">Eolas</a></li><li><a href="#l4bdc5">Íocaíochtaí a cháilíonn d’fhaoiseamh
cánach</a></li><li><a href="#l7afc6">Rátaí faoisimh cánach </a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Beidh tú in ann faoiseamh cánach a éileamh ar tháillí teagaisc a
íoctar le haghaidh: </p>
<ul><li>Cúrsaí fochéimithe </li>
  <li>Cúrsaí iarchéime </li>
  <li>Teicneolaíocht an eolais (IT) agus cúrsaí teangacha eachtrannacha </li>
</ul><p>Tá <a shape="rect" href="http://www.revenue.ie/en/about/publications/bodies-qualify-tax-relief.html#courses">liosta
de na coláistí agus cúrsaí formheasta</a> foilsithe ar shuíomh gréasáin
na gCoimisinéirí Ioncaim. </p>

<p>Má íocann tú an táillí iarbhír, is féidir leat faoiseamh cánach a
fháil, thar do cheann féin nó thar cheann duine eile.</p>

<p><strong>Ní féidir leat</strong> faoiseamh cánach a fháil:</p>
<ul><li>Ar tháillí scrúdaithe, nó riaracháin </li>
  <li>Ar aon chuid de na táillí teagaisc a íoctar go díreach nó go
    hindíreach le deontas, scoláireacht nó ar aon bhealach eile, m.sh. má
    dhéanann fostóir na táillí a chúiteamh </li>
</ul><p>Féadfaidh tú tuilleadh a léamh faoi <a href="fees.html">tháillí
teagaisc agus an Ranníocaíocht Mhic Léinn</a>.</p>
</div>

<div class="topic base_rules">
<h2 class="topic base_rules_title" id="l4bdc5">Íocaíochtaí a cháilíonn d’fhaoiseamh
cánach</h2>

<p><strong>Bliain chánach ó 2011 amach</strong></p>

<p>Is ionann an méid uasta táillí (lena n-áirítear <strong>an
Ranníocaíocht Mhic Léinn</strong>) is féidir cáiliú d’fhaoiseamh
cánach agus €7,000 in aghaidh an duine in aghaidh an chúrsa.</p>

<p><strong>Mac Léinn lánaimseartha:</strong> Ní thugtar aon fhaoiseamh
cánach ar an gcéad €3,000 a chaitear ar tháillí (lena n-áirítear an
Ranníocaíocht Mhic Léinn) do <a href="http://www.revenue.ie/en/tax/it/leaflets/it1.html#section20">bhliain
acadúil 2015/2016</a>.</p>

<p><strong>Mac Léinn páirtaimseartha:</strong> Ní thugtar aon fhaoiseamh
cánach ar an gcéad €1,500 a chaitear ar tháillí (lena n-áirítear an
Ranníocaíocht Mhic Léinn) do bhliain acadúil 2015/2016.</p>

<p><strong>Breis agus mac léinn amháin:</strong> Má tá éileamh á
dhéanamh agat ar bhreis agus mac léinn amháin, gheobhaidh tú faoiseamh
cánach ar tháillí teagaisc (lena n-áirítear an Ranníocaíocht Mhic
Léinn) don dara mac léinn nó níos mó.</p>

<p>Tá samplaí <a href="http://www.revenue.ie/en/tax/it/leaflets/it31.html">éifeachta na
hathruithe seo ar fhaoiseamh cánach ar tháillí teagaisc</a> ar fáil sa
láithreán gréasáin Revenue.</p>

<p><strong>Blianta cánach roimh 2011</strong></p>

<p>Níl cead agat faoiseamh cánach ar an muirear seirbhísí mac léinn (an
Ranníocaíocht Mic Léinn anois). Tá faoiseamh cánach ar tháillí teagaisc
cáilithe suas go huasmhéid €5,000.</p>

<h3>Cúrsaí fochéime</h3>

<p>Tá faoiseamh cánach ar fáil ar tháillí teagaisc a íoctar i leith: </p>
<ul><li>Cúrsaí formheasta fochéime idir lánaimsire agus pháirtaimsire i
    gcoláistí tríú léibhéil sa stát, bídís príobháideach nó
    státmhaoinithe. </li>
  <li>Cúrsaí formheasta fochéime idir lánaimsire agus pháirtaimsire i
    gcoláistí tríú leibhéil, bídís príobháideach nó státmhaoinithe,
    i mBallstát ar bith den AE. Airítear cúrsaí míochaine, cúrsaí
    míochaine tréidliachta, fiaclóireachta agus oiliúint múinteoirí i
    measc na gcúrsaí fochéime anois. </li>
  <li>Cúrsaí fochéime idir lánaimsire agus pháirtaimsire a reáchtálann
    coláistí i mBallstát ar bith den AE is a sholáthraíonn cianoideachas
    sa Stát seo. </li>
</ul><h3>Coinníollacha maidir le faoiseamh cánach a dheonú. </h3>
<ul><li>Caithfidh fad dhá bhliain ar a laghad a bheith sna cúrsaí. </li>
  <li>Ní mór go mbeadh na coláistí agus na cúrsaí seo formheasta ag an
    Aire Oideachais agus Scileanna. </li>
</ul><h3>Cúrsaí iarchéime</h3>

<p>Tá faoiseamh cánach ar fáil do tháillí teagaisc a íoctar i leith: </p>
<ul><li>Cúrsaí formheasta iarchéime i gcoláistí tríú leibhéil sa Stát,
    bídís príobháideach nó státmhaoinithe. </li>
  <li>Cúrsaí iarchéime in ollscoil nó i gcoláiste státmhaoinithe eile i
    mBallstát de chuid an AE, ina measc, na coláistí sin a chuireann
    cianoideachas ar fáil sa Stát seo. </li>
  <li>Cúrsaí iarchéime in ollscoil nó i gcoláiste státmhaoinithe eile i
    dtír lasmuigh den AE. </li>
</ul><h3>Coinníollacha maidir le faoiseamh cánach a dheonú do chúrsaí
iarchéime. </h3>
<ul><li>Caithfidh na cúrsaí seo maireachtáil ar feadh bliain acadúil amháin
    ar a laghad, ach gan dul thar ceithre bliana acadúla, agus ní foláir go
    mbeadh dámhachtain iarchéime le teacht astu a bheidh bunaithe ar
    thráchtas nó ar scrúdú. </li>
  <li>Caithfidh bunchéim a bheith ag an té atá i mbun an chúrsa nó
    cáilíocht choibhéiseach. </li>
</ul><h3>Cúrsaí i dteicneolaíocht an eolais agus i dteangacha eachtrannacha. </h3>

<p>Is féidir faoiseamh cánach a fháil i gcás táillí a íoctar i gcúrsaí
i dteicneolaíocht an eolais agus i dteangacha eachtrannacha ar choinníollacha
áirithe. </p>
<ul><li>Caithfidh fad níos lú ná dhá bhliain a bheith sa chúrsa. </li>
  <li>Ní mór go mbeadh teastas inniúlachta (agus ní teastas freastail) le
    fáil mar dhámhachtain ag deireadh an chúrsa. </li>
  <li>Caithfidh an cúrsa a bheith formheasta ag SOLAS. </li>
</ul><h3>Sonraí scéimeanna</h3>

<p>Tá bileoga sonraithe maidir le faoiseamh cánach ar tháillí teagaisc
foilsithe ag na Coimisinéirí Ioncaim.Cuimsíonn <a href="http://www.revenue.ie/en/tax/it/leaflets/it31.html">bileog IT31</a>
faoiseamh cánach ar chúrsaí fochéime agus iarchéime. Cuimsíonn <a href="http://www.revenue.ie/en/tax/it/leaflets/it31a.html">bileog IT31A</a>
faoiseamh cánach ar chúrsaí i dteicneolaíocht an eolais agus i dteangacha
eachtrannacha. </p>
<br></div>

<div class="topic base_rates">
<h2 class="topic base_rates_title" id="l7afc6">Rátaí faoisimh cánach </h2>

<p>Tugtar an faoiseamh cánach ar ráta caighdeánach 20%.</p>

<p>Tugtar faoiseamh cánach ar an ngnáthráta. Is féidir faoiseamh cánach a
fháil thar ceann líon neamhtheoranta na daoine.</p>

<p><strong>Cúrsaí fochéime agus iarchéime</strong></p>

<p><strong>Bliain chánach 2011 agus ina dhiaidh sin:</strong> Is ionann an
méid uasta táillí (lena n-áirítear an Ranníocaíocht Mhic Léinn) is
féidir cáiliú d’fhaoiseamh cánach agus €7,000 in aghaidh an duine in
aghaidh an chúrsa.</p>

<p><strong>Blianta cánach roimh 2011:</strong> Tá uasmhéid na dtáillí
incháilithe faoin scéim faoisimh cánach €5,000. </p>

<p><strong>Cúrsaí i dteicneolaíocht an eolais agus i dteangacha
eachtrannacha</strong></p>

<p>Níor cheart go mbeadh táillí an chúrsa a íocadh níos lú ná €315
agus níos mó ná €1,270 (tagraíonn iad seo do tháille an chúrsa agus ní
hionann iad agus suim in aghaidh na bliana).</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Chun faoiseamh ar chúrsaí fochéime nó iarchéime a fháil, íoslódáíl
an <a href="http://www.revenue.ie/en/tax/it/forms/it31-form.pdf">fhoirm
iarratais ábhartha (pdf)</a> agus seol ar ais í chuig <a shape="rect" href="http://www.revenue.ie/cont_main.htm">d'oifig chánach áitiúil</a>.</p>

<p>Chun faoiseamh ar chúrsaí i dteicneolaíocht an eolais agus i dteangacha
eachtrannacha a fháil, íoslódáíl an <a href="http://www.revenue.ie/en/tax/it/forms/it31a-form.pdf">fhoirm iarratais
ábhartha (pdf)</a> agus seol ar ais í chuig d'oifig chánach áitiúil.</p>

<p>Ba chóir duit an uile fháltas na táillí íoctha a choimeád, mar
b'fhéidir gur mian leis na Coimisinéirí Ioncaim iad a fheiceáil, chun
d'éileamh a dheimhniú.</p>

<p></p>
</div>
</div>
</html>
