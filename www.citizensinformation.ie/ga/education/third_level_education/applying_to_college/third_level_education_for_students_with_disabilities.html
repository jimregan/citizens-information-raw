<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Scéim iontrála DARE do mhic léinn míchumasacha
</title>
    
    <meta name="description" content="Tacaíonn le rochtain ar oideachas tríú leibhéal do mhic léinn míchumasach">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Scéim iontrála DARE do mhic léinn míchumasacha</h1>
	
<ul class="anchorlinks"><li><a href="#l0b3fe">Eolas</a></li><li><a href="#lcb51f">Gnáthaimh iarratais do mhic léinn faoi
mhíchumas</a></li><li><a href="#l3173c">Foirm um Eolas Forlíontach</a></li><li><a href="#leaf83">Conas iarratas a dhéanamh</a></li><li><a href="#l93bc9">Cá háit a ndéanfaidh mé
iarratas?</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá roinnt córas tacaíochta ar fáil do mhic léinn míchumasacha atá ag
freastal ar chúrsaí tríú leibhéal. Soláthraíonn mórán coláistí
tríú leibhéal seirbhísí míchumais nó rochtana atá freagrach as
tacaíocht agus comhairle do mhic léinn míchumasacha a thabhairt – féach
‘Conas iarratas a dhéanamh’ thíos.</p>

<p>Is eagraíocht dheonach í AHEAD a spreagann daltaí míchumasacha chun
páirt a ghlacadh in oideachas tríú leibhéal. Tá réimse eolais ar an
suíomh gréasáin AHEAD maidir le <a shape="rect" href="http://www.ahead.ie/commonsupports">tacaíocht oideachais atá ar fáil
do mhic léinn míchumasach</a> agus iad ag freastal ar oideachas tríú
leibhéal. </p>

<p>Tugann sé eolas maidir leis an <a shape="rect" href="http://www.ahead.ie/studentservices">seirbhísí mic léin.</a></p>

<p><a shape="rect" href="http://www.ahead.ie/inclusiveeducation_accessingthirdlevel_07_studentservices.php"></a></p>

<h3>Ag insint don choláiste faoi do mhíchumas</h3>

<p>Má tá tú faoi mhíchumas, má tá deacracht fhoghlama sonrach agat nó
má tinneas suntasach leanúnach ort, is féidir leat an institiúid tríú
leibhéal a chur ar an eolas faoi - i rith an phróisis iarratais nó ag aon
tráth le linn do chúrsa - ionas gur féidir leo, i gcomhairle leat féin, aon
tacaíocht faoi leith gur féidir a bheith agat sa choláiste a mheas. Má
roghnaíonn tú an fhaisnéis seo a thabhairt le linn an phróiseas iarratais
(cé nach bhfuil dualgas ort é sin a dhéanamh) ba chóir duit tic a chur sa
bhosca cuí ar d'fhoirm iarratais chuig an Lár-Oifig Iontrála (LOI). Ní
dhéanfaidh an fhaisnéis seo a thabhairt ar an bhfoirm dochair do d'iarratas
ar bhealach ar bith. Go deimhin, is trí tic a chur sa bhosca seo a fhaigheann
tú an rogha an Bhealach Rochtana Míchumais ar Oideachas - féach thíos.</p>
</div>
<div class="topic base_rules">
<h2 class="topic base_rules_title" id="lcb51f">Gnáthaimh iarratais do mhic léinn faoi
mhíchumas</h2>

<p>Is scéim iontrála do mhic léinn faoi mhíchumas é an Bealach Rochtana ar
Oideachas do Dhaoine faoi Mhíchumas (DARE). Díríonn an scéim ar rochtain ar
an gcoláiste a fheabhsú do lucht fágála scoile a bhfuil míchumas orthu.
Faoin scéim dáiltear roinnt áiteanna tríú leibhéal bunaithe ar phointí
laghdaithe do lucht fágála scoile ag baint leas as an scéim DARE. Le bheith
incháilithe don scéim ní mór duit fianaise a sholáthar go raibh tionchar
suntasach ag do mhíchumas ar d’fheidhmíocht oideachais – féach ‘an
Fhoirm um Eolas Forlíontach’ thíos.</p>

<p>Ní mór duit a bheith faoi bhun 23 bliana d'aois ar 1 Eanáir 2017
freisin.</p>

<h3>Mar a oibríonn an scéim </h3>

<p>Tá roinnt áiteanna coinnithe ag gach coláiste tríú leibhéal atá
rannpháirteach sa scéim do lucht fágála scoile atá incháilithe do DARE.
Féadfaidh tú sonraí a fháil faoi áiteanna atá ar fáil trí DARE ar <a shape="rect" href="http://accesscollege.ie/dare/participating-colleges/">láithreáin
ghréasáin na gcoláistí tríú leibhéal atá rannpháirteach</a>. </p>

<p>Déantar iarratas ar DARE tríd an Lár-Ionad Iontrála (CAO) – féach
'Conas iarratas a dhéanamh’ thíos. Nuair a ghlactar leis go bhfuil tú
incháilithe do DARE, bíonn comórtas ann don líon áiteanna ar phointí
laghdaithe bunaithe ar thorthaí na hArdteistiméireachta. Ciallaíonn áit le
‘pointí laghdaithe’ go bhféadfá áit a fháil ar chúrsa tríú
leibhéal gan na pointí iomlána don CAO a bhaint amach. Mar shampla, má tá
tú incháilithe do DARE agus má bhaineann tú 350 pointe amach san
Ardteistiméireacht, d’fhéadfaí áit ar chúrsa 360 pointe a thairiscint
duit tríd an CAO. Mar sin féin, caithfear máithreánach an choláiste agus
riachtanais iontrála ar leith an chúrsa a chomhlíonadh. </p>

<h3>Tacaíochtaí breise </h3>

<p>Cibé an gcuireann tú iarratas isteach ar choláiste trí DARE nó trí
ghnáthnós imeachta an CAO, tá raon tacaíochtaí do mhic léinn a bhfuil
míchumais orthu, fad is atá siad sa choláiste. Bíonn tacaíochtaí
éagsúla ar fáil ó choláiste go coláiste ach ina measc bíonn: clár
ionduchtaithe; scileanna staidéir agus teagasc breise más gá; rochtain ar
theicneolaíocht oiriúnaitheach agus oiliúint; meantóireacht. <br></p>
</div>
<div class="topic base_rates">
<h2 class="topic base_rates_title" id="l3173c">Foirm um Eolas Forlíontach</h2>

<p>Le bheith incháilithe le haghaidh BRODM ní mór duit eolas breise a
sholáthar ar an bhFoirm um Eolas Forlíontach.</p>

<p>Má chuireann tú tic sa bhosca ar an bhfoirm LOI ar líne a iarrann ort má
tá tú faoi mhíchumas nó má tá deacracht foghlama sonrach agat, beidh tú
stiúraithe chuig an bhFoirm Forlíontach Faisnéise ar líne. Má tá tú ag
déanamh iarratas ar pháipéar, is féidir leat iarradh ar leagan páipéir
den Fhoirm um Fhaisnéis Forlíontach.</p>

<p>Tá trí alt ann mar seo a leanas:</p>
<ul><li>Iarrann <strong>Alt</strong><strong>A</strong> le haghaidh eolas mar
    gheall ar do mhíchumas. Iarrann sé má tá tú ag iarraidh a bheith
    meastaithe le haghaidh BRODM.</li>
  <li>Is <a href="http://accesscollege.ie/dare/forms-guides-resources/">Ráiteas
    Tionchair Oideachais (pdf)</a> é <strong>Alt B</strong> atá le bheith
    comhlánaithe ag do scoil. Tugann sé eolas faoi do thaithí oideachais
    agus cabhraíonn sé cinneadh a dhéanamh maidir leis na tacaíochtaí
    tríú-leibhéal a theastaíonn uait.</li>
  <li>Is <a href="http://accesscollege.ie/dare/forms-guides-resources/">foirm
    um eolas ar mhíchumas (pdf)</a> é <strong>Alt C</strong> atá le bheith
    comhlánaithe ag <a href="http://accesscollege.ie/dare/wp-content/uploads/sites/3/2014/12/Guide-to-Providing-Evidence-of-Your-Disability-2016.pdf">saineolaí
    nó comhairleoir míochaine inghlactha</a> do do mhíchumas ar leith.
    Tugann sé seo fíorú ar do mhíchumas agus cabhraíonn sé cinneadh a
    dhéanamh maidir leis na tacaíochtaí tríú leibhéal a theastaíonn
  uait.</li>
</ul></div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p><strong>Tacaíocht do mhic léinn faoi mhíchumas</strong></p>

<p>Má chuir tú in iúl ar d’fhoirm LOI go bhfuil tú faoi mhíchumas nó go
bhfuil deacracht foghlama ar leith, cuirfear <a href="http://www.ahead.ie/yourdisabilityoffice">Seirbhís Mhíchumas</a> an
choláiste ar an eolas chomh luath agus a ghlacann tú le háit, agus beidh
siad i dteagmháil leat chun na tacaíochtaí gur féidir leo a chur ar fáil a
oibriú amach.</p>

<p>Fiú más rud é nár chuir tú tic sa bhosca seo ar an bhfoirm LOI, is
féidir leat rochtain a fháil ar na tacaíochtaí atá ar fáil trí
theagmháil a dhéanamh le Seirbhís Mhíchumas an choláiste ag tráth ar bith
le linn do chuid ama sa choláiste.</p>

<p><strong>Bealach rochtana BRODM</strong></p>

<p>Más mian leat iarratas a dhéanamh ar áit choláiste faoin scéim BRODM ba
chóir duit iarratas a dhéanamh tríd an Lár-Oifig Iontrála (LOI). Nuair
atá tú ag líonadh isteach an fhoirm LOI ar líne ní mór duit an chuid den
fhoirm a líonadh chun a rá go bhfuil tú faoi mhíchumas nó go bhfuil
deacracht shonrach foghlama agat. Beidh tú atreoraithe ansin chuig Foirm
Forlíontach Faisnéise eile ar líne.</p>

<p>Más mian leat, is féidir leat teagmháil a dhéanamh leis an LOI agus
iarradh orthu leaganacha páipéir den phríomhfhoirm agus den Fhoirm
Fhaisnéise Forlíontach a fháil.</p>

<p>Ní féidir le Ranna B agus C a bheith seolta chuig an LOI i bhfoirm
pháipéar amháin. Molann an LOI do gach mac léinn teastas postála a fháil
agus cáipéis á sheoladh tríd an bpost.</p>

<p><strong>Príomhdátaí iarratais le haghaidh 2017 ag baint úsáide as
BRODM</strong></p>

<p><strong>4 Samhain 2016</strong> - osclaíonn an CAO áis iarratas ar líne
le haghaidh 2015 ag meán lae.</p>

<p><strong>1 Feabhra 2017</strong> - ní mór do phríomhiarratas (ar líne nó
ar pháipéar) a bheith ag an LOI ag 5:15 i.n.</p>

<p><strong>1 Márta 2017</strong> - ní mór na trí mhír seo a leanas a
bheith ag an LOI roimh 5.15i.n.</p>
<ul><li>Cuir tic sa bhosca ar an bpríomhfhoirm LOI a chuireann in iúl go bhfuil
    tú faoi mhíchumas nó go bhfuil deacracht foghlama sonrach agat.</li>
  <li>Comhlánaigh Cuid A den Fhoirm Eolais Forlíontach.</li>
  <li>Cuir in iúl gur mian leat a bheith curtha san áireamh do BRODM trí tic
    a chur sa bhosca 'Sea ', ar cheist 1.</li>
</ul><p><strong>1 Aibreán 2017</strong> - ní mór an chuid eile den Fhoirm Eolais
Forlíontach a bheith ag an LOI ag 5:15 i.n. Is iad seo:</p>
<ul><li>Cuid B (Ráiteas Tionchair Oideachais)</li>
  <li>CuidC (fianaise mhíchumais)</li>
</ul><p><strong>Ní ghlacfar le haon iarratais tar éis na dátaí deireanacha
seo.</strong> Tá na dátaí deireanacha an-dian de bhrí go bhfuil BRODM ina
nós imeachta iarratais breise atá am próiseála breise ag teastáil
uaidh.</p>

<p>Gheobhaidh tú litir i <strong>mí an Mheithimh déanaigh 2017</strong> (tar
éis scrúdú na hArdteistiméireachta) ag insint duit cibé an bhfuil tú
incháilithe don scéim BRODM. Má dheirtear leat nach bhfuil tú incháilithe
is féidir leat iarradh ar athbhreithniú. Mura bhfuil tú incháilithe le
haghaidh BRODM is féidir leat freastal ar an gcoláiste má chomhlíonann tú
na riachtanais iontrála le haghaidh do rogha cúrsa.</p>

<p>Is féidir le líne chabhrach LOI ag (091) 509800 cabhrú leat le d'iarratas
BRODM. Is féidir leat tuilleadh eolais a fháil sa <a href="http://accesscollege.ie/dare/frequently-asked-questions/">liosta
ceisteanna seo a chuirtear go minic</a> seo ar <a href="http://accesscollege.ie/dare/">láithreán gréasáin an Choláiste
Rochtana</a>. Is féidir leat teagmháil a dhéanamh freisin le <a href="http://www.ahead.ie/yourdisabilityoffice">seirbhísí rochtana na
gcoláistí atá rannpháirteach sa scéim BRODM</a>.</p>

<p>Eagraíonn an clár náisiúnta BRODM <a href="http://accesscollege.ie/dare/events/">seisiúin eolais</a> do mhic léinn
agus dá dtuismitheoirí/gcaomhnóirí chun déileáil le ceisteanna maidir
leis an iarratas a ullmhú.</p>

<p>Is féidir leat <a href="http://accesscollege.ie/dare/wp-content/uploads/sites/3/2014/12/Disability-Access-Route-to-Education-DARE-Application-Guide1.pdf">Treoir
Iarratais mhionsonraithe (pdf)</a> agus <a href="http://accesscollege.ie/dare/wp-content/uploads/sites/3/2014/12/DARE-Application-Checklist-2016.pdf">seicliosta
(pdf)</a> a íoslódáil chun cabhrú le d'iarratas.</p>

<p>Is féidir leat teacht ar eolas freisin faoi BRODM ar <a href="http://www.facebook.com/accesscollege">Facebook</a>.</p>
</div>
<div class="topic base_wheretoapply">
<h2 class="topic base_wheretoapply_title" id="l93bc9">Cá háit a ndéanfaidh mé
iarratas?</h2>

<p>
</p><div class="inlinesio">
<p>
</p><div>
<h3>An LárOifig Iontrála</h3>
<p>
  

  
  Teach an Túir<br>Sráid Eglinton<br>Gaillimh<br>Éire
  <br>
  
</p>
<p>
  
  <strong>Uaireanta Oscailte:</strong>Lu-hAo 9:30-17:15
  <br>
  

  
  <strong>Teil:</strong>(091) 509 800
  <br>
  

  

  
  <strong>Facs:</strong>(091) 562 344
  <br> 
  

  
  <strong>Láithreán Gréasáin:</strong> <a href="http://www.cao.ie">http://www.cao.ie</a>
  <br>
  

  

  

  
</p>
</div></div>

</div>
</div>
</html>
