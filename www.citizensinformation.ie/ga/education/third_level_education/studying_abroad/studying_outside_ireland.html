<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ag staidéar lasmuigh d&#39;Éirinn
</title>
    
    <meta name="description" content="Tugann sé léiriú ar fhoinsí eolais agus na cláir atá ar fáil má tá suim agat i staidéar san Eoraip.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ag staidéar lasmuigh d&#39;Éirinn</h1>
	
<ul class="anchorlinks"><li><a href="#l0b3fe">Eolas</a></li><li><a href="#lb0a37">Maoiniú</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Clúdaíonn an cháipéis seo na roghanna atá ar fáil duit má tá suim
agat i staidéar a dhéanamh i mballstát den Aontas Eorpach, i dtír Eorpach
eile nó i dtír lasmuigh den Eoraip. Tá eolas ar <a shape="rect" href="studying_in_the_uk_including_northern_ireland.html">staidéar san RA,
Tuaisceart Éireann san áireamh</a> le fáil in áit eile ar an láithreán
gréasáin seo. </p>

<p>Roghnaíonn daoine staidéar a dhéanamh thar lear ar roinnt cúiseanna.
D'fhéadfadh na riachtanais iontrála a bheith níos éasca, d'fhéadfadh go
mbeadh rochtain agat ar chúrsaí nach bhfuil ar fáil in Éirinn nó
d'fhéadfadh go dteastaíonn uait taithí a fháil ar staidéar lasmuigh
d'Éirinn. Tá sé tábhachtach go mbeadh na difríochtaí idir staidéar in
Éirinn agus staidéar thar lear ar eolas agat. Ba chóir modhanna iarratais,
fad na gcúrsaí, táillí agus costais mhaireachtála a thabhairt faoi deara
sula ndéanann tú cinneadh faoi chúrsa staidéir thar lear a bheith
oiriúnach duitse.</p>

<h3>Níos mó a fháil amach faoi chúrsaí agus staidéar thar lear</h3>

<p>Más mac léinn tríú leibhéal in Éirinn tú d'fhéadfadh go mbeadh eolas
ag d'ollscoil nó choláiste faoi dheiseanna chun staidéar a dhéanamh
lasmuigh d'Éirinn. Is féidir leat eolas a fháil chomh maith trí iarraidh go
díreach ar institiúid tríú leibhéal réamheolaire a sheoladh chugat. Mura
bhfuil cúrsa nó institiúid ar leith ar intinn agat, tá roinnt foinsí
eolais ar staidéar thar lear:</p>
<ul><li>Tá faisnéis faoi na hinstitúidí ard-leibhéil i 32 dtíortha Eorpacha
    ar an láithreán gréasáin <a href="http://ec.europa.eu/education/study-in-europe/">Study in Europe.</a>
    Tá treoracha anseo maidir le cúrsa a róghnú, iarratas a dhéanamh agus
    conaí san Eoraip. </li>
  <li>Is foinse eolais do dhaoine óga é an <a shape="rect" href="http://europa.eu/youth/en">European Youth Portal</a> faoi <a shape="rect" href="http://europa.eu/youth/EU/education-and-training/school-and-university_en">staidéar
    san Eoraip</a>, san Aontas Eorpach agus i dtíortha neamh-AE araon. Tá
    eolas ann faoi raon leathan ábhar do dhaoine óga lena n-áirítear <a shape="rect" href="http://europa.eu/youth/EU/employment-and-entrepreneurship/jobs_en">oibriú</a>,
    <a shape="rect" href="http://europa.eu/youth/country/76/theme/117_en">taisteal</a>, agus <a shape="rect" href="http://europa.eu/youth/EU/voluntary-activities/volunteering-opportunities_en">oibriú
    go deonach</a> san Eoraip. </li>
  <li>Táirgeann UNESCO <a shape="rect" href="http://portal.unesco.org/education/en/ev.php-URL_ID=41018&amp;URL_DO=DO_TOPIC&amp;URL_SECTION=201.html">treoir
    idirnáisiúnta ar staidéar thar lear</a>. Áiríonn sé bunachar sonraí
    ar féidir a chuardach de dheiseanna staidéir ardoideachais agus de na
    scoláireachtaí arna dtairiscint ag institiúidí ardoideachais agus
    eagraíochtaí idirnáisiúnta i mbreis agus tír. Soláthraíonn sé
    sonraí teagmhála agus eolas ar riachtanais iontrála, spriocdhátaí
    iarratais, cúnamh airgeadais, táillí, costais mhaireachtála agus eolas
    ábhartha eile do na cúrsaí go léir chomh maith. </li>
  <li>Is foinse eolais ar chúrsaí, sheirbhísí do mhic léinn agus eolas
    praiticiúil ar thíortha ar fud an domhain é <a shape="rect" href="http://www.worldwide.edu/">WorldWide Classroom</a>. Is féidir leat
    leas a bhaint as an aimsitheoir cláir idirnáisiúnta chun cuardach a
    dhéanamh ar chúrsa i do rogha de thír agus theanga. </li>
</ul><h3>Cláir mhalairte mac léinn</h3>

<p>Tairgeann mórán institiúidí tríú leibhéal in Éirinn deis dá mic
léinn taisteal trína gcúrsaí staidéir. Baintear é seo amach go minic trí
leas a bhaint as cláir mhalairte mac léinn. Bunaíonn institiúidí
Éireannacha conradh tosaigh le hinstitiúidí thar lear agus coimeádann siad
caidreamh leanúnach leo. Bogann mic léinn idir an dá institiúid ar
shocrúcháin staidéir agus oibre agus tairgtear seirbhísí dóibh ar nós
ionduchtú do mhic léinn, oiliúint teanga, agus seirbhísí lóistín. Téigh
i dteagmháil le do choláiste chun eolas a fháil faoi aon chláir mhalairte
mac léinn a d'fhéadfadh a bheith acu.</p>
</div>
<p>Is é Erasmus+ (ar a dtugtar Erasmus Plus) an clár maoiniúcháin nua de
chuid an AE le haghaidh oideachais, oiliúna, na hóige agus spóirt. Rithfidh
an clár ó 2014 go 2020. Comhcheanglaíonn sé cláir mhaoiniúcháin roimhe
sin san earnáil, lena n-áirítear an Clár Foghlama ar Feadh an tSaoil (Clár
Comenius, Leonardo, Erasmus, Grundtvig agus Transversal), Clár ‘an tAos Óg
i mBun Gníomhaíochta’, Jean Monnet, Tempus agus Erasmus Mundus.</p>

<p>Tá na cláir roimhe dúnta anois agus ní féidir glacadh le haon iarratais
bhreise faoi na cláir sin. Tiocfaidh tionscadail reatha a maoiníonn na cláir
sin iad chun deiridh sna chéad 1 - 3 bliain atá romhainn.</p>

<p>Cuirfidh <a href="../../european_education_programmes/eramus_plus.html">Erasmus+</a>
deiseanna ar fáil do rannpháirtithe lena n-áirítear mic léinn agus
foireann oideachais, chun staidéar a dhéanamh, oiliúint a fháil, taithí
oibre a ghnóthú agus oibriú go deonach thar lear. De bhreis ar dheontais a
chur ar fáil do dhaoine aonair, tacóidh Erasmus+ le comhpháirtíochtaí
trasnáisiúnta i measc institiúidí agus eagraíochtaí oideachais, oiliúna
agus óige. Chomh maith leis sin, tacóidh sé le hiarrachtaí náisiúnta
córais oideachais, oiliúna agus óige a nuachóiriú. Den chéad uair riamh,
cuirfidh sé tacaíocht ar fáil do thionscnaimh spóirt.<br></p>

<div class="topic base_rates">
<h2 class="topic base_rates_title" id="lb0a37">Maoiniú</h2>

<p>Soláthraíonn láithreán gréasáin <a shape="rect" href="http://www.iefa.org/">International Education Financial Aid (IEFA)</a>
bunachar sonraí d'eolas ar chúnamh airgeadais do mhic léinn gur mian leo
staidéar i dtír eachtrach. Cuimsíonn an láithreán gréasáin liosta
cuimsitheach de dheontais, scoláireachtaí, chláir iasachta agus eolas eile a
d'fhéadfadh a bheith ina chabhair dóibh siúd a bhfuil suim acu i staidéar
thar lear.</p>

<h3>Deontais AE </h3>

<p>Tugann an clár Erasmus+ deontas soghluaisteachta do mhic léinn. </p>

<h3>Deontais chothabhála Éireannacha</h3>

<p>In Éirinn tá <a shape="rect" href="../fees_and_supports_for_third_level_education/maintenance_grant_schemes_for_students_on_third_level_courses.html">deontais
chothabhála</a> faoin <a shape="rect" href="../fees_and_supports_for_third_level_education/maintenance_grant_schemes_for_students_on_third_level_courses.html">Scéim
singil um Dheontais do Mhic Léinn</a> le fáil do chúrsaí fochéime atá 2
bhliain ar a laghad i bhfad in institiúid tríú leibhéal a fhaigheann
maoiniú poiblí i mballstát AE eile. Ag brath ar d'ioncam d'fhéadfá a
bheith incháilithe do dheontas cothabhála chomh fada is a chomhlíonann tú
na coinníollacha maidir le cónaí, aois, éachtaí acadúla agus
náisiúntacht. Tá faisnéis mionsonraithe faoi dheontais agus chistí do mhic
léinn san ardoideachas agus breisoideachas ar an suíomh gréasáin <a shape="rect" href="http://www.studentfinance.ie">www.studentfinance.ie</a>. </p>

<h3>Maoiniú do staidéar iarchéime</h3>

<p>Tá foinsí éagsúla de mhaoiniú do mhic léinn iarchéime. Fógraítear
roinnt cúrsaí sna nuachtáin agus bíonn maoiniú san áireamh. Bíonn
tacaíocht airgeadais ar fáil uaireanta ón ollscoil a ritheann an cúrsa
iarchéime; uaireanta bíonn ort iarratas a chur chuig comhlacht seachtrach.
Tá dámhachtainí le fáil do raon ábhar, do chúrsaí múinte agus chláir
thaighde araon. Bíonn siad éagsúil ó thaobh méide, faid agus cibé an
gclúdaíonn siad táillí amháin nó an gcuimsíonn siad cothabháil de chomh
maith. Tá rialacha incháilitheachta diana ann agus spriocdhátaí
d'iarratais. Chomh maith leis sin, tá roinnt mhaith iarchéimithe in
iomaíocht do mhaoiniú teoranta.<br><br><strong>Scoláireachtaí staidéir/taighde iarchéime:</strong> Deonaíonn
rialachais eachtracha roinnt scoláireachtaí chun staidéar thar lear gach
bliain do mhic léinn Éireannacha atá i mbun chúrsa oideachais tríú
leibhéal, nó a bhfuil sé curtha i gcrích acu. Scaiptear sonraí na
scoláireachtai seo chuig ollscoileanna agus institiúidí oideachais tríú
leibhéal ábhartha eile agus <a href="http://www.education.ie/en/Learners/Services/Opportunities-to-study-abroad/">foilsítear
ar láithreán gréasáin na Roinne Oideachais agus Scileanna iad</a>. Má tá
suim agat iarratas a chur isteach ar na scoláireachtaí seo, ba chóir duit
dul i dteagmháil leis an Rannóg Idirnáisiúnta den Roinn Oideachais agus
Scileanna agus iarraidh orthu tú a chur ar liosta poist do na tairiscintí
scoláireachta. Seolfar foirmeacha iarratais agus sonraí ábhartha chugat
ansin nuair a bheidh na tairiscintí oscailte chun iarratais a fháil.</p>

<h3>Faoiseamh cánach ar tháillí teagaisc</h3>

<p>Mura bhfuil tú incháilithe do dheontas cothabhála d'fhéadfá, nó
d'fhéadfadh do thuismitheoir, <a shape="rect" href="../fees_and_supports_for_third_level_education/tax_relief_for_third_level_fees.html">faoiseamh
cánach ar tháillí tríú leibhéal</a> a éileamh mar seo a leanas: </p>

<p><strong>Cúrsaí fochéime</strong> Tá faoiseamh cánach le fáil do
theagasc íoctha ar chúrsaí formheasta fochéime
lánaimseartha/páirtaimseartha i gcoláistí tríú leibhéal arna maoiniú go
poiblí agus go príobháideach araon i mballstát ar bith den AE. Tá sé le
fáil chomh maith ar chúrsaí fochéime lánaimseartha/páirtaimseartha arna
reáchtáil ag coláistí mballstát ar bith den AE a sholáthraíonn
cianoideachas sa Stát.</p>

<p><strong>Cúrsaí iarchéime:</strong> Is féidir leat faoiseamh cánach a
éileamh ar tháillí tríú leibhéal do chúrsaí iarchéime in ollscoil nó
i gcoláiste a fhaigheann maoiniú poiblí nó i mballstát AE eile, lena
n-áirítear coláistí a sholáthraíonn cianoideachas sa stát. Tá faoiseamh
cánach le fáil do chúrsaí iarchéime in ollscoil nó i gcoláiste tríú
leibhéal a fhaigheann maoiniú poiblí i dtíortha lasmuigh den AE chomh
maith.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>
Tá foirmeacha iarratais ar dheontais do mhic léinn ar fáil ó <a href="https://www.grantsonline.ie/">Thacaíocht Uilíoch do Mhic Léinn, Éire
(SUSI)</a>. 

<p><br>
Is féidir leat foirm iarratais ar fhaoiseamh cánach ar tháillí teagaisc a
fháil ó <a shape="rect" href="http://www.revenue.ie/en/contact/index.html">d'oifig chánach
áitiúil</a>. </p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>An Roinn Oideachais agus Eolaíochta</h3>
<p>
  
  <span class="field_dept address_field">Rannóg Eolas don Ógra<br></span>
  

  
  Bloc 2<br>Urlár 2<br>Sráid Maoilbhríde<br>Baile Átha Cliath 1<br>Éire
  <br>
  
</p>
<p>
  

  

  

  

  
  <strong>Láithreán Gréasáin:</strong> <a href="http://www.youthinformation.ie/">http://www.youthinformation.ie/</a>
  <br>
  

  

  

  
</p>
</div></div>


<p>
</p><div class="inlinesio">
<p>
</p><div>
<h3>An tÚdarás um Ard-Oideachas</h3>
<p>
  

  
  Teach Phlásóg an tSrutháin<br>Ascaill Crampton<br>Bóthar Shíol Bhroin<br>Baile Átha Cliath 4<br>Éire
  <br>
  
</p>
<p>
  

  
  <strong>Teil:</strong>(01) 231 7100
  <br>
  

  
  <strong>Lóghlao:</strong>1890 200 637
  <br>
  

  
  <strong>Facs:</strong>(01) 231 7172
  <br> 
  

  
  <strong>Láithreán Gréasáin:</strong> <a href="http://www.hea.ie">http://www.hea.ie</a>
  <br>
  

  

  

  
</p>
</div></div>


<p>
</p><div class="inlinesio">
<p>
</p><div>
<h3>Léargas</h3>
<p>
  

  
  189-193 Sráid Parnell<br>Baile Átha Cliath 1<br>Éire
  <br>
  
</p>
<p>
  

  

  

  
  <strong>Facs:</strong>(01) 8731316
  <br> 
  

  
  <strong>Láithreán Gréasáin:</strong> <a href="http://www.leargas.ie/">http://www.leargas.ie/</a>
  <br>
  

  

  

  
  <strong>R-phost:</strong> <a href="mailto:info@leargas.ie">info@leargas.ie</a>
  <br>
  
</p>
</div></div>

</div>
</div>
</html>
