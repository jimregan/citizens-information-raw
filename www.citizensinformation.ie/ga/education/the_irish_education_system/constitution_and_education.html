<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Bunreacht na hÉireann agus oideachas
</title>
    
    <meta name="description" content="Tá cur síos anseo ar na hAirteagail de Bhunreacht na hÉireann a bhaineann le hoideachas, le creideamh agus leis an teaghlach agus an tionchar atá acu ar an gcóras oideachais.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Bunreacht na hÉireann agus oideachas</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá roinnt airteagal ag <a shape="rect" href="../../government_in_ireland/irish_constitution_1/constitution_introduction.html">Bunreacht
na hÉireann</a> a bhaineann le dlí an oideachais. </p>

<p>Baineann Airteagal 42 den Bhunreacht leis an oideachas. Tá baint ag
airteagail eile le dlí an oideachais - go háirid airteagail a bhaineann leis
an teaghlach agus le creideamh (Airteagail 41 agus 44). Is féidir téacs
iomlán <a href="http://www.irishstatutebook.ie/eli/cons/ga/html">Bhunreacht na
hÉireann</a> a léamh.</p>

<h3>Oideachas</h3>

<p>Seo a leanas téacs Airteagail 42 de Bhunreacht na hÉireann:</p>

<p>1: Admhaíonn an Stát gurb é an Teaghlach is múinteoir príomha
dúchasach don leanbh, agus ráthaíonn gan cur isteach ar cheart doshannta ná
ar dhualgas doshannta tuistí chun oideachas de réir a n-acmhainne a chur ar
fáil dá gclainn i gcúrsaí creidimh, moráltachta, intleachta, coirp agus
comhdhaonnachta. </p>

<p>2: Tig le tuistí an t-oideachas sin a chur ar fáil dá gclainn ag baile
nó i scoileanna príobháideacha nó i scoileanna a admhaítear nó a
bhunaítear ag an Stát. </p>

<p>3.1°: Ní cead don Stát a chur d'fhiacha ar thuistí, in aghaidh a
gcoinsiasa nó a rogha dleathaí, a gclann a chur ar scoileanna a bhunaítear
ag an Stát nó ar aon chineál áirithe scoile a ainmnítear ag an Stát. </p>

<p>3.2°: Ach ós é an Stát caomhnóir leasa an phobail ní foláir dó,
toisc cor an lae, é a dhéanamh éigeantach minimum áirithe oideachais a
thabhairt do na leanaí i gcúrsaí moráltachta, intleachta agus
comhdhaonnachta. </p>

<p>4: Ní foláir don Stát socrú a dhéanamh chun bunoideachas a bheith ar
fáil in aisce, agus iarracht a dhéanamh chun cabhrú go réasúnta agus chun
cur le tionscnamh oideachais idir phríobháideach agus chumannta agus, nuair
is riachtanas chun leasa an phobail é, áiseanna nó fundúireachtaí eile
oideachais a chur ar fáil, ag féachaint go cuí, áfach, do chearta tuistí,
go mór mór maidir le múnlú na haigne i gcúrsaí creidimh is moráltachta.
</p>

<h3>An teaghlach</h3>

<p>Seo a leanas an chuid chuí de Airteagal 41: </p>

<p>1.1°: Admhaíonn an Stát gurb é an Teaghlach is buíon-aonad príomha
bunaidh don chomhdhaonnacht de réir nádúir, agus gur foras morálta é ag a
bhfuil cearta doshannta dochloíte is ársa agus is airde ná aon reacht
daonna. </p>

<p>1.2°: Ós é an Teaghlach is fotha riachtanach don ord chomhdhaonnach agus
ós éigeantach é do leas an Náisiúin agus an Stáit, ráthaíonn an Stát
comhshuíomh agus údarás an Teaghlaigh a chaomhnú. </p>

<h3>Céard is brí leis na hairteagail seo</h3>

<p>Déanadh roinnt cinnithe cúirte bunaithe ar na hairteagail seo. Go simplí,
seo a leanas príomhphointí na n-airteagal:</p>
<ul><li>Is é an teaghlach príomhfhoinse oideachais don pháiste. Tá sé de
    cheart ag tuismitheoirí oideachas a chur ar fáil dá gclann taobh amuigh
    den chóras scoile más mian leo. </li>
  <li>Ní féidir leis an Stát iachall a chur ar thuismitheoirí a gclann a
    chur chuig scoil faoi leith nó chuig cinéal faoi leith scoile. Is féidir
    le tuismitheoirí scoil a roghnú dá gclann ach níl aon dualgas
    bunreachtúil ar an scoil glacadh le páiste faoi leith. </li>
  <li>Is féidir leis an Stát a éileamh go gcuirtear oideachas chuig
    leibhéal faoi leith ar fáil do pháistí. Níl an leibhéal faoi leith
    seo leagtha síos i reachtaíocht nó i bpolasaí oifigiúil fós. Baineann
    cuid mhaith de na cásanna cúirte le míniú cruinn na n-abairtí sin.
  </li>
  <li>Tá dualgas ar an Stát bunoideachas a chur ar fáil saor in aisce. Níl
    dualgas air an t-oideachas a chur ar fáil é féin go díreach. I ngníomh
    tá roinnt scoileanna Stáit ann ach tá formhór na mbunscoileanna in
    úinéireacht phríobháideach agus faigheann siad formhór a gcuid airgid
    ón Stát. Féach <a shape="rect" href="../primary_and_post_primary_education/going_to_primary_school/ownership_of_primary_schools.html">úinéireacht
    bhunscoileanna</a> </li>
  <li>Níl dualgas ar an Stát scoileanna a chur ar fáil go díreach ach níl
    aon chosc air é sin a dhéanamh ach an oiread. </li>
</ul><h3>Oideachas chuig leibhéal faoi leith</h3>

<p>Níl aon mhíniú ar "oideachas chuig leibhéal faoi leith" san Acht
Oideachais (Leas) 2000. Ach, deir sé gur féidir leis an Aire "oideachas chuig
leibhéal faoi leith ceaptha" a leagan síos. D'fhéadfadh sé go mbeadh an
bunchaighdeán difriúil do pháistí d'aoiseanna difriúla agus le cumas
difriúil - cumas fisiciúil, intinne agus tochtaigh san áireamh. </p>

<p>Deir an tAcht nach mór páistí a bhfuil oideachas dhá chur orthu taobh
amuigh den ghnáthchóras scoile a aithint agus meastóireacht a dhéanamh
orthu le cinntiú go bhfuil an t-oideachas atá dhá fháil acu ag sásamh
bunchaighdeáin. An <a href="http://www.newb.ie/parent_guardian/childs_education.asp">Ghníomhaireacht
um Leanaí agus an Teaghlach</a> a choinneoidh an clár seo. </p>

<h3>Bunoideachas saor in aisce </h3>

<p>Tá an cheist maidir le huasteorainn aoise do dhualgas an Stáit oideachas
ag an mbunleibhéal a chur ar fáil saor in aisce ós comhair na Cúirte
Uachtaraigh faoi láthair. (Cás Sinnott) </p>

<h3>Creideamh</h3>

<p>Seo a leanas an chuid chuí de Airteagal 44: </p>

<p>2.2°: Ráthaíonn an Stát gan aon chóras creidimh a mhaoiniú. </p>

<p>2.3°: Ní cead don Stát neach a chur faoi mhíchumas ar bith ná aon
idirdhealú a dhéanamh mar gheall ar chreideamh nó admháil chreidimh nó
céim i gcúrsaí creidimh. </p>

<p>2.4°: Reachtaíocht lena gcuirtear cúnamh Stáit ar fáil do scoileanna
ní cead idirdhealú a dhéanamh inti idir scoileanna atá faoi bhainistí
aicmí creidimh seachas a chéile ná í do dhéanamh dochair do cheart aon
linbh chun scoil a gheibheann airgead poiblí a fhreastal gan teagasc creidimh
sa scoil sin a fhreastal. </p>

<p>2.5°: Tá sé de cheart ag gach aicme chreidimh a ngnóthaí féin a
bhainistí, agus maoin, idir shoaistrithe agus do-aistrithe, a bheith dá gcuid
féin acu, agus í a fháil agus a riaradh, agus fundúireachtaí chun críocha
creidimh is carthanachta a chothabháil. </p>

<p>2.6°: Ní cead maoin aon aicme creidimh ná aon fhundúireachtaí
oideachais a bhaint díobh ach amháin le haghaidh oibreacha riachtanacha chun
áise poiblí, agus sin tar éis cúiteamh a íoc leo. </p>

<p>De réir an airteagail seo mar sin ní féidir idirdhealú a dhéanamh idir
na haicmí creidimh eagsúla agus go bhfuil sé de cheart ag páistí freastal
ar scoileanna atá maoinithe ag an Stát gan freastal ar ranganna creidimh. I
ngníomh, bíonn ranganna faoi leith i dteagasc creidimh agus tá sé de cheart
ag tuismitheoirí páiste a thógáil ón scoil le linn an ama sin. Ach, tá an
curaclam amhlaidh nach bhfuil na hábhair scartha go huilig ón chéile agus
tagann meon na scoile i gceist leis na hábhair ar fad. </p>

<p>Tá sé ráite go bhfuil sé i gceist ag an airteagal nach féidir diúltú
páiste a ghlacadh i scoil atá maoinithe ag an Stát ar bhunús an chreidimh
atá ag an bpáiste. </p>

<p>Tá na scoileanna faoi réir ag na <a href="http://www.acts.ie/ga.act.2000.0008.1.html">hAchtanna um Stadás
Comhionann 2000-2011</a>. (Ciallaíonn bunachas oideachais i gcomhthéacs seo
naíonra, bunscoil nó iar-bhunscoil, foras a sholáthraíonn oideachas aosach,
oideachas leanúnach nó breisoideachas, nó ollscoil nó aon fhoras tríú
leibhéal nó ardleibhéil eile, cibé acu atá sé á chothú ag cistí
poiblí nó nach bhfuil.) Tá leabhrán eolais faoi <a href="http://www.education.ie/en/Publications/Education-Reports/ge_schools_and_equality.pdf">Scoileanna
agus na hAchtanna um Stadás Comhionann (pdf)</a> ar an suíomh gréasáin na
Roinne Oideachais agus Scileanna.</p>

<p>De réir <a shape="rect" href="http://www.acts.ie/ga.act.2000.0008.3.html#partii-sec7">Alt 7</a> den
Acht um Stadás Comhionann tá cead ag scoileanna sainchreidimh i gcásanna
áirid diúltú do dhaltaí nach den chreideamh céanna iad teacht isteach sa
scoil. </p>
</div>
</div>
</html>
