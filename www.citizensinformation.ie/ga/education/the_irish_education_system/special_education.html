<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Oideachas riachtanas speisialta
</title>
    
    <meta name="description" content="Déanann an doiciméad seo cur síos ar na socruithe speisialta d’oideachas leanaí a bhfuil riachtanais speisialta oideachais acu.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Oideachas riachtanas speisialta</h1>
	
<ul class="anchorlinks"><li><a href="#l0b3fe">Eolas</a></li><li><a href="#lcf3d1">Cá háit a ndéanfaidh mé
iarratas</a></li><li><a href="#lf3c9d">Tuilleadh eolais</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Ciallaíonn riachtanais speisialta oideachais na socruithe speisialta
oideachais atá i bhfeidhm do leanaí a bhfuil míchumas orthu. Tá ceart
bunreachtúil ag gach leanbh – lena n-áirítear leanaí a bhfuil míchumas
orthu agus leanaí a bhfuil riachtanais speisialta acu – bunoideachas a
fháil saor in aisce. Tá ceart ag leanaí a bhfuil riachtanais speisialta
oideachais acu bunoideachas a fháil saor in aisce suas go dtí aois 18. Tá
tuilleadh eolais faoin dlí faoi oideachas riachtanais speisialta le fáil i <a shape="rect" href="" name="law%20on%20special%20education" id="law on special education"></a><a shape="rect" href="special_education.html">Tuilleadh mar gheall ar an ábhar seo.</a> i <a shape="rect" href="constitution_and_education.html">Bunreacht na hÉireann tá
tuilleadh faisnéise faoi ról an Stáit oideachas a chur ar fáil agus faoi
chearta na dtuismitheoirí</a>.</p>

<p>Is duine le riachtanais speisialta oideachais thú má tá do chumas a
bheith páirteach i agus tairbhe a bhaint as oideachas teoranta de dheasca a
bheith faoi mhíchumais seasmhach fisiceach, céadfach, sláinte mheabhrach nó
foghlama. Is é an polasaí ná oideachas riachtanas speisialta a chur ar fáil
i suímh den phríomhshruth chomh fada agus is féidir.Forálann an <a shape="rect" href="http://www.oireachtas.ie/documents/bills28/acts/2004/A3004.pdf">Acht um
Oideachas do Dhaoine a bhfuil Riachtanais Speisialta Oideachais Orthu 2004
(pdf)</a> go bhfuil leanaí le hoideachas a fháil i suíomh cuimsitheach mura
mbeadh sé seo ar leasa an linbh nó ar leasa soláthar éifeachtach oideachais
do leanaí eile in oideachas den phríomhshruth.</p>

<p>D’fhoilsíodh an Chomhairle Náisiúnta um Oideachas Speisialta bileog
fhaisnéise do thuismitheoirí, <a href="http://ncse.ie/wp-content/uploads/2014/10/Leanai_a-Bhfuil_Riachtanais_Speisialta_Oideachais_Acu.pdf">Leanaí
a bhfuil Riachtanais Speisialta Oideachais Acu (pdf)</a>.</p>

<p>Is féidir oideachas do leanaí a bhfuil riachtanais speisialta acu a chur
ar fáil i ngnáthranganna i scoileanna den phríomhshruth, i ranganna
speisialta i scoileanna den phríomhshruth nó i scoileanna speisialta.</p>

<p><strong>Oideachas i scoileanna príomhshrutha</strong></p>

<p>Tá a lán leanaí a bhuil míchumais orthu nó a bhfuil riachtanais
speisialta acu i ngnáthranganna i scoileanna den phríomhshruth. B’fhéidir
go bhfaighidís cuidiú a fháil ó mhúinteoirí tacaíochta foghlama nó ó
mhúinteoirí acmhainní foghlama agus ó chúntóirí riachtanas speisialta
(SNAanna). Tá na tacaíochtaí seo do leanaí a bhfuil riachtanais speisialta
oideachais acu ar fáil i <a shape="rect" href="../primary_and_post_primary_education/going_to_primary_school/special_needs_education_primary_schools.html">bunscoileanna</a>
agus <a shape="rect" href="../primary_and_post_primary_education/going_to_post_primary_school/post_primary_education_for_students_with_special_needs.html">iar-bhunscoileanna</a>.</p>

<p><strong>Ranganna speisialta i scoileanna príomhshrutha</strong></p>

<p>Freastalaíonn roinnt leanaí ar ranganna speisialta i scoileanna den
phríomhshruth. De ghnáth bíonn cóimheasanna ísle múinteoir le daltaí sna
ranganna seo.</p>

<p>Tá <a href="http://www.education.ie/en/find-a-school">scoileanna
speisialta</a> ar suíomh gréasáin na Ranna Oideachais agus Scileanna.</p>

<p><strong>Socruithe speisialta do mhíchumais ar leith</strong></p>

<p>Is féidir le daltaí a bhfuil míchumais sainiúla foghlama a bheith in ann
díolúine a fháil ó chuid de na gnáthriachtanais oideachais. Mar shampla,
má tá disléices ort b’fhéidir go mbeifeá díolmhaithe ó riachtanas
staidéar a dhéanamh ar an nGaeilge agus/nó teanga ón mhór-roinn.</p>

<p><strong>Pleananna Oideachais</strong></p>

<p>Faoin Acht um Oideachas do Dhaoine a bhfuil Riachtanais Speisialta
Oideachais acu 2004 ba cheart go mbeadh plean pearsanta oideachais ag gach
leanbh a meastar go bhfuil riachtanais speisialta oideachais acu. Níl an
córas seo ag feidhmiú fós ach tá a chur i bhfeidhm á chomhordú ag an
gComhairle Náisiúnta um Oideachas Speisialta (CNOS) a d’fhoilsigh <a shape="rect" href="http://ncse.ie/wp-content/uploads/2014/10/TreoirlinteNCSE.pdf">Treoirlínte
do Phróiseas an Phlean Aonair Oideachais (pdf)</a>. D’fhoilsigh an CNOS
Tuarascáil ar Chur i bhFeidhm: Plean le hAghaidh Cur i bhFeidhm Céimithe an
Achta EPSEN 2004 chomh maith. Leagann sé seo amach an dóigh ar féidir an
tAcht a chur i bhfeidhm. Áfach níl aon dáta faoi láthair (2009) an
measúnú ar riachtanais agus plean pearsanta oideachais á chur i bhfeidhm.
</p>

<p><strong>Iompar</strong></p>

<p>Tá <a shape="rect" href="../primary_and_post_primary_education/going_to_primary_school/school_transport_for_children_with_special_needs.html">Socruithe
speisialta iompair,</a> lena n-áirítear coimhdirí agus úmacha slándála ar
fáil do leanaí a bhfuil míchumais orthu atá ag freastal ar scoil.</p>

<h3>Eagraíochtaí agus comhlachtaí reachtúla a bhfuil ról acu san oideachas
riachtanas speisialta</h3>

<p><strong>An Chomhairle Náisiúnta um Oideachas Speisialta</strong></p>

<p>Is comhlacht reachtúil é an <a href="http://ncse.ie/">Chomhairle
Náisiúnta um Oideachas Speisialta</a> a bhfuil feidhmeanna áirithe aige
maidir le hoideachas riachtanais speisialta. Is iad seo a phríomhfheidhmeanna:
</p>
<ul><li>Soláthar seirbhísí oideachais agus tacaíochta do leanaí a bhfuil
    riachtanais speisialta oideachais acu a phleanáil agus a chomhordú (i
    gcomhar le scoileanna agus leis an bhFeidhmeannacht Seirbhíse Sláinte
    (FSS) </li>
  <li>Cur i bhfeidhm an Achta um Oideachas do Dhaoine a bhfuil Riachtanais
    Speisialta Oideachais acu a phleanáil </li>
  <li>Faisnéis a scaipeadh maidir leis an gcleachtas is fearr maidir le
    hoideachas leanaí a bhfuil riachtanais speisialta oideachais acu </li>
  <li>Faisnéis a chur ar fáil do thuismitheoirí maidir le teidlíochtaí
    leanaí a bhfuil riachtanais speisialta oideachais acu </li>
  <li>Measúnú agus athbhreithniú a dhéanamh ar acmhainní atá de dhíth ar
    leanaí a bhfuil riachtanais speisialta oideachais acu </li>
  <li>Cinntiú go ndéantar monatóireacht agus athbhreithniú ar dhul chun
    cinn mac léinn a bhfuil riachtanais speisialta oideachais acu </li>
  <li>Athbhreithniú a dhéanamh ar sholáthar oideachais d’aosaigh a bhfuil
    míchumais orthu </li>
  <li>Institiúidí oideachais a chomhairliú maidir leis an gcleachtas is fear
  </li>
  <li>Comhairliú le comhlachtaí deonacha </li>
  <li>Comhairle a thabhairt don Aire Oideachais agus Scileanna ar rudaí a
    bhaineann leis an oideachas speisialta </li>
  <li>Taighde a dhéanamh agus torthaí a fhoilsiú </li>
</ul><p><strong>Eagarthóirí Riachanais Speisialta Oideachais</strong></p>

<p>Fostaíonn an CNOS breis agus 80 Eagraitheoirí Riachtanas Speisialta
Oideachais (SENOanna) atá freagrach as teagasc breise agus acmhainní eile a
dháileadh chun tacaíocht a thabhairt do riachtanais oideachais speisialta
leanaí a bhfuil míchumais orthu ar leibhéal áitiúil. </p>

<p>Is iad na SENOanna an pointe teagmhála do thuismitheoirí/ghairdiain agus
scoileanna. Is iad seo a leanas na príomhghníomhaíochtaí atá acu:</p>
<ul><li>Iarratais ó gach scoil a phróiseáil maidir le tacaíocht múinteoirí
    acmhainne maidir le leanaí a bhfuil míchumais íosmhinicíochta orthu
    amhail míchumais mheasartha ghinearálta foghlama, laigí radhairc nó
    éisteachta, míchumais fhisiceacha nó uathachas, agus ag cinneadh ar
    leibhéal na tacaíochta atá fóirsteanach don scoil. </li>
  <li>Iarratais a phróiseáil ó scoileanna dara leibhéal do thacaíocht
    mhúinteora acmhainní maidir le leanaí le míchumais ardmhinicíochta
    amhail mion-mhíchumas ginearálta foghlama agus ag cinneadh ar leibhéal
    na tacaíochta atá fóirsteanach don scoil </li>
  <li>Iarratais ó scoileanna a phróiseáil agus leibhéal cuí na tacaíochta
    ó chúntóir riachtanas speisialta a chinneadh do leanaí a bhfuil
    míchumais orthu </li>
  <li>Iarratais ar threalamh speisialta/teicneolaíocht cúnaimh a scrúdú ó
    na scoileanna go léir (is í an Roinn Oideachais agus Scileanna a
    dhéanann cinntí faoi seo) </li>
  <li>Iarratais ó scoileanna ar shocruithe iompair do leanaí a bhfuil
    míchumais orthu a scrúdú agus moltaí a dhéanamh leis an Roinn
    Oideachais agus Scileanna</li>
  <li>Ag aithint an tsuímh oideachais atá oiriúnach do leanaí aonair a
    bhfuil riachtanais speisialta oideachais acu. </li>
</ul><p><a shape="rect" href="http://ncse.ie/seno-contact-list">Tá liosta SENOanna
ar fáil ar shuíomh gréasáin na Comhairle Náisiúnta um Oideachas
Speisialta.</a></p>

<p><strong>An Chomhairle Náisiúnta um Churaclam agus Mheasúnú</strong></p>

<p>Is comhlacht reachtúil é an Chomhairle Náisiúnta Curaclaim agus
Mheasúnachta (CNCM). Ceann de na feidhmeanna atá aici ná comhairle a
thabhairt don Aire Oideachais agus Scileanna ar an gcuraclam agus riachtanais
siollabais mac léinn a bhfuil míchumais orthu nó riachtanais speisialta acu.
Tá Tá <a shape="rect" href="http://www.ncca.ie/eng/index.asp?docID=293">Treoirlínte do Mhúinteoirí
Daltaí a bhfuil Míchumais Ghinearálta Foghlama orthu</a> foilsithe ag an
gComhairle.</p>

<p>Tá an Chomhairle ag obair faoi láthair ar thionscnamh chun tabhairt faoi
riachtanais mhac léinn ar leibhéal na sraithe sóisearaí a bhfuil a
riachtanais foghlama dírithe go príomha ar scileanna pearsanta, sóisialta
agus gairme.</p>

<p>Chomh maith leis sin tá an CNCM ag forbairt treoirlínte faoi láthair do
mhúinteoirí a bhfuil mic léinn atá thar a bheith cumasach acu.</p>

<p><strong>Seirbhís Tacaíochta don Oideachas Speisialta </strong></p>

<p>Bhunaigh an Roinn Oideachais agus Scileanna an tSeirbhís Tacaíochta don
Oideachas Speisialta (STOS) le réimse tacaíochtaí a bhainistiú, a
chomhordú agus a fhorbairt mar fhreagairt ar riachtanais oiliúna aitheanta na
múinteoirí. Cuireann an STOS, atá óstaithe in Ionad Oideachais Chorcaí,
seirbhís ar fáil ar fud na tíre do mhúinteoirí agus do chúntóirí
riachtanas speisialta.</p>

<p>Is í aidhm na seirbhíse ná cáilíocht an teagaisc agus na foghlama a
fheabhsú go háirithe i dtaca le hoideachas leanaí a bhfuil riachtanais
speisialta acu.</p>

<p>I measc rudaí eile, bíonn sé ag fordheonú cúrsaí ar na topaicí seo a
leanas faoi láthair: Disléicse, Neamhord Hipirghníomhaíochta Easnamh Airde
(ADHD), Anailís Fheidhmithe Iompraíochta (ABA), Uathachas, Cuimsiú,
Iompraíocht Daltaí a Bhainistiú, Mic Léinn Tréitheacha agus Cumasacha agus
Leanaí Suaite a Theagasc.</p>

<p><strong>Seirbhís Náisiúnta Síceolaíochta Oideachais </strong></p>

<p>Is gníomhaireacht fheidhmeannach den Roinn Oideachais agus Scileanna í an
tSeirbhís Náisiúnta Síceolaíochta Oideachais (SNSO). <a shape="rect" href="../primary_and_post_primary_educational_supports/national_educational_psychological_service.html">Cuireann
SNSO seirbhísí síceolaíochta ar fáil do bhunscoileanna agus
d’iar-bhunscoileanna, idir scoileanna stáit agus scoileanna
príobháideacha</a>.</p>

<p>Próiseálann SNSO iarratais ar “chóiríocht réasúnach” sna <a shape="rect" href="../state_examinations/examination_arrangements_for_students_with_disabilities.html">socruithe
le haghaidh scrúduithe stáit do leanaí a bhfuil míchumais orthu</a>.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Rannán an Oideachais Speisialta</h3>
<p>
  
  <span class="field_dept address_field">An Roinn Oideachais agus Scileanna<br></span>
  

  
  Corr na Madaí<br>Áth Luain<br>An Iarmhí <br>Éire
  <br>
  
</p>
<p>
  

  
  <strong>Teil:</strong>(090) 648 3754
  <br>
  

  

  

  
  <strong>Láithreán Gréasáin:</strong> <a href="http://www.education.ie/">http://www.education.ie/</a>
  <br>
  

  

  

  
</p>
</div></div>


<p>
</p><div class="inlinesio">
<p>
</p><div>
<h3>An Chomhairle Náisiúnta um Oideachas Speisialta</h3>
<p>
  

  
  1-2 Sráid an Mhuilinn<br>Baile Átha Troim,<br>An Mhí <br>Éire
  <br>
  
</p>
<p>
  

  
  <strong>Teil:</strong>(046) 948 6400
  <br>
  

  

  
  <strong>Facs:</strong>(046) 948 6404
  <br> 
  

  
  <strong>Láithreán Gréasáin:</strong> <a href="http://www.ncse.ie/">http://www.ncse.ie/</a>
  <br>
  

  

  

  
</p>
</div></div>

</div>
<div class="topic further_info">
<h2 class="further_info" id="lf3c9d">Tuilleadh eolais</h2>

<div class="field ArchetypesField-TextField">
<h3>Oideachas riachtanas speisialta - an dlí</h3>
</div>

<p class="field ArchetypesField-TextField">Tháinig athruithe suntasacha ar an
dlí le blianta beaga anuas a bhfuil tionchar acu ar pháistí le míchumas nó
ar pháistí atá faoi mhíbhuntáiste oideachais ar chúis ar bith.</p>

<p class="field ArchetypesField-TextField">Déanann oideachas speisialta cur
síos ar na socruithe oideachais atá ann do pháistí le míchumas. Déanann
<a shape="rect" href="measures_to_address_educational_disadvantage.html">beartaíocht chun dul
i ngleic le míbhuntáiste oideachais</a> cur síos ar cén chaoi a dtéitear i
ngleic go praicticiúil leis na cearta dleathúla atá ag páistí faoi
mhíbhuntáiste. </p>

<h2>An tAcht um Oideachas do Dhaoine le Riachtanais Speisialta Oideachais
2004</h2>

<p class="field ArchetypesField-TextField">Forálann an <a shape="rect" href="http://www.irishstatutebook.ie/2004/en/act/pub/0030/index.html">tAcht um
Oideachas do Dhaoine le Riachtanais Speisialta Oideachais 2004</a> go gcuirtear
oideachas ar dhaoine óga faoi bhun 18 le riachtanais speisialta oideachais.
Leagtar béim san Acht ar oideachas leanaí ach tá tagairtí ann freisin do
bhreisoideachas agus d’oideachas aosach. Áirítear tú mar dhuine le
riachtanais speisialta oideachais mura bhfuil sé ar do chumas bheith
páirteach go hiomlán in oideachas agus tairbhe a bhaint as mar gheall ar
mhíchumas buan, bíodh sé fisiceach, céadfach, meabhairshláinteach nó
foghlamtha.</p>

<div class="field ArchetypesField-TextField">
An tAcht:</div>
<ul><li>
    <div class="field ArchetypesField-TextField">
    Forálann sé go gcuirtear oideachas ar dhaoine le riachtanais speisialta
    oideachais i dtimpeallacht chuimsitheach, chomh fada agus is féidir </div>
  </li>
  <li>
    <div class="field ArchetypesField-TextField">
    Dearbhaíonn sé go bhfuil na cearta céanna ag daoine le riachtanais
    speisialta oideachais páirt a ghlacadh in oideachas agus tairbhe a bhaint
    as agus atá ag daoine nach bhfuil na riachtanais sin acu </div>
  </li>
  <li>
    <div class="field ArchetypesField-TextField">
    Forálann sé do bhreis rannpháirtíochta ag tuismitheoirí in oideachas a
    leanaí agus i gcinnteoireacht </div>
  </li>
  <li>
    <div class="field ArchetypesField-TextField">
    Bunaíonn sé an Chomhairle Náisiúnta um Oideachas Speisialta (CNOS) ar
    bhonn reachtúil </div>
  </li>
  <li>
    <div class="field ArchetypesField-TextField">
    Tugann sé feidhmeanna reachtúla do bhoird sláinte (dá ngairtear
    Feidhmeannacht na Seirbhíse Sláinte) maidir le hoideachas daoine le
    riachtanais speisialta oideachais </div>
  </li>
  <li>
    <div class="field ArchetypesField-TextField">
    Bunaíonn sé córas neamhspleách achomhairc - an Bord Achomhairc um
    Oideachas Speisialta - le go bhféadfaí achomharc a dhéanamh in aghaidh
    cinntí maidir le socraithe oideachais do dhaoine le riachtanais speisialta
    oideachais </div>
  </li>
</ul><p class="field ArchetypesField-TextField">Ordaítear san Acht réimse
seirbhísí le cur ar fáil do dhaoine le riachtanais speisialta oideachais.
Orthu sin tá measúnachtaí, pleananna oideachais agus seirbhísí tacaíochta
eile. Féadfaidh tuismitheoirí measúnacht a iarraidh ar riachtanais
speisialta a bpáistí. Féadfaidh Feidhmeannacht na Seirbhíse Sláinte (FSS),
príomhoide scoile nó an Chomhairle Náisiúnta um Oideachas Speisialta
measúnachtaí a thionscnamh. Níl an córas pleananna pearsanta oideachais ann
fós. Tá an FSS ag comhordú an cur i gníomh.</p>

<p class="field ArchetypesField-TextField">Tá seirbhísí sláinte á gcur ar
fáil ag FSS faoi láthair do leanaí réamhscoile agus b’fhéidir go
gcuirfidh siad seirbhísí teiripe urlabhra agus teanga ar fáil freisin. Is í
an Chomhairle Náisiúnta um Oideachas Speisialta (NCSE) a bheidh freagrach as
seirbhísí a chur ar fáil do leanaí scoile. </p>

<h3>An Chomhairle Náisiúnta um Oideachas Speisialta</h3>

<p class="field ArchetypesField-TextField">Tháinig <a shape="rect" href="http://www.ncse.ie/">An Chomhairle Náisiúnta um Oideachas
Speisialta</a> i bhfeidhm ar 1 Eanáir 2005. Ghlac NCSE chuici féin cuid de na
feidhmeanna a bhíodh ag an Roinn Oideachais agus Eolaíochta (ar a thugtar an
Roinn Oideachais agus Scileanna anois) maidir le soláthar oideachais
speisialta. Cuirfear lena gníomhaíochtaí nuair a thugtar feidhm iomlán don
Acht. Cuireann an NCSE acmhainní breise múinteoireachta agus eile ar fáil le
tacú le riachtanais oideachais speisialta leanaí faoi mhíchumas. </p>

<p class="field ArchetypesField-TextField">Is iad seo a leanas feidhmeanna na
Comhairle: </p>
<ul><li>
    <div>
    Pleanáil le haghaidh cur i bhfeidhm Acht um Oideachas do Dhaoine a bhfuil
    Riachtanais Speisialta Oideachais Acu 2004 </div>
  </li>
  <li>
    <div>
    Faisnéis a chur ar fáil do scoileanna agus do thuismitheoirí faoin
    gcleachtas is fearr ó thaobh oideachas a chur ar leanaí míchumasaithe
    </div>
  </li>
  <li>
    <div>
    Comhordú a dhéanamh ar oideachas speisialta i gcomhar leis na scoileanna
    agus le Feidhmeannacht na Seirbhíse Sláinte </div>
  </li>
  <li>
    <div>
    Pleanáil a dhéanamh chun leanaí le riachtanais speisialta a imeascadh
    san oideachas príomhshrutha </div>
  </li>
  <li>
    <div>
    Monatóireacht a dhéanamh ar dhul chun cinn daltaí a bhfuil riachtanais
    speisialta oideachais acu agus athbhreithniú a dhéanamh ar na hacmhainní
    atá riachtanach sa réimse seo. </div>
  </li>
  <li>
    <div>
    Taighde a dhéanamh </div>
  </li>
  <li>
    <div>
    Athbhreithniú a dhéanamh ar an soláthar le haghaidh daoine fásta
    míchumasaithe chun go mbeidh siad in ann ardoideachas, oideachas aosach
    agus oideachas leanúnach a fháil. </div>
  </li>
</ul><h3>An Bord Achomhairc um Oideachas Speisialta agus idirghabháil </h3>

<p class="field ArchetypesField-TextField">Cuireann Acht na bliana 2004
modhanna eile ar fáil chun díospóidí a réiteach agus spreagann sé daoine
gan dul chun cúirte chun sásamh a lorg. Bunaíodh an Bord Achomhairc um
Oideachas Speisialta i 2006 chun díospóidí a réiteach agus chun cinntí a
dhéanamh faoi achomhairc, agus tá chéad bhaill an Bhoird ceaptha cheana
féin. Má dhiúltaíonn an chomhairle socruithe a dhéanamh chun leanbh a
mheas, nó plean oideachais a cheapadh, féadfaidh tuismitheoirí an linbh nó
príomhoide na scoile achomharc a dhéanamh chuig an mBord Achomhairc. </p>

<p class="field ArchetypesField-TextField">Tá sé de chumhacht ag an mBord
Achomhairc ordú a thabhairt don chomhairle socruithe a dhéanamh chun an
leanbh a mheas nó plean oideachais a cheapadh. Ní mór don chomhairle
géilleadh do threoir an Bhoird sa chás sin. </p>

<p class="field ArchetypesField-TextField">Féadfaidh an Bord diúltú
d’achomharc na dtuismitheoirí nó an phríomhoide. Tá foráil in Acht na
bliana 2004 go mbeadh próiseas idirghabhála ann má ídítear aon cheart
achomhairc atá ann faoin reachtaíocht. </p>

<h2>An tAcht Oideachais 1998</h2>

<div class="field ArchetypesField-TextField">
Cuireann an <a shape="rect" href="http://www.irishstatutebook.ie/1998/en/act/pub/0051/index.html">tAcht
Oideachais 1998</a> béim ar na cearta atá ag páistí le míchumas agus le
riachtanais speisialta oideachais.</div>

<div class="field ArchetypesField-TextField">
Leagann sé síos go gcaithfidh gach duine atá ag plé le cur i bhfeidhm na
rachtaíochta, aird a thabhairt ar roinnt cuspóirí, ina measc:</div>
<ul><li>
    <div class="field ArchetypesField-TextField">
    Go gcuirfí i bhfeidhm go praicticiúil ó thaobh an oideachais na cearta
    bunreachtúla atá ag páistí, ag cur san áireamh páistí a bhfuil
    míchumas orthu nó a bhfuil riachtanais speisialta oideachais acu. </div>
  </li>
  <li>
    <div class="field ArchetypesField-TextField">
    Go gcuirfí ar fáil, chomh fada agus is féidir go praicticiúil agus ag
    cuimhniú ar na hachmhainní atá ann, oideachas den chaighdeán agus den
    chineál atá in oiriúint do riachtanais agus do chumas mhuintir na tíre.
    </div>
  </li>
</ul><p class="field ArchetypesField-TextField">Tá dualgas ar an Aire Oideachais
agus Scileanna, i measc rudaí eile, a chinntiú go bhfuil fáil ag gach duine
atá ag cónaí sa stát, daoine le míchumais agus le riachtanais speisialta
eile oideachais san áireamh, ar sheirbhísí tacaíochta agus ar oideachas
atá ar an gcaighdeán agus ar an gcineál atá oiriúnach dá riachtanais agus
dá (h)éirim.</p>

<h3>Airgeadú </h3>

<p class="field ArchetypesField-TextField">Cuireann an tAcht dualgais áirithe
ar an Aire Oideachais agus Scileanna i leith airgeadú, ina measc airgeadú na
seirbhísí tacaíochta do scoláirí le míchumais, ina measc.</p>

<p class="field ArchetypesField-TextField">Cuireann sé de dhualgas ar
scoileanna freisin a gcuid achmhainní a úsáid d'fhonn a chinntiú go
n-aithnítear agus go ndéantar soláthar do na riachtanais oideachais atá ag
na daltaí go léir iad siúd le mí chumais ina measc.</p>

<p class="field ArchetypesField-TextField">Cuireann sé de dhualgas ar an mBord
Bainistíochta úsáid a bhaint as airgead a tháinig ón Stát, chun soláthar
agus socrú reasúnta a dhéanamh do scoláirí le míchumas nó le riachtanais
oideachais speisialta eile. I measc na socraithe seo bheadh, nuair ba ghá,
athruithe le déanamh ar fhoirgnimh agus treallamh oiriúnach a chur ar
fáil.</p>

<p class="field ArchetypesField-TextField">De réir an Achta freisin,
d'fhéadfadh na slait tomhais le haghaidh airgeadú scoileanna, deontaisí
breise a cheadú do scoileanna ag braith ar cén leibhéal míbhuntaiste
oideachais atá i gceist.</p>

<h3>Seirbhísí tacaíochta<br></h3>

<p class="field ArchetypesField-TextField">Sé an sainmhíniú atá ag an Acht
ar sheirbhísí tacaíochta ná ( i measc gnéithe eile ):</p>
<ul><li>
    <div class="field ArchetypesField-TextField">
    Measúnú Daltaí </div>
  </li>
  <li>
    <div class="field ArchetypesField-TextField">
    Seirbhísí Chomhairleacha agus Threoracha </div>
  </li>
  <li>
    <div class="field ArchetypesField-TextField">
    Fearas agus Áiseanna theicniúla, ina measc bealach isteach chuig
    scoileanna, athrú ar fhoirgnimh chun bealach isteach a réiteach, agus
    córas taistil do dhaltaí le riachtanais speisialta agus dá gcuid
    teaghlaigh. </div>
  </li>
  <li>
    <div class="field ArchetypesField-TextField">
    Áiseanna do dhaltaí atá ag foghlaim tré mhéan teanga chomhartha na
    hÉireann nó teanga chomhartha eile agus seirbhísí teangaireachta ina
    measc </div>
  </li>
  <li>
    <div class="field ArchetypesField-TextField">
    Seirbhísí theiripe cainte </div>
  </li>
  <li>
    <div class="field ArchetypesField-TextField">
    Áiseanna le haghaidh luathoideachas, oideachas bunscoile, iarbhunscoile
    agus aosach nó leanúnach do dhaltaí le riachtanais speisialta taobh
    amuigh de scoileanna nó de ionaid oideachais </div>
  </li>
</ul><h2>Na hAchtanna Ionannais Stádais 2000-2011</h2>

<p class="field ArchetypesField-TextField">Eisreachtaíonn na <a shape="rect" href="http://www.irishstatutebook.ie/2000/en/act/pub/0008/index.html">hAchtanna
um Stádas Comhionann 2000 - 2011</a> an t-idirdhealú i réimsí saoil
lasmuigh den obair - go háirithe i soláthar seirbhísí. Baineann na
nAchtanna le seirbhísí oideachais - scoileanna príobháideacha agus
áiseanna réamhscoile san áireamh.</p>

<p class="field ArchetypesField-TextField">Tá coinníollacha ar leith san Acht
maidir le hoideachas agus baineann cuid acu sin le daoine le míchumas nó
daoine a bhfuil riachtanais speisialta acu.</p>

<p class="field ArchetypesField-TextField">Coscann na nAchtanna idirdhealú
díreach agus indíreach ar bhunúis éagsúla, ina measc gnéas, reiligiún,
míchumas, cine agus ballríocht den lucht taistil.</p>

<div class="field ArchetypesField-TextField">
Faoin Acht ní féidir le scoil idirdhealú a dhéanamh ar bhunús:</div>
<ul><li>
    <div class="field ArchetypesField-TextField">
    Cead isteach nó na tearmaí agus na coinníollacha a bhaineann leis an
    gcead isteach. </div>
  </li>
  <li>
    <div class="field ArchetypesField-TextField">
    Bealach isteach an scoláire chuig aon chúrsa, áis nó sochar atá curtha
    ar fáil. </div>
  </li>
  <li>
    <div class="field ArchetypesField-TextField">
    Aon téarma nó coinníoll eile a bhainfeadh le rannpháirtíocht an
    scoláire sa scoil. </div>
  </li>
  <li>
    <div class="field ArchetypesField-TextField">
    Díbirt an scoláire nó aon phionós eile </div>
  </li>
</ul><h3>Idirdhealú ar bhunú míchumais</h3>

<p class="field ArchetypesField-TextField">Leagann an nAchtanna um Stádas
Comhionann síos imeachtaí áirithe nach údar idirdhealaithe iad. Baineann
siad seo a leanas le idirdhealú ar bhunús míchumais:</p>
<ul><li>
    <div class="field ArchetypesField-TextField">
    Is féidir le scoileanna socruithe ar leith a dhéanamh le haghaidh spóirt
    do pháistí ar bhunús aoise, gnéis nó míchumais má tá gá ciallmhar
    leo. </div>
  </li>
  <li>
    <div class="field ArchetypesField-TextField">
    Ní bheidh idirdhealú déanta ag scoil i gcoinne dalta le míchumas má
    chiallaíonn claoí leis an Acht go mbeadh droch thioncar aige ar dhaltaí
    eile nó go mbeadh sé dodhéanta seirbhísí a chur ar fáil dóibh. </div>
  </li>
  <li>
    <div class="field ArchetypesField-TextField">
    I gcásanna áirithe, is féidir le idirdhealú ar bhunús míchumais
    tarlú mura mbíonn gach iarracht réasúnta déanta rudaí a chur in
    oiriúint do dhuine le míchumas. Munar féidir le duine míchumasach
    úsáid a bhaint as seirbhís gan cóireáil nó áiseanna speisialta a
    bheith curtha ar fáil, ansin d'fhéadfaí iarradh ar an té atá ag cur na
    seirbhísí ar fáil na socruithe speisialta seo a dhéanamh mura bhfuil
    ach costas ainmneach i gceist. </div>
  </li>
  <li>
    <div class="field ArchetypesField-TextField">
    Tá coinníoll san Acht a dhéanann soiléiriú ar "chostas ainmneach", sé
    sin nach bhfuil an costas / ainmneacha díobhálach do, agus nach ndéanann
    siad maolú ar, na gnéithe éagsúla atá san Acht Oideachais 1998 maidir
    le páistí le míchumais. Ba cheart a thuiscint go mbaineann na rialacha
    seo ar fad le úsáid airgead poiblí. Ciallaíonn sé seo nach bhfuil gá
    do scoileanna príobháideacha socruithe speisialta a dhéanamh do
    pháistí le míchumais ach amháin sa chás agus nach bhfuil ach costas
    ainmneach i gceist. <br></div>
  </li>
</ul></div>
</div>
</html>
