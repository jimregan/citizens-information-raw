<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cáilíocht uisce
</title>
    
    <meta name="description" content="Déantar cur síos ar conas a dhéantar monatóireacht ar sholáthairtí uisce agus ar na gníomhaireachtaí atá freagrach as monatóireacht a dhéanamh ar cháilíocht uisce.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cáilíocht uisce</h1>
	
<ul class="anchorlinks"><li><a href="#l0b3fe">Eolas</a></li><li><a href="#l31fc6">Clár Uisce Tuaithe</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Ó fhoinsí éagsúla ar nós lochanna, aibhneacha, sruthán, fuarán agus
tollpholl a thagann uisce óil. Ag brath ar chaighdeán na foinse, is nach mór
cinnte go gcaithfear cóireáil de shaghas éigin a dhéanamh ar an uisce
d'fhonn go mbeidh sé sábháilte le hól. Caithfidh gach soláthar uisce a
úsáidtear do thomhaltas daonna caighdeáin faoi leith atá leagtha síos ag
an AE a shásamh. Caithfidh siad a bheith saor ó mhiocrorgánaigh, seadáin
agus ó aon substaint a d’fhéadfadh sláinte an phobail a chur i mbaol má
aimsítear líon nó tiúchan dhóthanach díobh.</p>

<h3>Tosca a dhéanann difear do cháilíocht uisce</h3>

<p>Tá go leor rudaí ann a d’fhéadfadh difear a dhéanamh do chaighdeán na
bhfoinsí uisce. Mar shampla, má bhíonn mórán báistí ann, d’fhéadfadh
sé go gcuirfí mílí ar na haibhneacha agus na srutháin nuair a bhíonn
tuile ann. Mura bhfuil mórán báistí ann, d’fhéadfadh na foinsí úd
troimiú ar fad. I measc na dtosca eile tá saghas na hithreach atá i
gceantar; aon mhéadú ar fhorbairt chónaithe nó talmhaíochta; cliseadh an
chórais chóireála uisce; briseadh cumhachta; easpa scagadh cuí nó easpa
fearais dífhabhtaithe nó salachar sna píopaí dáileacháin. Uaireanta, is
féidir a dheimhniú go bhfuil droch-chaighdeán ar an uisce mar gheall go
bhfuil an fhoinse atá aige mífheiliúnach.</p>

<p>Tá tuilleadh <a href="http://www.askaboutireland.ie/reading-room/environment-geography/environmental-information/water/water-pollution/">faisnéise
ar fáil maidir le truailliú uisce ar láithreán gréasáin ENFO</a>.</p>

<h3>Truaillitheoirí coitianta uisce</h3>

<p>Is iad na galair thógálacha, a bhfuil baictéir, víris agus seadáin mar
chúis leo, an priacal slainte is coitinata agus is fairsinge a bhaineann le
huisce inólta. Dá mbainfi úsáid as a leithéid d’uisce lena ól, le bia a
réiteach nó dá dtiocfadh duine i dteagmháil leis le linn nite nó folctha,
d'fhéadfaidís a bheith thíos le hionfhabhtú. D'fhéadfadh athrú ar dhath,
ar bhlas nó ar bholadh uisce a thabhairt le fios go bhfuil fadhb leis.</p>

<p><strong>Truailliú luaidhe:</strong> Anuas air sin, d’fhéadfadh luaidhe a
bheith in uisce óil, de bharr gur baineadh leas coiteann as píopaí luaidhe a
dhéanaí le 1970 agus d’fhéadfadh uisce bheith á fháil ag roinnt daoine
trí sheanphíopaí luaidhe. D’eisigh Feidhmeannacht na Seirbhíse Sláinte
<a href="http://www.hse.ie/eng/services/Publications/HealthProtection/HSE_Statement_on_Lead_in_Drinking_Water.pdf">comhairle
(pdf)</a> agus sraith <a href="http://www.hse.ie/eng/services/Publications/HealthProtection/Frequently_Asked_Questions_on_Lead_in_Drinking_Water.pdf">ceisteanna
coitianta (pdf)</a> do dhaoine ag a bhfuil píopaí luaidhe go fóill.</p>

<p><strong>Umair sheipteacha:</strong> Is féidir le sileadh ó umair
sheipteacha nó ó chórais eile chóireála fuíolluisce tí uisce óil a
éilliú. Baineann baol faoi leith leis na hábhair shalaithe seo do leanaí,
daoine breacaosta, mná torracha agus do dhaoine a baineadh dá gcóras
imdhíonachta. </p>

<p>Foráiltear san <a href="http://www.oireachtas.ie/documents/bills28/acts/2012/a212i.pdf">Acht um
Sheirbhísí Uisce (Leasú) 2012 (pdf)</a> do chlárú, imscrúdú agus
d’fheabhsú (nuair is gá) an uile chórais chóireála fuíolluisce tí,
lena n-áirítear umair sheipteacha. Ceanglaíonn sé ar shealbhóirí tí na
córais sin a chlárú lena n-údarás áitiúil agus táille a íoc, gach 5
bliana sa chás is dóichí. Is é an táille chlárúcháin €5 suas go 28
Meán Fómhair 2012 agus €50 i ndiaidh sin. Is 1 Feabhra 2013 an dáta
deiridh do chlárúcháin. Forbróidh <a href="http://www.epa.ie/">an
Ghníomhaireacht um Chaomhnú Comhshaoil (GCC)</a> plean náisiúnta
imscrúdaithe, a gcuirfear tús leis in 2013. D’fhoilsigh an GCC sraith <a href="http://www.epa.ie/whatwedo/advice/wastewater/legislation/faq/">Ceisteanna
Coitianta ar an reachtaíocht nua</a>.</p>

<h3>Cóireáil uisce</h3>

<p>Ní mór cóireáil a dhéanamh ar fhormhór na soláthairtí uisce
d’fhonn go gcomhlíonfaidh siad na caighdeáin chuí atá leagtha síos ag an
AE. Cé go mbíonn ardchaighdeán screamhuisce ann go minic agus nach mbíonn
ag teastáil uaidh ach aimridiú réamh-aireach, don chuid is mó, bíonn
eisíontais sna huiscí dromchla nach mór i gcónaí. Ní mór iad seo a
bhaint le próiseas cuí cóireála. Má bhíonn blas neamhghnách nó
míthaitneamhach ar do chuid uisce, d’fhéadfadh gurb é an clóirín a
cuireadh leis le linn an phróisis chóireála atá ina chúis leis seo. Cé
gur dócha nach dtaitneoidh an blas leat, níl an clóirín dainséarach.</p>

<h3>Córais phríomhphíopaí poiblí</h3>

<p>Taispeánann tuarascálacha ón nGníomhaireacht um Chaomhnú Comhshaoil
faoin uisce óil go bhfuil caighdeán an uisce sa chóras príomhphíopaí
poiblí réasúnta ard. Gabhann uisce ó phríomhphíopaí poiblí trí
phróiseas casta cóireála sula gcuirtear ar fáil é don tomhaltóir.
Déantar samplaí a ghlacadh céim ar chéim le linn an phróisis chóireála
agus déantar uisce sconna a thástáil go rialta agus ar bhonn laethúil lena
chinntiú go gcomhlíonann sé caighdeáin an AE. Tá an t-údarás áitiúil
freagrach as an gcóireáil seo mar aon leis an gcóras dáileacháin uisce a
chothabháil.</p>

<h3>Grúpscéimeanna poiblí uisce</h3>

<p>Tá Feidhmeannacht na Seirbhíse Sláinte (FSS) fostaithe ag an údarás
áitiúil le tástáil a dhéanamh sna <a href="water_supply.html">grúpscéimeanna poiblí uisce</a> uair sa bhliain.
Seoltar na torthaí chuig rúnaí na grúpscéime. Más ann d’fhadhb leis an
soláthar, ba cheart don rúnaí na tomhaltóirí uile ar an scéim a chur ar
an eolas leis an réamhchúram riachtanach a ghlacadh, ar nós an t-uisce a
bheiriú, go dtí go bhfuil réiteach ar an bhfadhb.</p>

<h3>Grúpscéimeanna príobháideacha uisce</h3>

<p>Déanann FSS an caighdeán uisce i <a href="water_supply.html">ngrúpscéimeanna uisce agus toibreacha
príobháideacha</a> a thástáil ar son an údaráis áitiúil faoi dhó sa
bhliain. Ba cheart don údarás áitiúil grúpscéimeanna príobháideacha a
dhéanann freastal ar níos lú ná 50 duine a chur ar an eolas má thiteann a
gcaighdeán uisce faoi bhun chaighdeáin uisce óil an AE. Ní mór don
údarás áitiúil ionadaithe na scéime a chur ar an eolas faoi na bearta is
gá dul ina mbun d’fhonn go gcomhlíonfaidh an soláthar uisce an caighdeán
a cheanglaítear. Más ann do bhagairt shoiléir do shláinte dhaonna ó
sholáthar éillithe, ba cheart don údarás áitiúil iad siúd atá freagrach
as an soláthar a chur ar an eolas faoi na bearta ar cheart dóibh glacadh le
húsáideoirí an uisce a chosaint. Mura gcomhlíonann an t-uisce i
ngrúpscéim phríobháideach caighdeáin an AE, ní mór don ghrúpa clár
gníomhaíochta a chur faoi bhráid an údaráis áitiúil le sonraí faoin
gcóireáil a bheartaítear.</p>

<p>Tá sé de chuspóir ag an gClár Uisce Tuaithe – féach thíos –
caighdeán an uisce i ngrúpscéimeanna a fheabhsú.</p>

<h3>Toibreacha príobháideacha</h3>

<p>Má thagann do sholáthar uisce chugat ó thobar príobháideach a dhéanann
soláthar ar do theach féin amháín, is tusa atá freagrach as monatóireacht
a dhéanamh ar do sholáthar féin. Féadfaidh tú é sin a dhéanamh trí
theagmháil a dhéanamh leis an Rannóg um Shláinte Comhshaoil de d’Oifig
Sláinte Áitiúil, a dhéanfaidh na socruithe chun tabhairt faoi thástáil.
Ní mholtar duit féin sampla uisce a ghlacadh mar caithfidh an fearas a bheith
steiriúil. Más iad an Oifig Sláinte Áitiúil atá i mbun tástála ar
d’uisce, caithfidh tú féin íoc as costais na tástála. Má tá do
sholáthar truaillithe, caithfidh tú aon chóireáil a theastaíonn a eagrú
agus a íoc.</p>

<h3>Uisce i mbuidéal</h3>

<p>Tá dhá phríomhchineál uisce i mbuidéal: fíoruisce agus uisce mianraí.
Bailítear fíoruisce go díreach ón bhfuarán as a n-eascraíonn sé ón
talamh agus ní mór é a chur i mbuidéal ag an bhfoinse. Caithfidh sé
caighdeán áirithe sláinteachais a chomhlíonadh, ach féadfar é a
chóireáil chun teorainneacha truaillithe an AE a chomhlíonadh. Is uisce é
uisce mianraí a eascraíonn ó áit faoin talamh agus a shníonn thar
charraigeacha sula mbailítear é. Éagsúil le fíoruisce, ní féidir uisce
mianraí nádúrtha a chóireáil ach amháin chun greanchloch agus salachar a
bhaint amach as. Beidh cion dhifriúil de mhianraí sna brandaí difriúla
d’uisce mianraí ag brath ar a bhfoinsí.</p>

<p>De réir Rialachán um Uisce Mianraí Nádúrtha, Fíoruisce agus Uisce
Óil, 1999, déantar an chion mhicribhitheolaíoch atá ag uisce i mbuidéal a
rialú. Níor mhór go mbeadh sé soiléir ar lipéid bhuidéil uisce mianraí
céard go díreach atá san uisce agus cá bhfuarthas an t-uisce. Is cion é
uisce a chur ar an margadh mar uisce mianraí nádúrtha mura gcomhlíonann sé
forálacha i dTreoir 80/777/CEE ón gComhairle Eorpach. Caithfidh cibé
gabhdáin a úsáidtear le haghaidh pacáistiú uisce mianraí nádúrtha a
bheith deartha ionas gur féidir iad a shéalú chun aon salú a sheachaint.</p>

<p>Déanann Rannóg Sláinte Comhshaoil FSS tástáil randamach ar uisce i
mbuidéal i rith na bliana. Má bhíonn tú buartha faoi cháilíocht an uisce
i mbuidéal, féadfaidh tú tástáil shamplach a fháil trí theagmháil a
dhéanamh leis an Oifigeach Sláinte Comhshaoil.</p>

<h3>Reachtaíocht um chaighdeán uisce</h3>

<p>Tugann <a href="http://www.environ.ie/en/Legislation/Environment/Water/FileDownLoad,14547,en.pdf">Rialachán
na gComhphobal Eorpach (Uisce Óil), 2007 (pdf)</a> feidhm fhoirmiúil i ndlí
na hÉireann do Threoir Uisce Óil an AE, 1988. Déanann na rialacháin seo
caighdeáin cháilíochta dhochta a bhunú i leith uisce a úsáidtear le
haghaidh tomhaltas daonna. Leagann siad síos na huasrátaí agus na rátaí
treoirlíne do na hábhair thruaillithe dhifriúla fhisiceacha,
bhaictéareolaíocha agus cheimiceacha. Ní dhéantar monatóireacht ar na
paraiméadair seo ar fad ar bhonn rialta. Tá an tástáil ar cháilíocht
uisce in Éirinn bunaithe ar ghrúpa idir 8-14 ábhar truaillithe.</p>

<p>Ní dhéantar soláthairtí uisce óil i nÉirinn a thástáil de ghnáth i
gcomhair ábhair radaighníomhacha, tuaslagóirí, hidreacarbóin pheitriliam,
lotnaidicídí agus cumaisc eile orgánacha.</p>

<p>Más faoi bhun chaighdeáin an AE an caighdeán uisce i ngúpscéim
phríobháideach uisce a dhéanann freastal ar 50 duine nó níos mó, ní mór
don údarás áitiúil ionadaithe an ghrúpa a chur ar an eolas laistigh de 14
lá i ndiaidh dóibh torthaí tástála ar chaighdeán an uisce. Déanfar
fógra a sheirbheáil ansin ar ionadaithe an ghrúpa clár gníomhaíochta a
ullmhú a dhéanfaidh caighdeán an tsoláthair a ardú chuig an gcaighdeán
riachtanach a luaithe agus is féidir.</p>

<p>Caithfear an clár seo a ullmhú i gcomhairle leis an údarás áitiúil
agus caithfidh sé réiteach le cibé plean straitéiseach uisce tuaithe atá i
bhfeidhm sa cheantar sin. Is féidir leat comhairle a fhail, freisin, ar an
doiciméad seo ó <a href="http://www.nfgws.ie/Home">Chónaidhm Náisiúnta na
nGrúpscéimeanna Uisce</a>. Ní mór d’ionadaithe na grúpscéime clár a
chur faoi bhráid an údaráis áitiúil taobh istigh de dhá mhí i ndiaidh
dóibh an fógra a fháil. Ba cheart go mbeadh an fhaisnéis a leanas sa
chlár:</p>
<ul><li>Tuairisc ar na saincheisteanna cáilíochta a bheidh le réiteach</li>
  <li>Sonraí faoi na hathruithe a mholtar leis an soláthar uisce a ardú
    chuig caighdeáin uisce óil</li>
  <li>Cibé acu an mbeidh nó nach mbeidh deontas caipitil faoin Scéim Uisce
    Tuaithe ag teastáil</li>
  <li>Amchlár chun caighdeáin uisce óil a bhaint amach</li>
  <li>Sonraí na n-athruithe bainistíochta nó oibriúcháin a rinneadh, má
    rinneadh, d'fhonn go gcomhlíonfadh an scéim caighdeáin uisce óil.</li>
</ul><p>Mura bhfuil clár curtha ar fáil laistigh de 2 mhí, beidh an té ar a
ndearnadh an fógra a sheirbheáil ciontach i gcion faoi Rialacháin na
gComhphobal Eorpach (Uisce Óil), 2007. D’fhéadfadh seisean/sise bheith
freagrach as fíneáil nach mó ná €5,000 nó as pianbhreith phríosúnachta
nach faide ná trí mhí ar ciontú achomair sa Chúirt Dúiche. Má
shocraíonn an chúirt, d’fhéadfaí fíneáil agus pianbhreith
phríosúnachta a ghearradh.</p>

<p>Caithfidh na scéimeanna uisce uile, idir phoiblí agus phríobháideacha,
na caighdeáin chailíochta uile i dtaobh sláinte phoiblí a shásamh go
hiomlán roimh an spriocdháta deiridh an 31 Nollaig 2003. Ba é an
spriocdháta leis na caighdeáin i dtaobh na leibhéal brómáite agus
tríhalaimeatáin atá san uisce an 31 Nollaig 2008, ach tá a fhad leis an 31
Nollaig 2013 ann leis na caighdeáin i dtaobh na leibhéal luaidhe san uisce a
shásamh.</p>
</div>
<h3>Feidhm na n-údarás áitiúil</h3>

<p>Tá na húdaráis áitiúla freagrach as na córais phríomhphíopaí
poiblí a chothabháil agus caighdeáin an uisce atá á dháileadh acu a
chinntiú. Tá na húdaráis áitiúla freagrach, freisin, as caighdeán uisce
san earnáil ghrúpscéime uisce. Déanann siad foireann a fhostú ón FSS chun
an tsampláil riachtanach ar sholáthairtí uisce a dhéanamh. Má bhíonn
soláthar uisce dainséarach don tsláinte dhaonna, caithfidh an t-údarás
áitiúil a chinntiú go gcuirfear teorainn le húsáid an tsoláthair uisce
sin agus go gcuirfear in iúl don phobal na dainséir a bhaineann leis chomh
maith luath agus is féidir. Déanfaidh siad fógra Uisce a Bheiriú a
eisiúint go minic le daoine a chur ar a n-aire nach bhfuil a soláthar uisce
sábháilte i gcomhair tomhaltas daonna. Áirítear leis seo, úisce óil,
uisce a úsáidtear le bia a ullmhú, oighear a dhéanamh, deochanna a rinneadh
le huisce agus uisce a úsáidtear le fiacla a ghlanadh. Ach is féidir leat an
t-uisce a úsáid i gcónaí don sláinteachas pearsanta, d'fholcadh agus chun
leithris a shruthlú.</p>

<p>Má thagann d’uisce ón gcóras príomhphíopaí poiblí agus má bhíonn
tú in amhras faoina cháilíocht, ba cheart duit seiceáil a dhéanamh lena
chinntiú nach bhfuil an fhadhb á cruthú ag easnaimh laistigh den chóras
pluiméireachta atá agat féin. Más amhlaidh an scéal, is tusa atá
freagrach as an bhfadhb a réiteach. Baineann sé seo freisin le grúpscéim
phoiblí uisce a fhaigheann an t-uisce ón gcóras príomhphíopaí poiblí.
Tá an scéim seo freagrach as a cuid fearas féin a chothabháil. Má
bhaineann an fhadhb leis an gcóras príomhphíopaí poiblí, ba cheart duit
teagmháil a dhéanamh leis an rannóg chuí de d’údarás áitiúil chun an
fhadhb a chur in iúl dóibh. Tá aonad freagartha éigeandála ag cuid mhór
de na húdaráis áitiúla chun dul i ngleic le sceitheadh ó na
príomhphíopaí uisce agus le teagmhais truaillithe. Tá an t-údarás
áitiúil freagrach as na fadhbanna uile a bhaineann leis an gcóras
príomhphíopaí poiblí. Tá na daoine a fhaigheann a gcuid uisce ó
ghrúpscéim phríobháideach uisce nó ó sholáthar príobháideach uisce (ó
thobar, mar shampla) áfach, freagrach as a gcórais uisce féin a chothabháil
agus caithfidh siad dul i ngleic le fadhbanna fearais agus le fadhbanna
truaillithe iad féin.</p>

<h3>Feidhm Fheidhmeannacht na Seirbhíse Sláinte</h3>

<p>Déanann rannóg Sláinte Comhshaoil i ngach Oifig Sláinte Áitiúil
monatóireacht ar sholáthairtí uisce thar cheann na n-údarás áitiúil lena
chinntiú go gcomhlíonann na foinsí uisce uile na caighdeáin sláinte
poiblí a theastaíonn. Tá FSS freagrach, freisin, as monatóireacht a
dhéanamh ar an gcion fluairíde atá sna soláthairtí uisce phoiblí.</p>

<p>Má thagann do chuid uisce ó fhoinse phríobháideach, ó thobar, mar
shampla, is féidir le FSS anailís a dhéanamh ar cháilíocht an uisce ach
beidh ort táille a íoc don obair seo. Ach ní féidir leis an táille a
ghearrfar a bheith níos mó ná an costas monatóireachta agus beidh sí le
híoc ag úinéir na foinse príobháidí uisce.</p>

<h3>Feidhm na Gníomhaireachta um Chaomhnú Comhshaoil</h3>

<p>Eisíonn an Ghníomhaireacht um Chaomhnú Comhshaoil (GCC) <a href="http://www.epa.ie/pubs/reports/water/drinking/">tuarascáil bhliantúil
ar cháilíocht uisce óil in Éirinn</a>. Tá faisnéis sa tuarascáil seo ó
gach údarás áitiúil sa tír maidir le monatóireacht ar na scéimeanna
éagsúla um sholáthar uisce laistigh dá limistéar. Tá cumhachtaí
forfheidhmithe ag an GCC maidir le cáilíocht uisce óil. Ceanglaíonn na
cumhachtaí seo ar sholáthraithe uisce phoiblí (údaráis áitiúla den chuid
is mó) an GCC agus FSS a chur ar an eolas nuair is ann do bhaol féideartha do
shláinte dhaonna, agus chun a gcuid treoracha a chomhlíonadh.<br></p>

<div class="topic base_rates">
<h2 class="topic base_rates_title" id="l31fc6">Clár Uisce Tuaithe</h2>

<p>Tá sé de chuspóir ag an <a href="http://www.environ.ie/en/Environment/Water/WaterServices/RuralWaterProgramme/">gClár
Uisce Tuaithe</a> cáilíocht agus éifeachtacht ghrúpscéimeanna uisce a
fheabhsú. Tá gach contae tar éis plean straitéiseach um uisce tuaithe a
chur i dtoll a chéile, a dhéanann limistéir ar gá iad a fheabhsú a
shainaithint agus a dhéanann cinneadh ar conas an tairbhe is mó a bhaint as
na deontais agus na fóirdheontais éagsúla ar a bhfuil fáil chun córais um
sholathar uisce a fheabhsú agus a chothabháil. Chuir údaráis áitiúla
fardal i dtoll a chéile de ghrúpscéimeanna agus coimeádann siad taifead ar
cháilíocht an tsoláthair uisce leis na grúpaí seo. Caithfidh go mbeidh sé
ina chuspóir foriomlán ag an bplean seo a dheimhniú conas is féidir uisce a
sheachadadh ar an mbealach is éifeachtaí agus is éifeachtúla.</p>

<h3>Coistí monatóireachta uisce tuaithe</h3>

<p>Déanann an <a href="http://www.environ.ie/en/Environment/Water/WaterServices/RuralWaterProgramme/#National%20Rural%20Water%20Services%20Committee">Coiste
Náisiúnta um Monatóireacht Uisce Tuaithe</a> monatóireacht agus comhairle a
thabhairt ar fhorbairt agus ar chur chun feidhme beartas i dtaca leis an gClár
Uisce Tuaithe. Coistí áitiúla iad seo atá i ngach contae chun cead aighnis
a thabhairt do thomhaltóirí uisce faoi conas an Clár Uisce Tuaithe a chur i
bhfeidhm. Cheap gach údarás áitiúil Oifigeach Teagmhála Contae le
déileáil le saincheisteanna laethúla a thiocfaidh aníos agus an Clár á
chur chun feidhme.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Má bhíonn aon bhuarthaí agat maidir le caighdeán do sholáthair uisce,
ba cheart duit <a href="http://www.environ.ie/en/LocalGovernment/LocalGovernmentAdministration/LocalAuthorities/">dul
i dteagmháil le d’údarás áitiúil</a> láithreach. Tá an t-údarás
áitiúil freagrach as soláthairtí uisce uile ón gcóras príomhphíopaí
poiblí (grúpscéimeanna poiblí uisce san áireamh). Más ball thú de
ghrúpscéim phríobháideach uisce, nó má fhaigheann tú do chuid uisce ó
thobar príobháideach, níl d’údarás áitiúil freagrach as do sholáthar
uisce. Ach, cuirfidh siad comhairle ort maidir le conas déileáil le huisce
salaithe agus tá cúnamh deontais ar fáil le córais phríobháideacha
dáileacháin uisce a fheabhsú agus a chothabháil.</p>

<p>Más mian leat go ndéanfaí tástáil ar do sholáthar príobháideach
uisce, ba cheart duit iarratas a dhéanamh chuig an rannóg Sláinte Comhshaoil
de <a href="../../health/how_health_is_organised/health_boards.html">d’Oifig
Sláinte Áitiúil</a>, ar féidir leo sonraí a thabhairt duit faoi tháillí
um thástáil uisce.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>An Roinn Tithíochta, Pleanála, Pobail agus Rialtais Áitiúil</h3>
<p>
  

  
  Teach an Chustaim<br>Baile Átha Cliath 1<br>D01 W6X0<br>Éire
  <br>
  
</p>
<p>
  

  
  <strong>Teil:</strong>(01) 888 2000
  <br>
  

  
  <strong>Lóghlao:</strong>1890 202 021
  <br>
  

  

  
  <strong>Láithreán Gréasáin:</strong> <a href="http://www.housing.gov.ie/">http://www.housing.gov.ie/</a>
  <br>
  

  

  
  <strong>Contact Form:</strong> <a href="http://www.housing.gov.ie/customer-service-feedback-form">http://www.housing.gov.ie/customer-service-feedback-form</a>
  <br>
  

  
  <strong>R-phost:</strong> <a href="mailto:qcsofficer@housing.gov.ie">qcsofficer@housing.gov.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>An Ghníomhaireacht um Chaomhnú Comhshaoil</h3>
<p>
  

  
  Bosca Poist 3000<br>Eastát Chaisleán Bhaile Sheáin<br>Loch Garman<br>Éire
  <br>
  
</p>
<p>
  

  
  <strong>Teil:</strong>(053) 916 0600
  <br>
  

  
  <strong>Lóghlao:</strong>1890 335 599
  <br>
  

  
  <strong>Facs:</strong>(053) 916 0699
  <br> 
  

  
  <strong>Láithreán Gréasáin:</strong> <a href="http://www.epa.ie">http://www.epa.ie</a>
  <br>
  

  

  

  
  <strong>R-phost:</strong> <a href="mailto:info@epa.ie">info@epa.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Cónaidhm Náisiúnta na nGrúipscéimeanna Uisce</h3>
<p>
  

  
  24 Seanchearnóg na Croise<br>Muineacháin<br>Éire
  <br>
  
</p>
<p>
  

  
  <strong>Teil:</strong>+353 (0)47 72766
  <br>
  

  

  
  <strong>Facs:</strong>+353 (0)47 72788
  <br> 
  

  
  <strong>Láithreán Gréasáin:</strong> <a href="http://www.nfgws.ie">http://www.nfgws.ie</a>
  <br>
  

  

  

  
  <strong>R-phost:</strong> <a href="mailto:sean@nfgws.iol.ie">sean@nfgws.iol.ie</a>
  <br>
  
</p>
</div></div>

</div>
</div>
</html>
