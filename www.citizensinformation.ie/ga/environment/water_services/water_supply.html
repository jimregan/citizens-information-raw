<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Soláthar uisce
</title>
    
    <meta name="description" content="Na bealaí éagsúla a sholáthraítear uisce do thithe agus do ghnólachtaí.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Soláthar uisce</h1>
	
<ul class="anchorlinks"><li><a href="#l0b3fe">Eolas</a></li><li><a href="#l272dc">Caomhnú uisce </a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#le7da9">Cá háit d dhéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá na húdaráis áitiúla freagrach as soláthar éifeachtach uisce a chur
ar fáil do thithe agus do thionscail. Tagann an maoiniú chun an bonneagar um
sholáthar uisce (píopaí agus córais scagtha agus dífhabhtaithe) a
fheabhsú ón Roinn Tithíochta, Pleanála, Pobail agus Rialtais Áitiúil.</p>

<h3>Grúpscéimeanna poiblí uisce</h3>

<p>Tá na príomhphíopaí poiblí uisce á riar agus á gcothabháil ag
údaráis áitiúla. Déantar an t-uisce a sholáthar do thithe agus do
ghnólachtaí i gceantair uirbeacha. Ní dhéantar táillí a ghearradh ach
amháin ar uisce a sholáthraítear d'áitribh thráchtála faoi láthair.
Tugann an Roinn Tithíochta, Pleanála, Pobail agus Rialtais Áitiúil maoiniú le
tionscadail chaipitil uisce agus le seirbhísí uisce agus fuíolluisce a
sholáthar agus a uasghrádú. Déanann an t-údarás áitiúil tógáil na
dtograí soláthair uisce cheadaithe a riar. Déanann na húdaráis áitiúla
agus Feidhmeannacht na Seirbhíse Sláinte (FSS) diantástálacha uisce ar
uisce poiblí uile – féach ár ndoiciméad ar cháilíocht uisce.</p>

<p>Tá coinne leis go dtabharfar isteach córas méadraithe uisce do thithe go
luath, agus go mbunófar táillí uisce ar an méid uisce a úsáidtear os
cionn liúntas saor in aisce.</p>

<h3>Grúpscéimeanna uisce</h3>

<p>Déanann grúpscéimeanna uisce freastal ar go leor teaghlach nach bhfuil
nasctha leis an soláthar poiblí uisce. Cruthaíonn 2 theaghlach, nó níos
mó, na scéimeanna seo nuair a thagann siad le chéile lena gcomhsholáthar
féin uisce a chur ar fáil. Déanann an grúpa iontaobhaithe a thoghadh agus
beidh na hiontaobhaithe seo ag feidhmiú ar son chomhaltaí an ghrúpa agus iad
ag déileáil leis an údarás áitiúil.</p>

<p>De ghnáth, bunaítear grúpscéimeanna i gceantair nach bhfuil sé ar
intinn ag an údarás áitiúil córas soláthar uisce a shuiteáil ann sna
blianta beaga amach romhainn, nó tráth ar bith. Féadfaidh grúpscéimeanna
uisce soláthar uisce a fháil ó na príomhphíopaí poiblí (más féidir)
nó ó fhoinse phríobháideach (tobar nó loch). Taispeánann tuarascálacha
náisiúnta a rinneadh ar cháilíocht an uisce óil in Éirinn gurb iad na
soláthairtí príobháideacha uisce nach bhfuil cóireáil chuí nó
cóireáil ar bith déanta orthu is mó atá i mbaol truaillithe.</p>

<p>Bíonn ort íoc as an uisce a fhaigheann tú, fiú más ball de ghrúpscéim
uisce thú, is é sin, más ó fhionse phríobháideach a fhaigheann tú do
chuid uisce. Cuireann na húdaráis áitiúla fóirdheontais ar fáil, áfach,
le haghaidh gach tí i ngrúpscéim – féach ‘Rátaí’ thíos. Athraíonn
méid na bhfóirdheontas seo ó réigiún go réigiún agus ba chóir duit
ceist a chur ar d’údarás áitiúil le fáil amach cén fóirdheontas a
thugtar i do cheantar féin.</p>

<p>Ní mór do bhaill na grúpscéime íoc as aon chostais bhreise agus
caithfidh siad cinneadh a dhéanamh faoi conas a roinnfear na costais. Ina
theannta sin, ní mór don ghrúpa léarscáil den chóras píopaí a thabhairt
don údarás áitiúil. Ní mór dóibh cead isteach a thabhairt don údarás
áitiúil chun píopaí na scéime a thástáil i gcomhair sceite. Má ghlacann
an t-údarás áitiúil cúram na scéime, is iadsan a bheidh freagrach ansin
as an gcóras uisce a chothabháil. Ach, má fhanann grúpscéim uisce go
hiomlán príobháideach, beidh cúnamh teicniúil agus deontais ar fáil ón
údarás áitiúil d’aon obair feabhsúcháin atá riachtanach.</p>

<h3>Soláthairtí príobháideacha uisce (screamhuisce)</h3>

<p>Mura mbaineann tú le scéim soláthar uisce (poiblí nó grúpa), caithfidh
tú roinnt machnaimh a dhéanamh maidir le do thobar féin a tholladh agus
screamhuisce a tharraingt as d'fhonn do riachtanais féin a sholáthar. Bhain
daoine úsáid as aimsitheoir chun fáil amach an bhfuil uisce faoina gcuid
talún. Ach, fiú más féidir le haimsitheoir a chur in iúl duit cén áit
gur chóir duit tochailt, ní bheidh seisean in ann a insint duit cén doimhne
a chaithfidh tú druileáil nó cé mhéid uisce gur féidir leat a bheith ag
súil leis a bheith ann. Féadfaidh tú an fhaisnéis seo a fháil ó Shuirbhé
Geolaíoch na hÉireann agus bíonn sí ar fáil saor in aisce de ghnáth.</p>

<p>Lena dheimhniú cé mhéid uisce a bheidh ag teastáil uait, ní mór 230
lítear uisce sa lá a chur san áireamh do gach duine sa teaghlach. Bíonn
riachtanais bheostoic idir tuairim is 140 lítear sa lá don bhó bhainne agus
thart ar 20 lítear sa lá le haghaidh 100 sicín. Ba cheart duit dul i
dteagmháil le d'údarás áitiúil le comhairle bhreise a fháil.</p>

<p>Nuair a bhíonn an tobar druileálta agat, ba cheart duit é a shéalú i
gcoinne truaillithe agus a chinntiú go bhfuil sé dífhabhtaithe. Tar éis
cúpla lá, ba cheart duit sampla den uisce dífhabhtaithe ón tobar a sheoladh
chuig an Feidhmeannacht na Seirbhíse Sláinte (FSS) lena thástáil an
mbaineann sé na caighdeáin óil amach nó nach mbaineann. Má fhaigheann tú
amach go ndearnadh an soláthar uisce a thruailliú trí fhaillí a dhéanamh,
ba cheart duit dul i dteagmháil leis an údarás áitiúil. Féadfaidh an
t-údarás áitiúil iad siúd atá freagrach a ionchúiseamh faoin <a href="http://www.irishstatutebook.ie/1977/en/act/pub/0001/index.html">Acht
Rialtais Áitiúil (Truailliú Uisce), 1977</a>.</p>

<h3>Cónaidhm Náisiúnta na nGrúpscéimeanna Uisce</h3>

<p>Comhlachas comhoibríoch atá i gCónaidhm Náisiúnta na nGrúpscéimeanna
Uisce, a bunaíodh le hionadaíocht a dhéanamh do leas ball de
ghrúpscéimeanna uisce. Ina theannta sin, cuireann siad seirbhísí
comhairleacha, oiliúna, forbartha agus seirbhísí nach iad ar fáil do bhaill
den scéim.</p>
<br></div>

<div class="topic base_rules">
<h2 class="topic base_rules_title" id="l272dc">Caomhnú uisce </h2>

<p>Déanann an tAcht um Sheirbhísí Uisce, 2007, foráil maidir le huisce a
chaomhnú nuair a bhíonn sceitheadh ann de bharr píopaí nó trealamh nar
deisíodh, nó nuair a bhíonn cur amú nó ídiú iomarcach mar thoradh ar
dhrochbhainistíocht.</p>

<p>Bíonn feidhm ag <a href="http://www.environ.ie/en/Legislation/Environment/Water/FileDownLoad,19123,en.pdf">Rialacháin
a rinneadh faoin Acht (pdf)</a> freisin le srianta uisce i dtráthanna nuair a
bhítear ar an ngannchuid i dtaobh uisce de. Is féidir le húdarás áitiúil
a ordú chun úsáid soláthairtí uisce a stopadh nó a shrianadh do na
cuspóirí a leanas:</p>
<ul><li>Gairdíní, páirceanna áineasa nó páirceanna spóirt a uisciú</li>
  <li>Gluaisteáin agus leantóirí a ní (lena n-áirítear áiseanna niteora
    gluaisteán tráchtála)</li>
  <li>Linnte snámha, linnte agus lochanna a líonadh nó a athlíonadh</li>
  <li>Barra a uisciú nó a spraeáil.</li>
</ul><p>Is cion é a bhfuil pionóis ag gabháil leis mura gcloíonn tú le hordú
caomhnaithe uisce.<br></p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<h3>Scéim Deontais Soláthar Aonair</h3>

<p>Faoin scéim seo, más breis agus 7 mbliana d’aois do theach agus mura
bhfuil sé nasctha le scéim phoiblí nó le grúpscéim, d’fhéadfá bheith
i dteideal deontas a fháil (faoi réir roinnt coinníollacha). Is fiú a
mhéid agus €2,031.58 (nó 75% de chostas na hoibre, pé ceann is lú) an
deontas agus ní mór é a úsáid le soláthar nua uisce a chur ar fáil nó
chun ceann atá ann cheana a uasghrádú. Ní cheadófar ach deontas amháin in
aghaidh an teaghlaigh in aon tréimhse amháin 10 mbliana. D’fhonn cáiliú
don deontas, ní mór go gcosnóidh an obair a bheartaítear breis agus €635.
Tabharfaidh an t-údarás áitiúil faoi imscrúdú sula dtosaítear le haon
obair.</p>

<p>Is é an saghas oibre a bheadh incháilithe don deontas tobar nua a
dhruileáil nó soláthar pluiméireachta bunriachtanaí nó trealamh
scagtha/dífhabhtaithe uisce.</p>

<p>Chun teacht ar níos mó faisnéise agus ar fhoirmeacha iarratais, déan
iarratas ar d’údarás áitiúil.</p>

<h3>Grúpscéim Uisce</h3>

<p>Tá <strong>deontais</strong> ar fail ón údarás áitiúil má thagann 2
theaghlach nó níos mó le chéile le córas uisce a sholáthar dá dtithe
agus dá bhfeirmeacha sa chás nárbh ann d’aon chórais roimhe sin. Ní mór
do choiste a dhéanann ionadaíocht do bhaill na scéime an scéim a bheartú
agus ní mór dóibh ceadú an údaráis áitiúil a fháil. Braitheann an
méid deontais atá iníoctha ar cá bhfuil an scéim lonnaithe. Seiceáil le
d’údarás áitiúil chun sonraí a fháil faoi do cheantar. Go ginearálta,
cuimseoidh deontas 85% den chostas, le teorainn €6,475 do gach teach sa
scéim. Ní mór do bhaill an ghrúpa íoc as fuílleach an chostais, ach is
féidir na costais a choimeád íseal más féidir leis na baill roinnt den
obair a dhéanamh iad féin.</p>

<p>Ta <strong>fóirdheontas bliantúil</strong> ar fáil do chostais reatha na
grúpscéime uisce. Ní mór don údarás áitiúil é seo a cheadú. Is ionann
méid an fhóirdheontais agus 100% den chaiteachas incháilithe a mhéid leis
na teorainneacha a leanas:</p>
<ul><li>€70 do gach teach ag a bhfuil soláthar ó fhoinse den údarás
    áitiúil (príomhphíopaí poiblí)</li>
  <li>€140 do gach teach ag a bhfuil soláthar ó fhoinse phríobháideach
    (ar nós tobar príobháideach)</li>
  <li>Sa chás gur sholáthair grúpscéim a n-ionad féin cóireála faoi
    chonradh um Sheirbhísí Uisce a Dhearadh, a Thógáil agus a Oibriú
    (DTO), íocfar fóirdheontas nua le híoc as costas iomlán táirgthe uisce
    chóireáilte le haghaidh úsáid tí.</li>
</ul><p>Déanfar na nósanna imeachta seo a nuashonrú nuair a bheidh <a href="http://www.oireachtas.ie/documents/bills28/acts/2007/a3007.pdf">an tAcht
um Sheirbhísí Uisce, 2007 (pdf)</a> curtha i bhfeidhm go hiomlán.</p>

<h3>Táillí nua uisce a bheartaítear</h3>

<p>Tá coinne leis go dtabharfar isteach córas nua méadraithe uisce do thithe
go luath, agus go mbunófar táillí uisce ar an méid uisce a úsáidtear os
cionn liúntas saor in aisce.<br></p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Is féidir leat teacht ar fhoirmeacha deontais agus ar fhaisnéis faoi
sholáthar uisce ar <a href="http://www.environ.ie/en/LocalGovernment/LocalGovernmentAdministration/LocalAuthorities/">láithreán
gréasáin d’údaráis áitiúil</a>. Tá tuilleadh faisnéise faoi
sholáthairtí, táillí agus deontais uisce ar fáil ón Rannóg Séirbhísí
Uisce de d’údarás áitiúil.<br></p>
</div>
<div class="topic base_wheretoapply">
<h2 class="topic base_wheretoapply_title" id="le7da9">Cá háit d dhéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Cónaidhm Náisiúnta na nGrúipscéimeanna Uisce</h3>
<p>
  

  
  24 Seanchearnóg na Croise<br>Muineacháin<br>Éire
  <br>
  
</p>
<p>
  

  
  <strong>Teil:</strong>+353 (0)47 72766
  <br>
  

  

  
  <strong>Facs:</strong>+353 (0)47 72788
  <br> 
  

  
  <strong>Láithreán Gréasáin:</strong> <a href="http://www.nfgws.ie">http://www.nfgws.ie</a>
  <br>
  

  

  

  
  <strong>R-phost:</strong> <a href="mailto:sean@nfgws.iol.ie">sean@nfgws.iol.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>An Roinn Tithíochta, Pleanála, Pobail agus Rialtais Áitiúil</h3>
<p>
  

  
  Teach an Chustaim<br>Baile Átha Cliath 1<br>D01 W6X0<br>Éire
  <br>
  
</p>
<p>
  

  
  <strong>Teil:</strong>(01) 888 2000
  <br>
  

  
  <strong>Lóghlao:</strong>1890 202 021
  <br>
  

  

  
  <strong>Láithreán Gréasáin:</strong> <a href="http://www.housing.gov.ie/">http://www.housing.gov.ie/</a>
  <br>
  

  

  
  <strong>Contact Form:</strong> <a href="http://www.housing.gov.ie/customer-service-feedback-form">http://www.housing.gov.ie/customer-service-feedback-form</a>
  <br>
  

  
  <strong>R-phost:</strong> <a href="mailto:qcsofficer@housing.gov.ie">qcsofficer@housing.gov.ie</a>
  <br>
  
</p>
</div></div>

</div>
</div>
</html>
