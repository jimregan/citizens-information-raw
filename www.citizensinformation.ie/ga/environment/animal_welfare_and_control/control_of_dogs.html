<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Rialú madraí
</title>
    
    <meta name="description" content="Pléann an doiciméad seo na rialacha agus na rialacháin a bhaineann le h-úinéireacht madraí.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Rialú madraí</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l27d15">Rátaí</a></li><li><a href="#lf3c9d">Tuilleadh eolais</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Faoin <a href="http://www.acts.ie/ga.act.1986.0032.1.html">Acht um Rialú
Madraí 1986</a> arna leasadh ag an <a href="http://www.irishstatutebook.ie/1992/en/act/pub/0013/index.html">Acht um
Rialú Madraí (Leasú) 1992</a>, tá sé de dhualgas ar na húdaráis
áitiúla smacht a choinneáil ar mhadraí. Tá an chumhacht ag na húdaráis
áitiúla maoir mhadraí a cheapadh, dídean mhadraí a sholáthar, madraí a
ghabháil, fíneáil a dhéanamh ar an spota agus an dlí a chur ar
úinéirí.</p>

<p>Is féidir leis na húdaráis áitiúla dul isteach i gcomhaontú lena
chéile le maoir mhadraí agus dídean mhadraí a sholáthar. Is féidir leo
freisin dul isteach i gcomhaontú le dreamanna ar nós <a href="http://www.ispca.ie/">Cumann na hÉireann um Chosaint Ainmhithe
(ISPCA)</a> nó, le cead ón Aire Tithíochta, Pleanála, Pobal agus Rialtais
Áitiúil, dul i mbun comhaontaithe le haon duine nó aon eagraíocht a
bhaineann le leas ainmhithe leis na seirbhísí seo a sholáthar.</p>

<p>Tá tú freagrach as aon ghortú nó damáiste ar bith a dhéanann do mhadra
do dhaoine nó do stoc. </p>

<p>Is féidir bac a chur ort madra a choinneáil más rud é gur chúisíodh
tú ar thurcántacht ar mhadra faoi na <a href="http://www.acts.ie/ga.act.1965.0010.1.html">hAchtanna um Chosaint
Ainmhithe 1911 agus 1965</a>.</p>

<p>Tugadh córas nua isteach i 2015 le madraí a mhicrishliseadh go
h-éigeantach - féach 'Aitheantas madra' thíos.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Ceadúnais mhadraí</h3>

<p>Caithfidh tú a bheith os cionn 16 bliana d'aois le ceadúnas madra a
fháil. Is coir atá ann má tá madra agat, mura bhfuil ceadúnas agat. Is gá
do gach madra os cionn 4 mhí d'aois ceadúnas a bheith aige. Ní gá do
choileáin faoi bhun 4 mhí ceadúnas a bheith acu, ach nuair fágann siad a
máthair, is gá dóibh ceadúnas. Caithfidh an madra a bheith i gcuideachta
agus a bheith faoi smacht éifeachtach duine éigin freagrach má tá an madra
taobh amuigh den teach nó áitreabh nó taobh amuigh de theach nó áitreabh
an duine atá i bhfeighil ar an ainmhí. Is féidir leis an maor madra fianaise
a iarraidh ort le taispeáint go bhfuil ceadúnas madra agat agus muna
ndéanann tú sin is féidir tú a fhíneáil ar an spota. Muna n-íocann tú
an fhíneáil seo laistigh den tréimhse atá leagtha síos, is féidir leis an
údarás áitiúil tú a chúisiú.</p>

<p>Ní gá ceadúnas do mhadraí treorach do dhaoine atá dall; do mhadraí
atá i seilbh ag údarás áitiúil, ag Cumann na hÉireann um Chosaint
Ainmhithe nó ag na Gardaí; ná d'aon mhadra iompórtáilte sa Stát ar feadh
níos lú ná 30 lá.</p>

<p>Is féidir gnáthcheadúnas bliantúil a fháil ag oifigí poist áitiúla.
Eisíonn na h-údaráis áitiúla ceadúnais ghinearálta madra. Téann an
t-airgead ó cheadúnais mhadra ar aghaidh chun seirbhísí smachta madraí a
mhaoiniú.</p>

<p>Chuir an <a href="http://www.irishstatutebook.ie/2010/en/act/pub/0029/print.html#sec24">tAcht
um Bunachais Pórúcháin Madraí 2010</a> ceadúnas 'saolré an mhadra' ar
bun. Eisíonn na h-údaráis áitiúla na ceadúnais seo. </p>

<h3>Aitheantas madra</h3>

<p>Caithfidh madraí coiléar buan a chaitheamh le ainm agus seoladh an
úinéara scríofa air nó is féidir é a bheith ar phláta, ar shuaitheantas
nó ar dhiosc. Muna bhfuil aitheantas de chineál éigin agat ar do mhadra is
féidir leis an maor madra tú a fhíneáil ar an spota. Muna n-íocann tú an
fhíneáil seo laistigh den thréimhse atá leagtha síos, is féidir tú a
chúisiú.</p>

<p>Faoi na <a href="http://www.irishstatutebook.ie/eli/2015/si/63/made/en/print">Rialacháin
um Micrishliseadh Madraí 2015</a>, tugadh córas nua isteach le madraí a
mhicrishliseadh go h-éigeantach.</p>
<ul><li>Caitear gach hóga a rugadh ó 1 Meitheamh 2015 i leith a mhicrishliseadh
    agus a chlárú ar <a href="http://www.agriculture.gov.ie/media/migration/animalhealthwelfare/dogmicrochipping/Microchippingdatabases210416.pdf">bhunachar
    sonraí atá údaraithe (pdf)</a></li>
  <li>Ó 31 Márta 2016, tá na Rialacháin i nbhfeidhm i leith ghach madra</li>
  <li>Má tá do mhadra micrishliste cheana féin, tá ort anois é a chlárú
    freisin</li>
</ul><p>Faigh tuilleadh eolais sa <a href="http://www.agriculture.gov.ie/press/pressreleases/2016/march/title,95964,en.html">phreasráiteas</a>
seo agus sna <a href="https://www.agriculture.gov.ie/media/migration/animalhealthwelfare/dogmicrochipping/FAQdogmicrochipping040516.pdf">Ceisteanna
Coitianta (pdf)</a>.</p>

<h3>Madraí ar seachrán</h3>

<p>'Sé an rud atá i gceist le madraí seachráin, na madraí atá in áit
phoiblí agus nach bhfuil an t-úinéir nó duine éigin freagrach ina
gcuideachta. Glactar leis go bhfuil madraí ar seachrán muna bhfuil siad faoi
smacht ceart. Muna bhfuil do mhadra faoi smacht ceart, d’fhéadfadh fíneáil
ar an spota a fháil. Is féidir leis an maor madraí agus na Gardaí, madraí
atá ar seachrán a ghabháil agus iad a thabhairt go dtí an póna madraí
áitiúil. Is féidir na madraí seo a chur síos nó fáil réidh leo muna
dtagann a n-úinéirí a n-iarraidh laistigh de thréimhse 5 lá. Má tá madra
agat atá ar strae nó caillte, ba cheart duit teagmháil a dhéanamh leis an
bpóna madraí áitiúil chun seiceáil a dhéanamh ar ghabháladh é. Sula
mbaillíonn tú an madra, beidh ort táille athéilimh a íoc agus ceadúnas
madra reatha a sholáthar. Muna bhfuil ceadúnas madra reatha agat caithfidh
tú ceann a cheannacht in oifig an phoist áitiúil sula mbaillíonn tú an
madra.</p>

<h3>Madraí nach dteastaíonn</h3>

<p>Ba cheart iad a thabhairt go dtí an póna madraí. Gearrann pónaí
áirithe táille as madra a ghlacadh - fiafraigh den phóna mar gheall ar seo.
Tá sé de chumhacht ag an údarás áitiúil madraí a thógáil isteach agus
iad a mharú nó fáil réidh leo muna bhfaightear áit fhóirstineach
dóibh.</p>

<h3>Maoir mhadraí</h3>

<p>Tá an chumhacht ag an maor madraí ainm agus seoladh a iarraidh ar an té
atá in amhras maidir le coir faoin Acht um Rialú Madraí. Tá an chumhacht
acu madra a ghabháil agus é a choinneáil agus tá sé de chead acu dul
isteach in aon áitreabh seachas áit chónaithe chun madra a ghabháil nó a
thógáil. Tá tú ciontach ar choir agus is féidir leis na Gardaí tú a
ghabháil má chuireann tú bac ar an maor madraí agus é nó í i mbun a
gcuid oibre nó má dhiúltaíonn tú d' ainm agus do sheoladh a thabhairt nó
ainm agus seoladh bréagach a thabhairt.</p>

<h3>Fodhlíthe</h3>

<p>Tá go leor dlíthe curtha i bhfeidhm ag na húdaráis áitiúla a
léiríonn na ceantair ina gcaithfear madraí a choinneáil ar iall nó na
ceantair a bhfuil cosc iomlán ar mhadraí. Beidh d'údarás áitiúil in ann
tú a chur ar an eolas maidir leis na fodhlíthe atá i bhfeidhm i do cheantar.
Má bhristear na fodhlíthe maidir le madraí i do cheantar, 'sé an toradh a
bheidh air ná fíneáil ar chiontú achomaire.</p>

<h3>Fearadh madraí</h3>

<p>Faoi <a href="http://www.irishstatutebook.ie/1997/en/act/pub/0012/sec0022.html#zza12y1997s22">Alt
22 don Acht Truailliú Brúscair 1997</a> is coir atá ann cead a ligean do
mhadra faoi do smacht áit phoiblí a shalú. Ciallaíonn sé seo de réir
dlí, go bhfuil sé suas ag an úinéir nó an duine atá i bhfeighil ar an
mhadra an fearadh a ghlanadh ar bealach atá cóir ó thaobh na sláintíochta
de. Is féidir leat gearán a dhéanamh chuig an gCúirt Dúiche in aghaidh an
úinéara nó duine atá i bhfeighil ar an mhadra a thugann cead do mhadra áit
phoiblí a shalú agus nach dtógann freagracht as gníomhaíochtaí an mhadra.
Caithfidh tú an t-úinéir a chur ar an eolas maidir leis an ghníomhaíocht
atá i gceist agat tré foirm iarratais speisialta a líonadh isteach. Léigh
tuilleadh faoi <a href="../environmental_protection/litter_law.html">na
dlithe brúscair</a>.</p>

<h3>Madraí ag tafann</h3>

<p>Is coir é nuair atá madra ag tafann an-iomarca agus é ina ábhar núis.
B’fhéidir go mbeidh tú in ann na fadhbanna sin a réiteach trí chaint le
húinéir an mhadra.</p>

<p>Mura bhfaigheann tú freagairt shásúil, féadfaidh tú gearán a dhéanamh
leis an gCúirt Dúiche agus éisteacht a lorg. Nuair a bhíonn dáta cúirte
agat, ní mór duit úinéir an mhadra a chur ar an eolas faoi do ghearán
tríd an bhfoirm a úsáid a fhorordaítear don chuspóir seo faoi <a href="http://www.irishstatutebook.ie/1986/en/act/pub/0032/sec0025.html#sec25">Alt
25 den Acht um Rialú Madraí, 1986</a>. Tá fáil ar na foirmeacha seo ó na
Cúirteanna Dúiche agus ó <a href="http://www.environ.ie/en/LocalGovernment/LocalGovernmentAdministration/LocalAuthorities/">údaráis
áitiúla</a>.</p>

<p>Féadfaidh an chúirt ordú a dhéanamh a cheanglaíonn ar áititheoir an
áitribh ina gcoimeádtar an madra chun deireadh a chur leis an núis trí
mhadra a rialú go cuí. Féadfaidh an chúirt líon na madraí is féidir a
choimeád ar áitreabh a theorannú nó a ordú go dtugtar madra do mhaor
madraí go ndéileálfar leis an madra mar mhadra gan iarraidh.</p>

<h3>Madraí cosanta</h3>

<p>Caithfidh duine éigin a bheith in éineacht le madra cosanta nó é a
choinneáil sabháilte sa dóigh is nach féidir leis a bheith ag siúl thart
saor nó nár féidir leis éalú, má tá sé in áit neamh-chónaithe.
Caithfear fógra a chrochadh ar an bhealach isteach leis an phobal a chur ar an
eolas go bhfuil madra cosanta ar an láthair.</p>

<p>Caithfidh an madra cosanta coiléar a chaitheamh ag tabhairt ainm agus
seoladh an úinéara. Caithfidh an madra ionchlannán leictreonach a bheith ar
a chorp le marc aitheantais buan air a tugadh don mhadra ón ISPCA. Caithfidh
an ionchlannán a bheith sáite sa mhadra faoi chúram dochtúir tréadliachta
atá glactha leis ag an ISPCA. Tá úinéir an mhadra freagrach as na costais a
bhaineann leis an ionchlannán.</p>

<p>Má tá conchróite le níos mó na 5 mhadra cosanta agus iad níos mó ná
4 mhí d'aois, caithfear iad a chlárú leis an údarás áitiúil. Tá
rialacha sonraithe maidir coimeád madraí cosanta. Léigh tuilleadh faoi na
rialacha seo sna <a href="http://www.irishstatutebook.ie/1989/en/si/0329.html">Rialacháin faoin
Acht um Rialú Madraí 1986 (Madra Cosanta) 1989.</a></p>

<h3>Rialacha maidir le cineálacha póir madraí</h3>

<p>Cuireann <a href="http://www.irishstatutebook.ie/1998/en/si/0442.html">Rialacháin um
Rialú Madraí 1998</a> rialacha sa bhreis maidir le cineálacha póir madraí
seo a leanas (agus tréithchineál/traspóradh).</p>
<ul><li>American Pit Bull Terrier </li>
  <li>English Bull Terrier </li>
  <li>Staffordshire Bull Terrier </li>
  <li>Bull Mastiff </li>
  <li>Dobermann Pinscher </li>
  <li>German Shepherd (Alsatian) </li>
  <li>Rhodesian Ridgeback </li>
  <li>Rottweiler </li>
  <li>Japanese Akita </li>
  <li>Japanese Tosa </li>
  <li>Bandog </li>
</ul><p>Luann na rialacha:</p>
<ul><li>Go gcaithfear na madraí seo (nó tréithchinéal agus traspóradh
    dóibh) a bheith coinnithe ar iallachta gairid láidir ag duine atá os
    cionn 16 bliana d'aois agus atá in ann smacht a choinneáil orthu. </li>
  <li>Caithfear soc béil a chur ar na madraí ( nó tréithchinéal agus
    traspóradh dóibh) nuair atá siad in áit phoiblí </li>
  <li>Caithfidh na madraí seo (nó tréithchinéal agus tras-póradh dóibh)
    coiléar a chaitheamh an t-am ar fad le ainm agus seoladh an úinéara.
  </li>
</ul><p>Ní bhaineann na rialacha seo le madraí a úsaideann na Gardaí, Gardaí
Calafoirt Bhaile Átha Cliath, Gardaí ar Aerfort Stáit agus foirne tarrthála
bona fide agus iad i nbun gníomhaíochta sábháltachta. Ní bhaineann na
rialacha maidir le soc béil leis na madraí treorach a bhíonn ag an dream
atá dall.</p>

<h3>Pionóis</h3>

<p>Tá cumhacht ag údaráis áitiúla fodhlíthe maidir le rialú a thabhairt
isteach. Is treoir iad ná pionóis liosaithe thíos. D’fhéadfadh an
fineálacha i do cheantar bheith níos airde.</p>

<table><tbody><tr><td colspan="1" rowspan="1">Coir</td>
      <td colspan="1" rowspan="1">Fíneáil</td>
      <td colspan="1" rowspan="1">Pionós</td>
    </tr><tr><td colspan="1" rowspan="1">Gan ceadúnas madra</td>
      <td colspan="1" rowspan="1">Fíneáil ar an spota: €100 agus é
        iníoctha leis an údarás áitiúil </td>
      <td colspan="1" rowspan="1">Muna n-íocann tú an fhíneáil ar an spota
        is féidir tú a chúisiú sa Chúirt Dúiche le uasmhéid fíneála de
        €2,500 agus/nó téarma príosúnachta 3 mhí</td>
    </tr><tr><td colspan="1" rowspan="1">Gan aitheantas ar an madra</td>
      <td colspan="1" rowspan="1">Fíneáil ar an spota: €100 agus é
        iníoctha leis an údarás áitiúil</td>
      <td colspan="1" rowspan="1">Muna n-íocann tú an fhíneáil ar an spota
        is féidir tú a chúisiú sa Chúirt Dúiche le uasmhéid fíneála de
        €2,500 agus/nó téarma príosúnachta 3 mhí</td>
    </tr><tr><td colspan="1" rowspan="1">Madra ar strae</td>
      <td colspan="1" rowspan="1">Tá táille athéilimh de €20 ag an phóna
        madra. Tá costas €8 in aghaidh na h-oíche a chaitheann an madra sa
        phóna</td>
      <td colspan="1" rowspan="1">Faightear réidh leo nó cuirtear síos
        madraí muna dtagann éinne a lorg i ndiaidh 5 lá</td>
    </tr><tr><td colspan="1" rowspan="1">Madraí nach gcoinnítear faoi smacht</td>
      <td colspan="1" rowspan="1">Fíneáil ar an spota €100 iníoctha leis
        an údarás áitiúil</td>
      <td colspan="1" rowspan="1">Muna n-íocann tú an fhíneáil ar an spota
        is féidir tú a chúisiú sa Chúirt Dúiche le uasmhéid fíneála de
        €2,500 agus/nó téarma príosúnachta 3 mhí</td>
    </tr><tr><td colspan="1" rowspan="1">Ag briseadh fodhlíthe ( ag leagaint amach
        amanna gur féidir le madraí a bheith in áit phoiblí gan iall)</td>
      <td colspan="1" rowspan="1">Fíneáil suas go dtí €2,500 má
        chúisítear tú</td>
      <td colspan="1" rowspan="1"></td>
    </tr><tr><td colspan="1" rowspan="1">Madra ag salú in áit phoiblí </td>
      <td colspan="1" rowspan="1">Muna bhfaigheann úinéirí nó an duine atá
        i bhfeighil an madra réitigh don bhfearadh ar bealach atá freagrach
        is féidir leis / léi a bheith fíneáilte ar an spota €150. </td>
      <td colspan="1" rowspan="1">Muna n-íocann tú an fhíneáil ar an spota
        is féidir tú a chúisiú sa Chúirt Dúiche le uasmhéid fíneála de
        €3,000 agus €600 sa lá do chiontí leanúnach.</td>
    </tr></tbody></table></div>
<div class="topic base_rates">
<h2 class="topic base_rates_title" id="l27d15">Rátaí</h2>

<p>Cosnaíonn ceadúnas madra €20 agus é dlisteanach do thréimhse bliana.
</p>

<p>Cosnaíonn ceadúnas ginearálta madra €400 agus é dlisteanach do
thréimhse bliana. </p>

<p>Cosnaíonn ceadúnas 'saolré an mhadra' €140.</p>
</div>
<div class="topic base_furtherinformation">
<h2 class="topic base_furtherinformation_title" id="lf3c9d">Tuilleadh eolais</h2>

<p>Foilsíonn an Roinn Tithíochta, Pleanála, Pobail agus Rialtais Áitiúil
<a href="http://www.environ.ie/en/LocalGovernment/DogControl">faisnéis
mhionsonraithe ar a láithreán gréasáin</a>, lena n-áirítear treoirlínte
faoin Acht um Bunachais Pórúcháin Madraí agus faoi staitisticí ar rialú
madraí. </p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<h3>Chun ceadúnas a fháil</h3>

<p>Is féidir gnáthcheadúnas do mhadra aonair a fháil in <a href="http://www.anpost.ie/AnPost/at+your+local+Post+Office.htm">oifig an
phoist</a>. </p>

<p>Má tá ceadúnas ginearálta madra nó ceadúnas 'saolré an mhadra' uait,
<a href="http://www.environ.ie/en/LocalGovernment/LocalGovernmentAdministration/LocalAuthorities/">iarr
ar an údarás áitiúil</a>. </p>

<h3>Chun do mhadra a mhicrishliseadh agus a chlárú</h3>

<p>Déan teagmháil le do thréidlia nó le <a href="http://www.agriculture.gov.ie/media/migration/animalhealthwelfare/dogmicrochipping/Microchippingdatabases210416.pdf">bunachar
sonraí atá údaraithe (pdf)</a>.</p>

<div class="inlinesio">
<p>
</p><div>
<h3>Cumann na hÉireann um Chosaint Ainmhithe</h3>
<p>
  

  
  An Lárionad Ainmhithe Náisiúnta<br>Lóiste Derrylogher<br>Caonach<br>Co. Longfort<br>Éire
  <br>
  
</p>
<p>
  

  
  <strong>Teil:</strong>+353 (0)43 332 5035
  <br>
  

  

  
  <strong>Facs:</strong>+353 (0)43 332 5024
  <br> 
  

  
  <strong>Láithreán Gréasáin:</strong> <a href="http://www.ispca.ie/">http://www.ispca.ie/</a>
  <br>
  

  

  

  
  <strong>R-phost:</strong> <a href="mailto:info@ispca.ie">info@ispca.ie</a>
  <br>
  
</p>
</div></div>
<br></div>
</div>
</html>
