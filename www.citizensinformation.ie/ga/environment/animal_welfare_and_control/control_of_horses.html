<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Sainaithint agus rialú capall
</title>
    
    <meta name="description" content="Caithfidh gach capall, capaillín agus asal pas a bheith acu agus caithfidh siad a bheith cláraithe agus micrishliste. Chomh maith leis sin, i limistéir shonraithe rialaithe údaráis áitiúil, teastaíonn ceadúnas uait chun capall a choimeád.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Sainaithint agus rialú capall</h1>
	
<ul class="anchorlinks"><li><a href="#lc66f4">Réamhrá</a></li><li><a href="#le9d0e">Sainaithint capaill</a></li><li><a href="#l27d15">Rátaí</a></li><li><a href="#leaf83">Conas iarratas a dhéanamh</a></li><li><a href="#lf3c9d">Tuilleadh eolais</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Má tá úinéireacht agat ar nó má choimeádann tú capall nó a
mhacasamhail d’ainmhí, ní mór é a mhicrishliseadh agus ní mór go
mbíonn cáipéis oifigiúil aitheantais aige, ar a dtugtar <em>pas
capaill</em> – féach ‘Sainaithint capaill’ thíos.</p>

<p>Tá na ceanglais seo le sonrú faoi <a href="http://ec.europa.eu/food/animals/identification/equine/index_en.htm">Rialachán
504/2008 an AE</a> a rinneadh a thrasuí, anuas ar leasuithe a rinneadh ní ba
dhéanaí, isteach i ndlí na hÉireann. Baineann siad le gach ball
d’eachainmhithe, capaillíní, asail agus crosálaigh, ar a dtugtar go
hoifigiúil <em>ainmhithe eachaí</em> ach dá dtagraítear anseo, ar mhaithe
le soiléireacht, mar chapaill.</p>

<p>Chomh maith leis sin, má choimeádann tú capall i <em>limistéar
rialaithe</em> atá ainmnithe faoin <a href="http://www.irishstatutebook.ie/1996/en/act/pub/0037/index.html">Acht um
Rialú Capall, 1996</a>, ní mór go bhfuil ceadúnas capaill agat dó –
féach ‘Rialú capall’ thíos.</p>

<p>Tá tú faoi dhliteanas as aon ghortú nó díobháil a dhéanann do chapall
do dhaoine eile nó do mhaoin.</p>
</div>
<div class="topic base_rules">
<h2 class="topic base_rules_title" id="le9d0e">Sainaithint capaill</h2>

<p>Baineann 3 chuid leis an gcóras sainaitheanta do chapaill:</p>
<ul><li>Pas eachaí (capaill), atá bailí ar feadh shaolré an chapaill</li>
  <li>Ionchlannú micrishlise, a cheanglaíonn an t-ainmhí leis an bpas</li>
  <li>Uimhir Shaoil Uathúil Eachaí (USUE)</li>
</ul><h3>Pasanna</h3>

<p>D’fhaomh an tAire Talmhaíochta, Bia agus Mara roinnt eagraíochtaí ar
mhaithe le cáipéisí aitheantais a eisiúint do chapaill agus bunachair
fhaofa a choimeád. Foilsítear <a href="https://www.agriculture.gov.ie/media/migration/farmingsectors/horses/equineregistrationandpassports/ApprovalIssueEquineIdentificationDocs050916.docx">liosta
de na comhlachtaí eisiúna seo</a> ar láithreán gréasáin na Roinne.</p>

<p>Anuas ar chruthú aitheantas ainmhí a chumasú, cuimsítear sa phas
dearbhú maidir le cé acu an mbeartaítear nó nach mbeartaítear an capall le
haghaidh tomhaltais ag daoine. Ní mór an dearbhú seo a shíniú má tá
saghsanna áirithe de chógas á dtabhairt don chapall, a fhágann go bhfuil
sé neamhoiriúnach don bhiashlabhra daonna. Féadfaidh an t-úinéir a roghnú
chun an dearbhú seo a shíniú go deonach.</p>

<p>Ní mór go bhfuil pas ag aon chapall a shaolaítear é sa Stát roimh an 31
Nollaig i mbliain na breithe, nó laistigh de 6 mhí i ndiaidh dháta na
breithe, pé dáta is déanaí. Ní mór go bhfuil pas ag capall a shaolaítear
i mBealtaine, mar shampla, faoin 31 Nollaig an bhliain sin. Ní mór go bhfuil
pas ag capall a shaolaítear i nDeireadh Fómhair laistigh de 6 mhí – faoi
Aibreán na bliana ina dhiaidh sin.</p>

<p>Go ginearálta, má fhágann searrach an gabháltas inar rugadh é, ní mór
é a mhicrishliseadh ar dtús (féach thíos) agus pas a eisiúint dó. Má tá
an searrach faoi bhun 6 mhí d’aois, áfach, mura bhfuil sé scoite go fóill
agus má tá a mháthair nó a láir altrama ina chuideachta, ní theastaíonn
pas uaidh.</p>

<p>Ní mór go ngabhann pas bailí le haon chapall a iompórtáiltear isteach
sa Stát ó stát eile san AE. B’fhéidir go bhfuil pas cheana féin, chomh
maith leis sin, ag capall a iompórtáiltear ó áit lasmuigh den AE. Ní mór
duit pas eachtrach an chapaill a chlárú leis an gcomhlacht cuí eisiúna
Éireannach laistigh de 30 lá.</p>

<p>Má tá an capall á iompórtáil ó áit lasmuigh den AE agus mura bhfuil
pas aige, ní mór duit iarratas a dhéanamh ar an gcomhlacht cuí eisiúna
Éireannach ar phas laistigh de 30 lá.</p>

<p>Ní mór go ngabhann an pas leis an gcapall pé uair a bhogtar é, cé acu
taobh istigh den Stát nó go dtí áit éigin eile. Sa mhullach air sin, faoi
<a href="http://www.irishstatutebook.ie/eli/2016/si/201/made/en/pdf">na
Rialacháin um Eachainmhithe (Athrú Úinéireachta), 2016 (pdf)</a>, nuair a
athraíonn capall úinéireacht, ní mór an pas a thabhairt don úinéir nua
agus ní mór dó/di an t-athrú úinéireachta a chlárú leis an gcomhlacht
cuí eisiúna.</p>

<p>Nuair a fhaigheann capall bás, ba cheart duit a phas a thabhairt ar ais
chuig an gcomhlacht eisiúna ionas gur féidir a shonraí ar an mbunachar
sonraí a nuashonrú. Má rinneadh an capall a mharú, breacfaidh an t-ionad
maraithe seo thíos ar an bpas, a sheolfar ar ais chuig an gcomhlacht eisiúna
ar deireadh thiar.</p>

<h3>Micrishliseadh agus uimhriú</h3>

<p>Go ginearálta, caithfidh gach capall a bheith micrishliste. Ní gá
micrishlis a ionsá in aon chapall a raibh pas aige cheana féin an 1 Iúil
2009, áfach.</p>

<p>Soláthraíonn na comhlachtaí eisiúna pas na micrishliseanna, nach mór do
chleachtóir tréidliachta (tréidlia) a ionchlannú. Tá an fhaisnéis ar an
micrishlis ceangailte le pas an chapaill agus leis na sonraí atá cláraithe
ar bhunachar sonraí an chomhlachta eisiúna.</p>

<p>Sonraítear Uimhir Shaoil Uathúil Eachaí (USUE) an chapaill ar a phas agus
sainaithníonn sí é leis an gcomhlacht eisiúna.</p>

<h3>Rialú Capall</h3>

<p>Ceadaítear san <a href="http://www.irishstatutebook.ie/1996/en/act/pub/0037/index.html">Acht um
Rialú Capall, 1996</a> d’údaráis áitiúla chun fodhlíthe a thabhairt
isteach a ainmníonn roinnt limistéar mar <em>limistéir rialaithe</em> do
chapaill. (Cuimsíonn an téarma “capall” faoin Acht capaill, asail agus
miúileanna.) Nuair atá na fodhlíthe siúd á ndéanamh ag an údarás
áitiúil, ní mór dó nósanna imeachta áirithe a leanúint, ina measc
sonraí a thabhairt ar na limistéir bheartaithe rialaithe i nuachtáin
áitiúla.</p>

<p>Má tá tú i do chónaí i limistéar ainmnithe rialaithe, teastaíonn
ceadúnas uait chun capall a bheith agat. Is gnách go maireann ceadúnas ar
feadh bliana. Coimeádann an t-údarás áitiúil clár atá ar fáil go
poiblí ar gach ceadúnas a eisíodh.</p>

<p>Nuair a dhéantar iarratas ar cheadúnas, ní mór duit a shásamh don
údarás áitiúil gur duine oiriúnach thú chun capall a choimeád agus go
ndéanfar an capall a chothabháil agus a choimeád i stábla, faoi mar is
cuí. Más le daoine faoi bhun 16 bliana d’aois capall, meastar gurb ionann
ceann an teaghlaigh ina gcónaíonn siad agus an t-úinéir, mar gheall nach
féidir capaill a dhíol le duine ar bith faoi 16 bliana d’aois.</p>

<p>Ní mór do dhuine ar bith a cheadaítear chun capall a bheith acu in áit
phoiblí a chinntiú go bhfuil srian á chaitheamh aige agus go bhfuil sé faoi
smacht leordhóthanach. Tá sé in aghaidh an dlí ligean do chapall innilt,
beathú, bheith ar strae nó fanacht in áit phoiblí gan toiliú an údaráis
áitiúil a bheith faighte agat.</p>

<p>Más mian leat do chapall a mharcaíocht ar bhóthar poiblí, féadfaidh tú
amhlaidh a dhéanamh a fhad agus go bhfuil ceadúnas ag an gcapall, go bhfuil
srian ar an gcapall agus go bhfuil sé faoi smacht ag duine atá os cionn 16
bliana d’aois.</p>

<h3>Cigireacht agus cionta</h3>

<p>Féadfaidh na Gardaí nó an fhoireann a údaraíonn an t-údarás áitiúil
an cinneadh a dhéanamh chun cigireacht a dhéanamh ar do chapall agus
caithfidh tú ligean dóibh é seo a dhéanamh. Féadfaidh siad iarraidh ort
chun fianaise a sholáthar i leith ceadúnas capaill. Tá cumhachtaí sách
fairsinge cuardaigh agus gabhála acu má bhíonn siad in amhras faoi
chruálacht i leith capall.</p>

<p>Sonraítear sa reachtaíocht roinnt cionta, ina measc teip ar chapall a
bhaint ó áit phoiblí nó ó limistéar rialaithe agus úsáid bhaolach a
bhaint as capall. Féadtar thú a ghabháil gan bharántas i ngeall ar
thromlach na gcionta seo. Má chiontaítear thú, féadtar fíneáil a
ghearradh ort nó thú a phríosúnú (nó an dá rud) agus féadtar thú a
dhícháiliú ó chapall a choimeád ar feadh tréimhse. Féadfaidh an chúirt
an capall a urghabháil agus é a dhiúscairt faoi mar a shíleann siad is
cuí.</p>

<h3>Capaill ar strae</h3>

<p>Anuas ar chapaill neamhcheadúnaithe i limistéir rialaithe, féadtar
capaill ar strae nó neamh-inaitheanta nó capaill atá ina gcúis le núis nó
a chruthaíonn baol, a urghabháil, a choinneáil agus nó a mhilleadh. Má
thángthas ar do chapall i mbun fánaíochta 3 huaire laistigh de thréimhse 12
mhí, féadtar é a urghabháil agus ní thabharfar ar ais duit é.</p>
</div>
<div class="topic base_rates">
<h2 class="topic base_rates_title" id="l27d15">Rátaí</h2>

<p>D’fhonn go ndéanfar capall a chlárú, a mhicrishliseadh agus a eisiúint
le pas, beidh ort táillí a íoc leis an gcomhlacht faofa eisiúna pas agus
leis an tréidlia a dhéanann an mhicrishlis a ionchlannú. Chomh maith leis
sin, d’fhéadfadh costais bhreise a bheith i gceist ar thástáil DNA etc.</p>

<p>Seiceáil láithreán gréasáin d’údaráis áitiúil chun teacht ar
shonraí faoina athruithe ar cheadúnais chapaill agus chun capall urghafa a
athéileamh.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Chun socruithe a dhéanamh go ndéanfar do chapall a chlárú, a
mhicrishliseadh agus a eisiúint le pas, déan teagmháil leis an <a href="https://www.agriculture.gov.ie/media/migration/farmingsectors/horses/equineregistrationandpassports/ApprovalIssueEquineIdentificationDocs050916.docx">gcomhlacht
faofa eisiúna pas</a>.</p>

<p>Chun iarratas a dhéanamh ar cheadúnas capaill, déan teagmháil le d’<a href="http://www.environ.ie/en/LocalGovernment/LocalGovernmentAdministration/LocalAuthorities/">údarás
áitiúil</a>.</p>
</div>
<div class="topic base_wheretoapply">
<h2 class="topic base_wheretoapply_title" id="lf3c9d">Tuilleadh eolais</h2>

<p>D’fhoilsigh an Roinn Talmhaíochta, Bia agus Mara <a href="http://www.agriculture.gov.ie/farmingsectors/horses/equineregistrationandpassports/">faisnéis
ar chlárú agus pasanna capaill</a>, anuas ar <a href="http://www.agriculture.gov.ie/media/migration/farmingsectors/horses/equineregistrationandpassports/IdentificationofHorsesandDonkeys30012014.doc">shraith
ceisteanna coitianta</a>, agus ar <a href="http://www.agriculture.gov.ie/media/migration/farmingsectors/horses/equineregistrationandpassports/EquineIdentificationLeaflet310113.PDF">bhileog
faisnéise (pdf)</a> ar agriculture.gov.ie.</p>

<p>Chun teacht ar bhreis faisnéise faoi chlárú agus pasanna capaill, déan
teagmháil leis an <a href="https://www.agriculture.gov.ie/media/migration/farmingsectors/horses/equineregistrationandpassports/ApprovalIssueEquineIdentificationDocs050916.docx">gcomhlacht
faofa eisiúna</a> nó le Rannóg um Aithint agus Gluaiseacht Ainmhithe na
Roinne ag:</p>
</div>
</div>
</html>
