<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Athrú aeráide
</title>
    
    <meta name="description" content="Cúiseanna agus tionchar an athraithe aeráide agus na bearta atá á nglacadh chun dul i ngleic leis.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Athrú aeráide</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l5e17d">Cúiseanna athrú aeráide</a></li><li><a href="#la6010">Tionchar an athraithe aeráide</a></li><li><a href="#l70abb">Dul i ngleic le hathrú aeráide</a></li><li><a href="#l12d02">Reachtaíocht i leith athrú aeráide
</a></li><li><a href="#l06923">Breis faisnéise</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá comhaontú idirnáisiúnta ann i measc eolaithe agus rialtais go bhfuil
athrú ag teacht ar aeráid an Domhain. Cé gur athraigh an aeráid dhomhanda
go leor uaireanta mar thoradh ar phróisis agus tosca nádúrtha, tá astuithe
<em>gáis cheaptha teasa</em> méadaithe go mór ag gníomhaíochtaí an duine
le dhá chéad bliain anuas, agus tá comhdhéanamh an atmaisféir á athrú
acu agus d’eascair téamh domhanda as seo. Eascraíonn aimsir níos déine
agus níos éagobhsaí as seo – stoirmeacha, tuilte agus triomaigh – mar
aon le creimeadh cósta, agus aimsir níos teo i roinnt codanna den domhan.
Taispeánann taifid mheitéareolaíocha go bhfuil <a href="http://www.climateadaptation.eu/ireland/climate-change/">aeráid na
hÉireann ag athrú ar aon dul le patrúin dhomhanda</a>.</p>

<p>Glacann Éire páirt in iarrachtaí idirnáisiúnta chun athrú aeráide a
chomhrac – féach ‘Dul i ngleic le hathrú aeráide’ thíos. Foilsíodh
<a href="http://www.environ.ie/sites/default/files/migrated-files/en/Publications/Environment/Atmosphere/FileDownLoad%2C37827%2Cen.pdf">beartas
náisiúnta staide (pdf)</a> in Eanáir 2014 agus tá Acht nua i bhfeidhm –
féach ‘Reachtaíocht i leith athrú aeráide’ thíos.</p>
</div>
<div class="topic base_rules">
<h2 class="topic base_rules_title" id="l5e17d">Cúiseanna athrú aeráide</h2>

<p>I measc na dtosca nádúrtha óna n-eascraíonn athrú aeráide, tá
brúchtadh bolcánach, athruithe ar dhéine na gréine agus athruithe malla ar
fhithis an Domhain. Cuireann an duine le hathrú aeráide trí
ghníomhaíochtaí a scaoileann gáis cheaptha teasa. Gáis ghaistithe teasa
iad seo a bhailíonn san atmaisféar agus a chuireann cosc ar theas ó éalú
isteach sa spás, agus éiríonn dromchla agus atmaisféar níos ísle an
Domhain níos teo dá bharr. Cuireadh seo i gcomparáid le tionchar gaistithe
teasa gáis cheaptha teasa agus tugtar an <em>iarmhairt cheaptha teasa
air</em>.</p>

<p>Is é dé-ocsaíd charbóin (CO<sub>2</sub>) an príomhghás ceaptha teasa a
scaoiltear mar gheall ar ghníomhaíochtaí an duine. Gintear é trí
bhreoslaí iontaise a dhó, ar nós peitril, díosail, ola, guail, móna agus
gáis. Astaíonn an earnáil talmhaíochta ocsaíd nítriúil (N<sub>2</sub>O)
agus meatán (CH<sub>4</sub>). I measc na ngás ceaptha teasa eile, tá na <a href="http://www.epa.ie/air/airenforcement/ozone/fluorinatedgreenhousegases/#.VMEwzYlybhk">gáis
fhluairínithe</a>: hidreafhluaracharbóin (HFC), sárfhluaracharbóin (PFC),
heicseafluairíd sulfair (SF<sub>6</sub>) agus trífhluairíd
(NF<sub>3</sub>).</p>

<p>Cuireann <a href="http://www.epa.ie/">an Ghníomhaireacht um Chaomhnú
Comhshaoil (an GCC)</a> figiúirí le chéile ar astuithe gáis cheaptha teasa
na hÉireann i dtaobh gach earnála: an talmhaíocht; tionsclaíocht agus
tráchtáil; iompar; fuinneamh; cónaithe agus dramhaíl. D’fhoilsigh siad <a href="http://www.epa.ie/pubs/reports/climatechange/infographic_ghg_.pdf">treoir
shimplí (pdf)</a> maidir le hastuithe gáis ceaptha teasa na hÉireann agus
chuir siad <a href="http://www.epa.ie/climate/communicatingclimatescience/whatisclimatechange/visualisingirelandsgreenhousegasemissions/#.VMExv4lybhk">léiriú
amhairc</a> ar an méid gáis a astaítear isteach san atmaisféar.</p>
</div>
<div class="topic base_rates">
<h2 class="topic base_rates_title" id="la6010">Tionchar an athraithe aeráide</h2>

<p>Thug an GCC faoi deara gur imir athrú aeráide <a href="http://www.epa.ie/climate/communicatingclimatescience/whatisclimatechange/whatimpactwillclimatechangehaveforireland/#d.en.42707">roinnt
tionchar suntasach</a> ar Éirinn. Ina measc tá:</p>
<ul><li>Stoirmeacha agus báisteach níos déine</li>
  <li>Tuile níos minice agus níos déine abhann agus cósta</li>
  <li>Tionchar ar cháilíocht an uisce</li>
  <li>Athruithe ar leithdháileadh speicis phlandaí agus ainmnithe</li>
  <li>Arduithe ar leibhéal na farraige</li>
  <li>Méaduithe ar aigéadú uisce na farraige agus athruithe ar theocht na
    farraige, a imríonn tionchar ar roinnt iascach</li>
  <li>Ganntanais uisce i rith an tsamhraidh</li>
</ul></div>
<div class="topic base_howtoapply">
<h2 class="topic base_howtoapply_title" id="l70abb">Dul i ngleic le hathrú aeráide</h2>

<p>Rinneadh roinnt comhaontuithe idirnáisiúnta ag féachaint do <a href="http://www.epa.ie/climate/communicatingclimatescience/whatisclimatechange/addresssingclimatechange/#.VMIhaolybhk">dhul
i ngleic le hathrú aeráide</a> trí astuithe gáis cheaptha teasa a laghdú
go mór. Tá páirt ag Éirinn sna <a href="http://www.epa.ie/climate/climate%20change%20processes/#.VMIjPYlybhk">hiarrachtaí
idirnáisiúnta seo chun dul i ngleic le hathrú aeráide</a>. Tá Éire tar
éis síniú le <a href="http://unfccc.int/2860.php">Coinbhinsiún na Náisiún
Aontaithe maidir leis an Athrú Aeráide</a> agus le <a href="http://unfccc.int/essential_background/kyoto_protocol/items/1678.php">Prótacal
Kyoto</a> dá gcuid. </p>

<p>Cheangail <a href="http://ec.europa.eu/clima/policies/2030/index_en.htm">Creat Fuinneamh
Aeráide 2030</a>, lenar comhaontaíodh i nDeireadh Fómhair 2014, ar an AE
chun laghdú 40% a bhaint amach in astuithe gáis cheaptha teasa i gcomparáid
le leibhéil 1990.</p>

<p>D’fhreastail Éire ar chomhdháil Lima i Nollaig 2014, as ar eascair <a href="http://newsroom.unfccc.int/lima/lima-call-for-climate-action-puts-world-on-track-to-paris-2015/#downloads">Gairm
Lima ar ghníomhaíocht aeráide (‘Lima call for climate action’)</a>.
D'eascraigh comhaontú ‘Páras 2015’ ar athrú aeráide as seo, a <a href="http://www.cop21.gouv.fr/en/195-countries-adopt-the-first-universal-climate-agreement/">ghlacadh
leis ag comhdháil COP21 i mí na Nollag 2015</a> agus a thiocfaidh i bhfeidhm
in 2020. Áirítear leis <a href="http://ec.europa.eu/clima/policies/adaptation/index_en.htm">oiriúnú
d’athrú aeráide</a> mar aon leis na beartas reatha <em>mhaolaithe</em> ina
bhfuil sé mar sprioc chun astuithe gáis cheaptha teasa a chiorrú agus a
cheansú. Féadfaidh tú tuilleadh a léamh sa <a href="http://www.sraidmhuirfean.ie/en/News-Room/Releases/Parties_at_Lima_Climate_COP_agree_significant_step_on_the_road_to_new_agreement_in_Paris.html">phreaseisiúint
seo</a>.</p>

<p>I measc na mbeart a glacadh cheana féin tá rannpháirtíocht i <a href="http://ec.europa.eu/clima/policies/ets/index_en.htm">Scéim Trádála
Astuithe</a> agus <a href="http://www.irishstatutebook.ie/2011/en/si/0465.html">rialáil gáis
fhluairínithe cheaptha teasa</a> an AE.</p>
</div>
<div class="topic base_wheretoapply">
<h2 class="topic base_wheretoapply_title" id="l12d02">Reachtaíocht i leith athrú aeráide
</h2>

<p>Forálann <a href="http://www.irishstatutebook.ie/eli/2015/act/46/enacted/en/html">an tAcht
um Ghníomhú ar son na hAeráide agus um Fhorbairt Ísealcharbóin</a> do
shocruithe nua atá dírithe ar aistriú chuig geilleagar ísealcharbóin,
aeráid-dhíonach agus geilleagar atá inmharthana i dtaobh an chomhshaoil faoi
2050. Cuireann an tAcht leis <a href="http://www.environ.ie/environment/climate-change/adaptation/national-climate-change-adaptation-framework">an
gCreat Náisiúnta um Oiriúnú d’Athrú Aeráide</a> reatha. </p>

<p>Áirítear leis na socruithe seo plean náisiúnta maolaithe, a shonróidh
na bearta beartais a theastaíonn chun astuithe gáis cheaptha teasa a
bhainistiú chun spriocanna náisiúnta agus idirnáisiúnta a bhaint amach.
Áirítear leo, chomh maith, creat um oiriúnú d’athrú aeráide, ag
féachaint do leochaileacht an Stáit a laghdú i leith tionchar diúltach an
athraithe aeráide agus teacht i dtír ar aon tionchar dearfach. Tá an dá
phlean seo – an plean maolaithe agus an creat – le foilsiú laistigh
d’amfhrámaí sonraithe i ndiaidh go ritear an reachtaíocht. Táthar le
hathbhreithniú a dhéanamh orthu gach 5 bliana, ar a laghad.</p>

<p>Tá <a href="http://www.climatecouncil.ie/">Comhairle Chomhairleach
Shaineolaithe</a> ardleibhéil curtha ar bun faoin Acht chun moltaí agus
comhairle a thabhairt i dtaca leis na pleananna náisiúnta seo a réiteach
agus le comhlíonadh dhualgais ábhartha idirnáisiúnta an Stáit. Foilseoidh
sí athbhreithniú bliantúil, bunaithe ar an <a href="http://www.epa.ie/climate/emissionsinventoriesandprojections/nationalemissionsinventories/#.VMI6W4lybhk">bhfardal
náisiúnta d’astuithe gáis cheaptha teasa</a>, agus déanfaidh sí moltaí
maidir le conas a bhainfear amach na cuspóirí agus na dualgais a bhaineann
leis an aeráid. Anuas air sin, tabharfaidh sí faoi athbhreithnithe
tréimhsiúla lena chinntiú go mbíonn an beartas aeráide cothrom le dáta i
gcónaí agus go leantar le dul chun cinn a dhéanamh ar an dá phlean
náisiúnta a chur i bhfeidhm.</p>

<p>D'fhoilsigh an Chomhairle <a href="http://www.climatecouncil.ie/news/">an
chéad tuairisc</a> i Samhain 2016.</p>

<p>Chomh maith leis sin, beidh ar na hAirí ábhartha <em>bearta maolaithe
earnála</em> a réiteach a bheidh le cur san áireamh sa phlean náisiúnta
maolaithe, ina sonraítear na bearta a bheartaíonn siad chun astuithe a
laghdú ina n-earnálacha. Beidh orthu <em>pleananna oiriúnaithe earnála</em>
a chur i dtoll a chéile, chomh maith, maidir le conas is féidir lena
n-earnálacha oiriúnú d’athrú aeráide, i gcomhthéacs an chreata
náisiúnta oiriúnaithe.</p>

<p>Beidh ar an Aire Cumarsáide, Gníomhaithe ar son na hAeráide agus
Comhshaoil, mar aon leis na hAirí a réitigh rannpháirtíocht earnála,
tuairisciú bliantúil a dhéanamh do Dháil Éireann ar an dul chun cinn a
rinneadh san aistriú chuig geilleagar ísealcharbóin, aeráid-dhíonach agus
geilleagar atá inmharthana i dtaobh an chomhshaoil de, aon bhearta a chur i
gcuntas a theastaíonn chun feabhas a chur ar dhul chun cinn, agus cúiseanna a
lua mura bhfuil siad ag leanúint mholtaí na Comhairle Comhairlí
Saineolaithe. Ina theannta sin uile, beidh ar an Aire Cumarsáide, Gníomhaithe
ar son na hAeráide agus Comhshaoil tuairisciú a dhéanamh ar chomhlíonadh
aon dualgais ábhartha reatha a bhaineann leis an aeráid de chuid an Stáit
faoi dhlí an Aontais Eorpaigh nó aon chomhaontú idirnáisiúnta.</p>

<p>Beidh ar chomhlachtaí poiblí breithniú a dhéanamh ar na cuspóirí a
leagtar amach sna pleananna náisiúnta agus sna pleananna ábhartha
oiriúnaithe earnála. Beidh orthu na cuspóirí seo a chomhcheangal ina
bpleanáil straitéiseach agus ina ndéanamh cinntí laethúla agus beidh orthu
na bearta cuí a ghlacadh maidir le maolú agus oiriúnú ina limistéir
freagrachta.</p>
</div>
<div class="topic base_wheretoapply">
<h2 class="topic base_wheretoapply_title" id="l06923">Breis faisnéise</h2>

<p>Foilsíonn an Roinn Cumarsáide, Gníomhaithe ar son na hAeráide agus
Comhshaoil <a href="http://www.environ.ie/en/Environment/Atmosphere/ClimateChange/">faisnéis
chuimsitheach ar athrú aeráide</a>, agus tá naisc ann le foinsí áisiúla
eile faisnéise.</p>

<p>Foilsíonn an GCC réimse fairsing faisnéise ar <a href="http://www.epa.ie/climate/communicatingclimatescience/#.VMJWBolybhk">eolaíocht
aeráide agus ar athrú aeráide</a>, lena n-áirítear <a href="http://www.epa.ie/climate/communicatingclimatescience/frequentlyaskedquestions/#.VME6jYlybhk">ceisteanna
coitianta mionsonraithe</a>. Tá baint acu i <a href="http://www.epa.ie/researchandeducation/researchold/researchpillars/climate/#d.en.48380">dtaighde
leanúnach</a> sa limistéar seo.</p>

<p>Foilsíonn <a href="http://www.ipcc.ch/">an Painéal Idir-Rialtasach ar
Athrú Aeráide (IPCC)</a> tuarascálacha mionsonraithe measúnaithe ar athrú
aeráide agus ar na cúiseanna a bhíonn leis.</p>

<p>Bailíonn <a href="http://www.met.ie/">Met Éireann</a>, an tseirbhís
náisiúnta mheitéareolaíochta, faisnéis go rialta ar imeachtaí aeráide
agus d’fhoilsigh siad <a href="http://edepositireland.ie/bitstream/handle/2262/71304/IrelandsWeather-13092013.pdf?sequence=1&amp;isAllowed=y">Ireland's
climate: the road ahead (pdf)</a>.</p>

<p>D’fhoilsigh an Chomhairle Náisiúnta Eacnamaíoch agus Shóisialta (NESC)
<a href="http://www.nesc.ie/en/publications/publications/nesc-secretariat-papers/irelands-climate-change-challenge-background-papers/">roinnt
páipéar</a> ar shaincheisteanna athraithe aeráide.</p>

<p>Tá faisnéis ag an Roinn Talmhaíochta, Bia agus Mara ar <a href="http://www.agriculture.gov.ie/ruralenvironment/climatechangebioenergybiodiversity/agricultureclimatechange/">thalmhaíocht
agus athrú aeráide</a>.</p>

<p>Féadfaidh tú breis faisnéise a léamh ar láithreán gréasáin <a href="http://www.unep.org/climatechange/NewHome/tabid/794594/Default.aspx">Chlár
Comhshaoil na Náisiún Aontaithe</a>.</p>
</div>
</div>
</html>
