<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cosaint chomhshaoil an dúlra agus na bithéagsúlachta
</title>
    
    <meta name="description" content="Tá sé mar aidhm ag réimse reachtaíochta in Éirinn agus san AE an bhithéagsúlacht a chinntiú trí ghnáthóga nádúrtha, agus fána agus flóra fiáin a chaomhnú.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cosaint chomhshaoil an dúlra agus na bithéagsúlachta</h1>
	
<ul class="anchorlinks"><li><a href="#lc66f4">Réamhrá</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is éard is bithéagsúlacht ann ná éagsúlacht na bplandaí difriúla, na
n ainmhithe difriúla agus na miocrorgánach difriúil, mar aon lena ngéinte
agus na héiceachórais a bhfuil siad mar chuid díobh. Tá an
bhithéagsúlacht tábhachtach dár marthanas agus dár bhforbairt
gheilleagrach. Cuirtear slándáil bhia agus aimsiú leigheasanna nua i mbaol
trí bhithéagsúlacht a chailleadh. Bíonn earraí agus seirbhísí
ríthábhachtacha a ndéantar talamh slán dóibh go minic, mar shampla aer
glan agus uisce úr, faoi bhagairt de bharr éiceachórais ag dul i léig. </p>

<p>Tá reachtaíocht in Éirinn agus san AE a bhfuil sé mar aidhm aici an
bhithéagsúlacht a chinntiú trí ghnáthóga nádúrtha, agus fána agus
flóra fiáin a chaomhnú. </p>

<h3>Treoir maidir le hÉin </h3>

<p>Tá 3 phríomhghné sa Treoir maidir le hÉin (is é sin Treoir 2009/147/CE
maidir le héin fhiáine a chaomhnú): </p>
<ul><li>Déantar foráil ann do chaomhnú gnáthóg, lena n áirítear ceanglas
    chun Limistéir faoi Chosaint Speisialta a ainmniú le haghaidh speicis
    imirceacha agus leochaileacha d’éin fhiáine </li>
  <li>Cuirtear cosc ar ghníomhaíochtaí a bhagraíonn d’éin (amhail
    neadacha a scriosadh d’aon turas agus uibheacha a thógáil) agus ar
    ghníomhaíochtaí gaolmhara amhail éin bheo nó mharbha a thrádáil </li>
  <li>Bunaítear rialacha a chuireann teorainn le líon na speiceas is féidir
    a sheilg, leis na tréimhsí inar féidir iad a sheilg, agus leis na
    modhanna seilgthe atá ceadaithe. </li>
</ul><h3>Treoir maidir le Gnáthóga </h3>

<p>Déantar foráil sa Treoir maidir le Gnáthóga (<a shape="rect" href="http://eur-lex.europa.eu/LexUriServ/LexUriServ.do?uri=CELEX:31992L0043:EN:HTML">Treoir
92/43/CEE</a> maidir le gnáthóga nádúrtha agus flóra agus fána fiáin a
chaomhnú) do <a href="http://ec.europa.eu/environment/nature/natura2000/index_en.htm">ghréasán
láithreán faoi chosaint a chruthú ar a dtugtar Natura 2000</a>. I measc na
láithreán seo, áirítear Limistéir faoi Chosaint Speisialta (faoin Treoir
maidir le hÉin Fhiáine) agus láithreáin eile a mholann ballstáit an AE a
chomhlíonann critéir shonraithe eolaíochta. Ní mór na láithreáin
ainmnithe sin a riar de réir na gcosaintí atá leagtha amach sa Treoir.
Ciallaíonn seo go mbeidh na nithe seo a leanas i gceist: </p>
<ul><li>Réamh-mheasúnacht ar phleananna agus ar thionscadail a d’fhéadfadh
    dochar a dhéanamh </li>
  <li>Ceanglas nach ndéanfar na pleananna agus na tionscadail seo a fhaomhadh
    ach amháin más leas sáraitheach atá iontu agus mura bhfuil réiteach ar
    bith eile ann </li>
  <li>Bearta chun gnáthóga cúiteacha a chur ar fáil má dhéantar dochar do
    ghnáthóga. </li>
</ul><p>Déantar foráil sa Treoir freisin do chosc ar íosghrádú áiteanna
síolrúcháin agus láithreacha scíthe le haghaidh speicis áirithe
ainmhithe. Cuirtear an reachtaíocht seo i bhfeidhm in Éirinn leis an <a shape="rect" href="http://www.irishstatutebook.ie/1976/en/act/pub/0039/index.html">Acht um
Fhiadhúlra 1976</a>, leis an <a shape="rect" href="http://www.irishstatutebook.ie/2000/en/act/pub/0038/index.html">Acht um
Fhiadhúlra (Leasú) 2000</a> agus le <a href="http://www.irishstatutebook.ie/2011/en/si/0477.html">Rialacháin na
gComhphobal Eorpach (Éin agus Gnáthóga Nádúrtha) 2011</a>. </p>

<h3>Láithreáin chosanta</h3>

<p>Foilsíonn an tSeirbhís Páirceanna Náisiúnta agus Fiadhúlra (an SPNF)
<a href="http://www.npws.ie/protected-sites">liostaí de láithreáin atá á
gcosaint faoin reachtaíocht Eorpach agus náisiúnta</a>. Áirítear leo seo
Limistéir faoi Chosaint Speisialta faoin Treoir maidir le hÉin, Limistéir
faoi Chaomhnú Speisialta faoin Treoir maidir le Gnáthóga agus Limistéir
Oidhreachta Náisiúnta (LONanna) a ainmnítear faoin <a href="http://www.irishstatutebook.ie/2000/en/act/pub/0038/index.html">Acht um
Fhiadhúlra (Leasú), 2000</a>.</p>

<p><a href="http://www.npws.ie/protected-sites/designation-process">Tá sonraí
faoin bpróiseas ainmniúcháin láithreán cosanta ar fáil ar láithreán
gréasáin an SPNF</a>, ina measc faisnéis ar chur in aghaidh ainmniúchán
beartaithe; achomharc a dhéanamh má theipeann ar an gcur in aghaidh sin; agus
forálacha cúitimh do dhaoine a bhíonn thíos le caillteanas airgeadais mar
thoradh ar ainmniú an láithreáin.</p>

<p>Ainmníodh roinnt <a href="http://www.npws.ie/peatlands-and-turf-cutting">portaigh ardaithe</a> mar
LCSanna nó mar LONanna. Féadfaidh úinéirí talún agus sealbhóirí
móincheart a ndéanann an srian ar bhaint móna ar na portaigh seo difear
dóibh iarratas a dhéanamh ar chúiteamh faoin <a href="http://www.npws.ie/peatlands-and-turf-cutting/turf-cutting-compensation-scheme">Scéim
Cúitimh um Scor ó Bhaint Móna</a>.</p>

<h3>An Bhithéagsúlacht </h3>

<p>Ghlac an Coimisiún Eorpach le <a href="http://ec.europa.eu/environment/nature/biodiversity/comm2006/2020.htm">Straitéis
Bhithéagsúlachta an AE a fhad le 2020</a>. Cuimsíonn 6 sprioc na Straitéise
an méid a leanas:</p>
<ul><li>Cur i bhfeidhm iomlán reachtaíocht dúlra an AE chun an
    bhithéagsúlacht a chosaint</li>
  <li>Cosaint níos fearr d’éiceachórais, agus úsáid níos mó a bhaint
    as bonneagar glas</li>
  <li>Talmhaíocht agus foraoiseacht níos inmharthana</li>
  <li>Bainistíocht níos fearr a dhéanamh ar stoic éisc</li>
  <li>Rialuithe níos daingne ar speicis choimhthíocha ionracha</li>
  <li>Iarracht níos mó ag an AE chun caillteanas domhanda bithéagsúlachta a
    sheachaint</li>
</ul><p>Tá an AE ina pháirtí i <a href="http://www.cbd.int/">gCoinbhinsiún na
Náisiún Aontaithe maidir leis an Éagsúlacht Bhitheolaíoch</a>. I measc
nithe eile, tiomnaíonn an coinbhinsiún seo na páirtithe do ghréasán a
chruthú de limistéir chosanta agus chaomhnaithe an dúlra chun an
bhithéagsúlacht a chosaint. Tá an AE ina pháirtí i roinnt Coinbhinsiún
eile lena n áirítear <a href="http://www.cms.int/">an Coinbhinsiún maidir le
Speicis Imirceacha (Coinbhinsiún Bonn)</a>, <a href="http://conventions.coe.int/Treaty/EN/Treaties/Html/104.htm">an
Coinbhinsiún maidir le Caomhnú Fhiadhúlra agus Ghnáthóga Nádúrtha na
hEorpa (Coinbhinsiún Berne)</a> agus <a href="http://www.unep-aewa.org/">an
Comhaontú maidir le hÉin Uisce Imirceacha Afracacha-Eoráiseacha a
Chaomhnú</a>.</p>
</div>
</div>
</html>
