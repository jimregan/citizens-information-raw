<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Rochtain ar fhaisnéis comhshaoil
</title>
    
    <meta name="description" content="Tá ceart rochtana agat ar fhaisnéis áirithe faoin gcomhshaol agus truailleáin a bhféadfadh tionchar a bheith acu ar an gcomhshaol. Faigh amach conas rochtain a fháil ar fhaisnéis comhshaoil.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Rochtain ar fhaisnéis comhshaoil</h1>
	
<ul class="anchorlinks"><li><a href="#lbdbff">Réamhrá </a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lbdbff">Réamhrá </h2>

<p>Tá ceart agat faisnéis chomhshaoil áirithe a fháil ó údarás
poiblí.</p>

<p>Chun faisnéis chomhshaoil a fháil, is féidir leat an reachtaíocht maidir
le <a href="../../government_in_ireland/national_government/standards_and_accountability/freedom_of_information.html">Saoráil
Faisnéise (FOI)</a> a úsáid nó <a href="http://www.environ.ie/en/Environment/AccesstoInformationontheEnvironment/Legislation/">Rialacháin
na gComhphobal Eorpach (Rochtain ar Fhaisnéis maidir leis an gComhshaol),
2007-2014</a> (Rialacháin AIE).</p>

<p>Chomh maith le ceart rochtana ar fhaisnéis chomhshaoil a thabhairt duit,
leagann Rialacháin AIE dualgas ar údaráis phoiblí bheith réamhghníomhach
maidir le faisnéis chomhshaoil a scaipeadh go poiblí. Ní mór d’údaráis
phoiblí an pobal a chur ar an eolas faoina gcuid ceart agus faisnéis agus
treoir a chur ar fáil ar na cearta siúd a chleachtadh. Ina theannta sin, ní
mór dóibh iarrachtaí réasúnta a dhéanamh chun faisnéis chomhshaoil a
choimeád agus í a choinneáil i bhfoirm atá inrochtana agus is féidir a
atáirgeadh.</p>

<p>Féadfaidh tú teacht ar thuilleadh faisnéise faoi na Rialacháin AIE <a href="http://www.environ.ie/en/Aboutus/AccesstoinformationontheEnvironment/">anseo</a>
agus an <a href="../../reference/legislative/legislative_background_for_accessing_environmental_information.html">cúlra
reachtaíochta</a> a léamh.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Céard is údarás poiblí ann?</h3>

<p>Údarás poiblí is ea comhlacht nó eagraíocht ar bith a bhfuil ról acu i
riarachán poiblí agus a bhfuil faisnéis chomhshaoil acu. Tá sainmhíniú ar
údaráis phoiblí faoi Rialacháin AIE níos fairsinge ná mar atá sé faoin
reachtaíocht FOI. Ciallaíonn seo, mura bhfuil údarás cumhdaithe ag FOI,
d’fhéadfadh go mbeifeá fós in ann rochtain a fháil ar fhaisnéis
chomhshaoil trí leas a bhaint as Rialacháin AIE. I measc na n-údarás
poiblí, chun críocha Rialachán AIE, tá <a href="http://www.gov.ie/tag/departments/">ranna rialtais</a>, <a href="http://www.environ.ie/en/LocalGovernment/LocalGovernmentAdministration/LocalAuthorities/">údaráis
áitiúla</a>, gníomhaireachtaí Stáit tráchtála agus neamhthráchtála
agus comhlachtaí rialála.</p>

<p>Má shéanann comhlacht nó eagraíocht d’iarratas ar fhaisnéis
chomhshaoil ar an mbonn nach údarás poiblí iad, féadfaidh tú an cinneadh
seo a fhiosrú, tríd na bearta a shonraítear thíos a leanúint – féach
‘Céard is féidir liom a dhéanamh má dhiúltaítear rochtain dom ar
fhaisnéis?’</p>

<h3>Cén fhaisnéis ar féidir liom rochtain a fháil uirthi?</h3>

<p>Ceadaíonn na Rialacháin AIE duit rochtain a fháil ar réimse fairsing
faisnéise. Ceadaíonn siad rochtain ar fhaisnéis chomhshaoil a chuir údarás
poiblí le chéile, a fuair údarás poiblí agus a coimeádadh in áit eile
thar ceann an údaráis.</p>

<p>Áirítear le faisnéis chomhshaoil, faisnéis ar an méid a leanas:</p>
<ul><li>Staid eilimintí an chomhshaoil, cosúil le haer agus atmaisféar, uisce,
    ithir, talamh, tírdhreach agus láithreacha nádúrtha, lena n-áirítear
    bogaigh, ceantair chósta agus mhara, bithéagsúlacht agus a hairíonna,
    lena n-áirítear orgánaigh ghéinmhodhnaithe agus an idirghníomhaíocht
    idir na heilimintí seo</li>
  <li>Tosca, ar nós substaintí, fuinnimh, torainn, radaíochta nó
    dramhaíola, lena n-áirítear dramhaíl radaighníomhach, astuithe,
    sceitheadh agus scaoileadh eile sa chomhshaol, a imríonn tionchar nó ar
    dócha go n-imreoidh siad tionchar ar eilimintí an chomhshaoil</li>
  <li>Bearta (lena n-áirítear bearta riaracháin), ar nós beartas,
    reachtaíochta, pleananna, cláir, comhaontuithe comhshaoil, agus
    gníomhaíochtaí a imríonn tionchar nó ar dócha go n-imreoidh siad
    tionchar ar na heilimintí agus na tosca a shonraítear thuas, mar aon le
    bearta nó gníomhaíochtaí atá in ainm is na heiliminti siúd a
  chosaint</li>
  <li>Anailís costas tairbhe agus anailís agus toimhdí eile geilleagracha a
    úsáidtear maidir leis na bearta agus na gníomhaíochtaí a shonraítear
    thuas</li>
  <li>Staid sláinte agus sábháilteachta daonna, lena n-áirítear éilliú
    an tslabhra bia, nuair is cuí, coinníollacha beatha an duine,
    láithreacha cultúrtha agus struchtúir thógtha a bhféadfadh eilimintí
    an chomhshaoil tionchar a imirt orthu</li>
  <li>Tuarascálacha ar chur i bhfeidhm reachtaíocht chomhshaoil</li>
</ul><h3>Conas a láimhseálfar le m’iarratas?</h3>

<p>Ní mór don údarás poiblí freagra a thabhairt ar d’iarratas a luaithe
is féidir, ar a laghad laistigh de mhí amháin tar éis an t-iarratas a
fháil. Ba cheart dóibh cúnamh a thairiscint lena chur ar do chumas iarratas
a dhéanamh, go háirithe má tá deacrachtaí litearthachta agat nó má tá
tú faoi mhíchumas.</p>

<p>Más casta don iarratas, nó má theastaíonn mórmhéid faisnéise, ní
mór don údarás scríobh chugat laistigh de mhí amháin agus thú a chur ar
an eolas faoin deacracht atá acu le d'iarratas a phróiseáil. Ní mór dóibh
dáta a lua faoina dtabharfaidh siad freagra duit – tráth nach déanaí ná
2 mhí tar éis go bhfuair siad do bhuniarratas.</p>

<p>Ceanglaíonn na Rialacháin AIE ar údaráis phoiblí chun oifigigh
faisnéise a shannadh chun cláir nó liostaí a choimeád den fhaisnéis
chomhshaoil a coimeádadh, nó pointe faisnéise a sholáthar lena léiriú go
soiléir cén áit a bhféadfaí teacht ar an bhfaisnéis sin. Ina theannta
sin, ní mór d’údaráis phoiblí gach iarratas a chlárú agus a
phróiseáil don fhaisnéis chomhshaoil atá á coimeád acu.</p>

<h3>Céard a tharlaíonn mura bhfuil an fhaisnéis ag an údarás poiblí?</h3>

<p>Mura bhfuil an fhaisnéis ag an údarás a ndéanann tú iarratas orthu,
d’fhéadfaidís d’iarratas a aistriú chuig an údarás a bhfuil an
fhaisnéis sin acu, agus thú a chur ar an eolas ina thaobh seo. Ar a shon sin,
in ionad d’iarratas a aistriú, d’fhéadfaidís faisnéis a thabhairt duit
faoi cén áit a bhféadfá d’iarratas a sheoladh.</p>

<h3>An féidir rochtain ar fhaisnéis chomhshaoil a dhiúltú duit?</h3>

<p>D’fhéadfadh go ndiúltófaí rochtain duit ar roinnt saghsanna
faisnéise. Mar shampla, d’fhéadfaí faisnéis a dhiúltú duit faoi
láthair speicis atá i mbaol, dá gcuirfeadh nochtadh na faisnéise seo an
speiceas i mbaol. Ina theannta sin, d’fhéadfaí rochtain a dhiúltú duit ar
dhréachtcháipéisí nó ar cháipéisí neamhiomlána, cumarsáid inmheánach
(ar nós ríomhphoist inmheánacha) nó ábhar atá íogair i dtaobh cúrsaí
tráchtála de. Tá fáil ar bhreis sonraí ar dhíolúintí sna <a href="http://www.environ.ie/en/Legislation/Environment/Miscellaneous/FileDownLoad,30001,en.pdf">nótaí
treorach (pdf)</a>. Go ginearálta, ní féidir faisnéis faoi astuithe sa
chomhshaol a dhiúltú duit.</p>

<p>Diúltófar iarratas ar fhaisnéis trí leas a bhaint as Rialacháin AIE
más gá an fhaisnéis a chur ar fáil faoi aon fhoráil reachtúil eile –
mar shampla, sa chás go gceanglaítear ar údarás pleanála an fhaisnéis a
fhoilsiú nó chun comhad pleanála a chur ar fáil.</p>

<h3>Céard is féidir liom a dhéanamh má dhiúltaítear rochtain dom ar
fhaisnéis?</h3>

<p>Ní mór don údarás poiblí fógra a thabhairt duit faoi thoradh an
iarratais laistigh de mhí amháin. Mura bhfaigheann tú freagra laistigh den
tréimhse seo, is féidir leat glacadh leis gur diúltaíodh don iarratas.</p>

<p>Tá cúiseanna ann gur féidir rochtain ar fhaisnéis chomhshaoil a
dhiúltú duit go dlíthiúil. Ar a shon sin, má dhiúltaíonn údarás
poiblí d’iarratas ar fhaisnéis duit nó murar dhéileáil siad le
d’iarratas go cuí, féadfaidh tú athbhreithniú ag an údarás poiblí a
lorg.</p>

<p>Má theastaíonn athbhreithniú inmheánach uait, ní mór duit é a lorg
laistigh de mhí amháin tar éis an cinneadh a fháil.</p>

<p>Mura bhfuil tú sásta le toradh an athbhreithnithe inmheánaigh, is féidir
leat achomharc a dhéanamh leis <a href="http://www.ocei.gov.ie/">an
gCoimisinéir um Fhaisnéis Chomhshaoil (CFC)</a>. Ní mór duit achomharc a
dhéanamh laistigh de mhí amháin tar éis an cinneadh athbhreithnithe a
fháil ón údarás poiblí. Féadfaidh an CFC an teorainn ama a shíneadh má
chreideann sé/sí gur réasúnach amhlaidh a dhéanamh.</p>

<p>Ní mór d’údaráis phoiblí cinntí an CFC a chomhlíonadh agus, más
gá, féadfaidh an CFC iarratas a dhéanamh ar an Ard-Chúirt go seasfar le
cinneadh. <a href="http://www.ocei.gov.ie/en/Decisions/Decisions-List/">Foilsítear cinntí
an CFC ar ocei.gov.ie</a>.</p>

<p>Féach ‘Conas iarratas a dhéanamh’ thíos chun teacht ar bhreis sonraí
ar athbhreithniú inmheánach a lorg nó ar achomharc a dhéanamh.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Ní ghearrtar aon táille ar iarratas a dhéanamh ar fhaisnéis chomhshaoil
faoi na Rialacháin AIE. Ina theannta sin, d’fhéadfá an fhaisnéis a fháil
saor in aisce mura mbíonn costais shuntasacha i gceist.</p>

<p>D’fhéadfadh go mbeadh ort táille réasúnta a íoc, áfach, a chuireann
san áireamh na costais atá i gceist leis an bhfaisnéis a sholáthar, mar
shampla, an costas lena mbaineann an fhaisnéis a chur i dtoll a chéile agus a
chóipeáil.</p>

<p>Ní mór d’údaráis phoiblí liosta táillí a chur ar fáil go poiblí,
más ann dóibh, a ghearrtar ar an bhfaisnéis chomhshaoil a sholáthar.</p>

<p><strong>Athbhreithniú inmheánach a dhéanamh ar chinneadh</strong></p>

<p>Ní ghearrtar aon táille ar athbhreithniú inmheánach a dhéanamh ar
chinneadh ag údarás poiblí. Má chinneann an t-athbhreithniú inmheánach
gur cheart an fhaisnéis a lorg tú a thabhairt duit, d’fhéadfaí táille a
ghearradh ort as fótachóipeáil etc.</p>

<p><strong>Cinneadh a achomharc leis an gCoimisinéir um Fhaisnéis
Chomhshaoil</strong></p>

<p>Cosnaíonn sé €50 chun achomharc a ghlacadh leis an CFC, nó €15 má
tá cárta leighis agat.</p>

<p>Murar pháirtí thú leis an mbuniarratas agus má tá cinneadh á achomharc
agat le faisnéis a scaoileadh a bhraitheann tú a dhéanfadh thú a
ionchoiriú, is ionann an táille agus €15.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Ní mór duit d’iarratas ar fhaisnéis chomhshaoil a dhéanamh i
scríbhinn nó i bhfoirm leictreonach. Ba cheart duit súil a chaitheamh ar
láithreán gréasáin an údaráis phoiblí nó ar an Aonad Faisnéise chun
treoir a fháil. Nuair a bhíonn d’iarratas á sheoladh agat, ní mór duit
an méid a leanas a dhéanamh:</p>
<ul><li>Na Rialacháin AIE a lua</li>
  <li>An fhaisnéis chomhshaoil a theastaíonn uait a lua go soiléir Bheith
    chomh sonrach agus is féidir - cabhróidh seo le próiseáil níos tapúla
    d’iarratais agus d’fhéadfadh sé do chuid costas a laghdú (más ann
    dóibh)</li>
  <li>Do chuid sonraí teagmhála a sholáthar</li>
</ul><p>Má theastaíonn an fhaisnéis uait i bhformáid ar leith (ar nós
ríomhphoist nó litreach), ba cheart duit a shonrú cén fhormáid a
theastaíonn uait i d’iarratas.</p>

<p>Ní gá duit an leas a lua atá agat leis an iarratas a dhéanamh.</p>

<h3>Athbhreithniú inmheánach agus achomharc</h3>

<p>Má theastaíonn athbhreithniú inmheánach uait ar chinneadh, déan
iarratas laistigh de mhí amháin tar éis an cinneadh a fháil, leis an
údarás poiblí a ndearna tú d’iarratas ar fhaisnéis chomhshaoil orthu.</p>

<p>Mura bhfuil tú sásta le toradh an athbhreithnithe inmheánaigh, is féidir
leat achomharc a dhéanamh leis an gCoimisinéir um Fhaisnéis Chomhshaoil
laistigh de mhí amháin, cibé acu <a href="http://www.ocei.gov.ie/en/make-an-appeal/appeal-online/">ar líne</a> nó
trí leas a bhaint as an <a href="http://www.ocei.gov.ie/en/make-an-appeal/how-to-make-an-appeal/apply-offline/">bhfoirm
achomhairc (pdf)</a>. Tá fáil ar thuilleadh faisnéise ar conas achomharc a
dhéanamh ar <a href="http://www.ocei.gov.ie/en/Make-an-Appeal/">láithreán
gréasáin an Choimisinéara</a>.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p><strong>Iarratas ar fhaisnéis chomhshaoil</strong></p>

<p>Ba cheart go seolfar d’iarratas ar fhaisnéis chomhshaoil chuig an
údarás poiblí a choimeádann an fhaisnéis a theastaíonn uait.</p>

<p>Ba cheart aon iarratas ar athbhreithniú inmheánach a sheoladh chuig an
údarás poiblí céanna.</p>

<p>Féadtar achomhairc a dhéanamh ar líne (féach ‘Conas iarratas a
dhéanamh’ thuas) nó iad a sheoladh chuig:</p>

<p>
</p><div class="inlinesio">
<p>
</p><div>
<h3>Coimisinéir um Fhaisnéis Comhshaoil</h3>
<p>
  

  
  18 Sráid Líosain Íochtarach<br>Baile Átha Cliath 2<br>Ireland
  <br>
  
</p>
<p>
  

  
  <strong>Teil:</strong>(01) 639 5689
  <br>
  

  
  <strong>Lóghlao:</strong>1890 253 238
  <br>
  

  
  <strong>Facs:</strong>(01) 639 5674
  <br> 
  

  
  <strong>Láithreán Gréasáin:</strong> <a href="http://www.ocei.gov.ie/">http://www.ocei.gov.ie/</a>
  <br>
  

  

  

  
  <strong>R-phost:</strong> <a href="mailto:info@ocei.ie">info@ocei.ie</a>
  <br>
  
</p>
</div></div>

</div>
</div>
</html>
