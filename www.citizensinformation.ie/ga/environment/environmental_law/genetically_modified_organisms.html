<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Orgánaigh ghéinmhodhnaithe
</title>
    
    <meta name="description" content="Cuimsíonn cosaint chomhshaoil an AE rialachán maidir le hOrgánaigh Ghéinmhodhnaithe (GMOanna) a úsáid. Tá creat leathan dlí ann chun a chinntiú go mbaineann táirgí GMOanna agus táirgí a fhaightear uathu a fhástar, a ndéantar margaíocht orthu agus a onnmhairítear chuig an AE, caighdeáin sábháilteachta faoi leith amach.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Orgánaigh ghéinmhodhnaithe</h1>
	
<ul class="anchorlinks"><li><a href="#lc66f4">Réamhrá</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is éard is Orgánach Géinmhodhnaithe (GMO) ann ná orgánach a bhfuil a
ábhar géiniteach athraithe. Tá creat leathan dlí forbartha ag an
gCoimisiún Eorpach chun a chinntiú go mbaineann táirgí Orgánaigh
Ghéinmhodhnaithe agus táirgí a fhaightear ó Orgánaigh Ghéinmhodhnaithe a
fhástar, a ndéantar margaíocht orthu agus a onnmhairítear chuig an AE,
caighdeáin sábháilteachta faoi leith amach. </p>

<p>Seo a leanas an phríomhreachtaíocht atá i bhfeidhm anois: </p>
<ul><li><a shape="rect" href="http://eur-lex.europa.eu/LexUriServ/LexUriServ.do?uri=CELEX:32001L0018:EN:HTML">Treoir
    2001/18/CE</a> maidir le horgánaigh ghéinmhodhnaithe a scaoileadh sa
    chomhshaol d’aon turas: baineann sé seo le scaoileadh turgnamhach
    orgánach géinmhodhnaithe sa chomhshaol agus orgánaigh ghéinmhodhnaithe
    a chur ar an margadh </li>
  <li>Tá bia agus beathú GMO nó táirgí agus beathú ina bhfuil orgánaigh
    ghéinmhodhnaithe iontu nó atá comhdhéanta d’orgánaigh
    ghéinmhodhnaithe a chuirtear ar an margadh á rialú ag <a shape="rect" href="http://eur-lex.europa.eu/legal-content/EN/TXT/HTML/?uri=CELEX:32003R1829&amp;from=EN">Rialachán
    (CE) Uimh 1829/2003</a> maidir le bia agus beathú atá géinmhodhnaithe
  </li>
  <li>Rialaíonn <a shape="rect" href="http://eur-lex.europa.eu/LexUriServ/LexUriServ.do?uri=CELEX:32003R1946:EN:HTML">Rialachán
    (CE) Uimh 1946/2003</a> gluaiseachtaí trasteorainn orgánach
    géinmhodhnaithe gluaiseachtaí trasteorainn orgánach géinmhodhnaithe
    nach ndéantar d’aon turas chomh maith le honnmhairiú orgánach
    géinmhodhnaithe chuig tríú tíortha </li>
  <li><a href="http://eur-lex.europa.eu/legal-content/EN/TXT/HTML/?uri=CELEX:31990L0219&amp;rid=2">Treoir
    90/219/CEE</a>, arna leasú ag <a href="http://eur-lex.europa.eu/LexUriServ/LexUriServ.do?uri=CELEX:31998L0081:EN:HTML">Treoir
    98/81/CE,</a> maidir le húsáid ghlanscartha miocrorgánach
    géinmhodhnaithe. Déanann an Treoir seo rialú ar ghníomhaíochtaí obair
    thionsclaíoch agus ar thaighde a bhaineann le Miocrorgánaigh
    Ghéinmhodhnaithe (GMM). </li>
  <li>Tá riachtanais lipéadaithe agus inrianaitheachta leagtha síos i <a shape="rect" href="http://eur-lex.europa.eu/legal-content/EN/TXT/HTML/?uri=CELEX:32003R1829&amp;from=EN">Rialachán
    (CE) Uimh 1829/2003</a> agus <a href="http://eur-lex.europa.eu/LexUriServ/LexUriServ.do?uri=CELEX:32003R1830:EN:HTML">Rialachán
    (CE) Uimh 1830/2003</a> </li>
  <li><a href="http://eur-lex.europa.eu/legal-content/EN/TXT/HTML/?uri=CELEX:32004R0065&amp;from=EN">Rialachán
    CE 65/2004</a> ar chóras a bhunú chun aitheantóirí uathúla a fhorbairt
    agus a shannadh d’Orgánaigh Ghéinmhodhnaithe</li>
  <li>Tá réimse reachtaíochta ann freisin a dhéanann foráil do chur i
    bhfeidhm na rialacha seo. </li>
</ul><p>Déanann an reachtaíocht maidir le horgánaigh ghéinmhodhnaithe foráil
nach mór measúnú a dhéanamh ar na priacail a bhaineann do shláinte an
duine agus don chomhshaol <em>sula</em> ndéantar aon orgánach
géinmhodhnaithe nó táirge comhdhéanta de (nó ina bhfuil) orgánach
géinmhodhnaithe a scaoileadh sa chomhshaol nó a chur ar an margadh. </p>

<p>Is iad na príomhghnéithe eile a bhaineann le rialú na nOrgánach
Géinmhodhnaithe ná: </p>
<ul><li>Tá córas ann chun monatóireacht a dhéanamh ar Orgánaigh
    Ghéinmhodhnaithe tar éis dóibh a bheith curtha ar an margadh </li>
  <li>Ní mór faisnéis a chur ar fáil don phobal </li>
  <li>Ní mór do bhallstáit a chinntiú go ndéantar lipéadú ar na táirgí
    ag gach céim den chur ar an margadh agus go bhfuil siad inrianaithe ag
    gach céim freisin. </li>
</ul><p>Is iad <a href="https://www.fsai.ie/home.html">Údarás Sábháilteachta Bia
na hÉireann (ÚSBÉ)</a> an t-údarás inniúil do chur i bhfeidhm na
reachtaíochta a rialaíonn bia géinmhodhnaithe (GM). Cinntíonn siad nach
gceadaítear ach bianna géinmhodhnaithe atá údaraithe ag an AE ar an margadh
agus go lipéadaítear iad go cuí.</p>

<p>Tá <a href="http://www.environ.ie/en/GMO/">an Roinn Cumarsáide,
Gníomhaithe ar son na hAeráide agus Comhshaoil</a> agus <a href="http://www.epa.ie/licensing/gmo/#d.en.42858">an Ghníomhaireacht um
Chaomhnú Comhshaoil (GCC)</a> freagrach as gnéithe comhshaoil
teicneolaíochta GM, lena –áirítear úsáid shrianta, trialacha bairr agus
barra GM a chur ar an margadh ar mhaithe le cuspóirí ginearálta saothraithe.
</p>

<p>Oibríonn rannóg deimhnithe síol <a href="http://www.agriculture.gov.ie/">na Roinne Talmhaíochta, Bia agus Mara
(DAFM)</a> leis an GCC maidir le rialáil síol GM, agus rialaíonn rannóg bia
ainmhithe den DAFM iompórtáil agus úsáid bia GM d’ainmhithe. </p>

<p>Tá an <a href="https://www.hpra.ie/">tÚdarás Rialála Táirgí
Sláinte</a> freagrach as Orgánaigh Ghéinmhodhnaithe a úsáid i gcógais
agus i gcógaisíocht.</p>

<p>Soláthraíonn láithreán gréasáin an Choimisiúin Eorpaigh <a href="http://ec.europa.eu/food/food/biotechnology/index_en.htm">faisnéis ar
gach gné d’Orgánaigh Ghéinmhodhnaithe</a>, an úsáid a bhaintear astu
agus rialáil i mbia agus i mbeathú.</p>
</div>

</div>
</html>
