<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Coinbhinsiún Aarhus agus comhaontuithe gaolmhara
</title>
    
    <meta name="description" content="Leagtar amach i gCoinbhinsiún Aarhus na rialacha chun rannpháirtíocht phoiblí a chur chun cinn in ábhair chomhshaoil.  Is féidir leat léamh faoin gCoinbhinsiún agus faoi chomhaontuithe gaolmhara.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Coinbhinsiún Aarhus agus comhaontuithe gaolmhara</h1>
	
<ul class="anchorlinks"><li><a href="#lc66f4">Réamhrá</a></li><li><a href="#ld3e93">Forálacha Choinbhinsiún Aarhus</a></li><li><a href="#ld104a">Treoracha an AE agus an reachtaíocht
náisiúnta</a></li><li><a href="#l309e9">An Prótacal maidir le Cláir
Scaoileadh Amach agus Aistriú Truailleán </a></li><li><a href="#lf8e61">Leasú GMO Choinbhinsiún Aarhus </a></li><li><a href="#la4983">Coiste Comhlíonta Aarhus</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Glacadh le Coinbhinsiún Geilleagrach d’Eoraip na Náisiún Aontaithe
(UNECE) um Rochtain ar Fhaisnéis, Rannpháirtíocht i nDéanamh Cinntí agus
Rochtain ar Cheartas in Ábhair Chomhshaoil (‘The United Nations Economic
Commission for Europe (UNECE) Convention on Access to Information, Public
Participation in Decision-making and Access to Justice in Environmental
Matters’) (ar a dtugtar go coitianta <a href="http://www.unece.org/env/pp/welcome.html">Coinbhinsiún Aarhus</a>) an 25
Meitheamh 1998. Dhaingnigh Éire Coinbhinsiún Aarhus an 20 Meitheamh 2012. <a href="http://www.environ.ie/en/Environment/AarhusConvention/">Léigh tuilleadh
ar environ.ie</a>.</p>

<p>Ina theannta sin, dhaingnigh Éire dhá chomhaontú ghaolmhara – an
Prótacal maidir le Cláir Scaoileadh Amach agus Aistriú Truailleán agus an
Leasú GMO ar Choinbhinsiún Aarhus, a ndéantar cur síos orthu thíos.
Tháinig Coinbhinsiún Aarhus agus na 2 chomhaontú gaolmhara seo i bhfeidhm an
18 Meán Fómhair 2012.</p>
</div>

<div class="topic base_rules">
<h2 class="topic base_rules_title" id="ld3e93">Forálacha Choinbhinsiún Aarhus</h2>

<p>Leagtar amach i gCoinbhinsiún Aarhus sraith rialacha bunúsacha chun
rannpháirtíocht phoiblí a chur chun cinn in ábhair chomhshaoil. Tá ag an
gCoinbhinsiún 3 cholún:</p>
<ol><li><strong>Rochtain ar fhaisnéis chomhshaoil:</strong> Áirítear leis seo,
    faisnéis ar staid an chomhshaoil agus/nó saincheisteanna sláinte daoine,
    mar aon le faisnéis ar bheartais agus ar bhearta a glacadh. Is féidir
    leat níos mó a léamh faoi seo inár gcáipéis ar <a href="access_to_environmental_information.html">Rochtain ar fhaisnéis
    chomhshaoil</a>.</li>
  <li><strong>Rannpháirtíocht phoiblí i ndéanamh cinntí
    comhshaoil:</strong> Tá ag muintir an phobail an ceart chun bheith
    rannpháirteach i réimse cinntí sa chás go bhféadfaidís tionchar
    comhshaoil a imirt. Ina measc seo tá ábhair phleanála agus cinntí
    ceadúnaithe comhshaoil eile, ar nós ceadúnais chladaigh, ceadúnais
    dramhaíola agus ceadúnais Chomhtháite Rialaithe um Chosc ar Thruailliú.
    Tá dualgas ar údaráis phoiblí atá freagrach as cinntí a dhéanamh ar
    na ceadúnais sin fógraí a fhoilsiú ar iarratais shonracha ar
    cheadúnais, nach mór dóibh an pobal a chur ar an eolas faoi conas is
    féidir leo bheith rannpháirteach. Cuirtear san áireamh tuairimí a
    sheolann muintir an phobail isteach sa phróiseas déanta cinntí.</li>
  <li><strong>Rochtain ar cheartas in ábhair chomhshaoil:</strong> Tá an
    ceart ag muintir an phobail agus baill d’eagraíochtaí neamhrialtasacha
    comhshaoil chun athbhreithniú a lorg ar chinntí a rinneadh a
    d’fhéadfadh tionchar a imirt ar an gcomhshaol. Ní mór do na nósanna
    imeachta “réitigh leordhóthanacha agus éifeachtacha a sholáthar...
    agus a bheith cóir, cothrom agus tráthúil, seachas bheith costasach ar
    bhonn toirmisc”. 
    <p>De ghnáth, sa chás go ndéanann an reachtaíocht foráil d’achomharc
    riaracháin i leith cinneadh pleanála nó comhshaoil, ba cheart an
    mheicníocht seo a úsáid i dtosach báire, sula ndéantar iarratas ar
    athbhreithniú breithiúnach ar chinneadh. Mar shampla, ba ghnách go
    ndéanfaí achomharc i leith cinneadh pleanála i dtosach báire, leis an
    mBord Pleanála.</p>
    <p>In Éirinn, is trí <a href="judicial_review_in_planning_and_environmental_matters.html">athbhreithniú
    breithiúnach</a>, go héifeachtach, a chomhlíontar an ceanglas chun
    meicníocht a sholáthar chun cur in aghaidh dlíthiúlacht shubstainteach
    agus ghnásúil chomhlachta phoiblí. Féach courts.ie chun <a href="http://www.courts.ie/courts.ie/library3.nsf/pagecurrent/86F3E130183672A080257FB2003DD36A?opendocument&amp;l=en">faisnéis
    ar na táillí cúirte</a> a fhail.</p>
  </li>
</ol></div>

<div class="topic base_rates">
<h2 class="topic base_rates_title" id="ld104a">Treoracha an AE agus an reachtaíocht
náisiúnta</h2>

<p>Thug an tAontas Eorpach 2 Threoir isteach chun Coinbhinsiún Aarhus a chur i
bhfeidhm:</p>
<ol><li><a href="http://eur-lex.europa.eu/LexUriServ/LexUriServ.do?uri=OJ:L:2003:041:0026:0032:EN:PDF">Directive
    2003/4/EC on Public Access to Environmental Information (pdf)</a></li>
  <li><a href="http://eur-lex.europa.eu/legal-content/EN/TXT/?uri=CELEX%3A32003L0035">Treoir
    2003/35/CE maidir le Rannpháirtíocht Phoiblí</a> i ndáil le dréachtú
    pleananna agus cláir áirithe a bhaineann leis an gcomhshaol</li>
</ol><p>Cuireadh an dá Threoir i bhfeidhm go hiomlán in Éirinn.</p>

<p>Mar aon le reachtaíocht a dhéanann na Treoracha seo a thrasuíomh,
cuireadh san áireamh breis beart san <a href="http://www.irishstatutebook.ie/2011/en/act/pub/0020/index.html">Acht
Comhshaoil (Forálacha Ilghnéitheacha), 2011</a> chun codanna den
Choinbhinsiún a chur i bhfeidhm. Thug an tAcht isteach rialacha nua faoi na
costais a bheidh i gceist i gcásanna áirithe, mar aon le ceanglas go nglacfar
fógra breithiúnach faoin gCoinbhinsiún.</p>

<p>Ar an iomlán, úsáideadh breis agus <a href="http://www.environ.ie/en/Environment/AarhusConvention/AarhusLegislation/">60
píosa reachtaíochta</a> chun Coinbhinsiún Aarhus a chur i bhfeidhm in
Éirinn.</p>
</div>

<div class="topic base_howtoapply">
<h2 class="topic base_howtoapply_title" id="l309e9">An Prótacal maidir le Cláir
Scaoileadh Amach agus Aistriú Truailleán </h2>

<p>Is éard is Clár Scaoileadh Amach agus Aistriú Truailleán (PRTR) ann,
bunachar sonraí nó fardal náisiúnta nó réigiúnach de shubstaintí
agus/nó de thruailleáin cheimiceacha a d’fhéadfadh bheith guaiseach a
scaoiltear san aer, san uisce agus san ithir, agus a aistrítear ón suíomh
lena gcóireáil nó lena ndiúscairt. Is é príomhchuspóir <a href="http://www.environ.ie/en/Publications/Environment/Miscellaneous/FileDownLoad,18796,en.pdf">an
Phrótacail maidir le Cláir Scaoileadh Amach agus Aistriú Truailleán
(pdf)</a> chun feabhas a chur ar rochtain phoiblí ar fhaisnéis trí PRTRanna
soiléire comhtháite a bhunú, d’fhonn rannpháirtíocht phoiblí i
ndéanamh cinntí comhshaoil a éascú agus chun cur le cosc a chur agus
laghdú a dhéanamh ar thruailliú comhshaoil.</p>

<p>Shínigh Éire an Prótacal ar PRTRanna in 2003. Ionstraim idirnáisiúnta
an Prótacal seo a cheanglaíonn ar na tíortha rannpháirteacha chun cláir ar
a bhfuil rochtain phoiblí a bhunú agus a choimeád ina bhfuil faisnéis ar
réimse fairsing truailleán ó ghníomhaíochtaí áirithe lena mbaineann
tábhacht chomhshaoil.</p>

<p>Cuireadh i bhfeidhm bearta reachtaíochta agus bearta eile lena chinntiú go
gcomhlíontar dualgais na hÉireann faoin bPrótacal. Is é príomhchuspóir an
Phrótacail chun PRTR náisiúnta a bhunú chun ceanglais shonracha faoin
bPrótacal a chomhlíonadh.</p>

<p>Déanann <a href="http://epa.ie/">Rialacháin an Chláir um Scaoileadh Amach
agus Aistriú Truailleán, 2011 (IR Uimh. 649 de 2011) an Ghníomhaireacht um
Chaomhnú Comhshaoil (GCC)</a> a shannadh mar an Údarás Inniúil chun
críocha an Phrótacail PRTR. I nDeireadh Fómhair 2011, bhunaigh an GCC <a href="http://prtr.epa.ie/">PRTR na hÉireann</a>, ina n-áirítear faisnéis
faoi astuithe ó bhreis agus 300 fóntas tionsclaíoch ar fud an Stáit agus
cuireann sé ar chumas mhuintir an phobail teacht ar níos mó faisnéise faoi
mhórfhoinsí astuithe truaillithe ina gceantar máguaird.</p>
</div>

<div class="topic base_wheretoapply">
<h2 class="topic base_wheretoapply_title" id="lf8e61">Leasú GMO Choinbhinsiún Aarhus </h2>

<p>Glacadh le <a href="http://www.unece.org/fileadmin/DAM/env/documents/2005/pp/ece/ece.mp.pp.2005.2.add.2.e.pdf">Leasú
Órgánach Géinmhodhnaithe Choinbhinsiún Aarhus (pdf)</a> in 2005. Cuireann
sé ceanglais i bhfeidhm le haghaidh rannpháiríocht phoiblí i gcinntí lena
mbaineann scaoileadh lántoiliúil orgánach géinmhodhnaithe (GMOanna). Tá na
ceanglais seo níos sonraí ná na ceanglais ghinearálta lena mbaineann
rannpháirtíocht phoiblí atá i gceist le saincheisteanna eile a chuimsíonn
Coinbhinsiún Aarhus.</p>

<p>Tagraíonn ‘Scaoileadh Lántoiliúil’ do tháirgí géinmhodhnaithe (GM)
a chur ar an margadh nó barra GM a shaothrú. Ní áirítear leis GMOanna a
úsáid i láithreacha srianta, ar nós saotharlann. Tá fáil ar thuilleadh
faisnéise ar GMOanna ar láithreán gréasáin <a href="http://www.environ.ie/en/GMO/">na Roinne Cumarsáide, Gníomhaithe ar son na  hAeráide agus Comhshaoil</a> agus <a href="http://www.epa.ie/licensing/gmo/#.VsyKDyu2pFc">an
GCC</a>.</p>

<p>Cuireadh an Leasú GMO i bhfeidhm san AE ag <a href="http://eur-lex.europa.eu/LexUriServ/LexUriServ.do?uri=CELEX:32001L0018:en:HTML">Treoir
2001/18/CE ar Scaoileadh Lántoiliúil de GMOanna</a>.</p>

<p>Rinneadh an Treoir seo a thrasuíomh in Éirinn ag <a href="http://www.irishstatutebook.ie/2003/en/si/0500.html">Rialacháin an
Chláir um Scaoileadh Amach agus Aistriú Órgánach Géinmhodhnaithe
(Scaoileadh Lántoiliúil), 2003 (IR Uimh. 500 de 2003)</a>.</p>
</div>

<div class="topic further_info">
<h2 class="further_info" id="la4983">Coiste Comhlíonta Aarhus</h2>

<p>Bhunaigh Airteagal 15 de Choinbhinsiún Aarhus socruithe maidir le
hathbhreithniú a dhéanamh ar chomhlíonadh an Choinbhinsiúin. Chun na
críche sin, bunaíodh Coiste Comhlíonta chun plé agus cinneadh a dhéanamh
ar sháruithe féideartha an Choinbhinsiúin. Tá Éire faoi réir na
meicníochta comhlíonta ón 18 Meán Fómhair 2013 ar aghaidh, bliain amháin
i ndiaidh an dáta a tháinig an comhaontú i bhfeidhm. <a href="http://www.unece.org/env/pp/cc.html">Aimsigh tuilleadh faisnéise faoin
gCoiste agus faoina chuid oibre</a>.</p>
</div>
</div>
<!--this is the section that produces "Useful resources" in the box on the right-hand side. Below is an example.
	<div id="useful_resources">
      <ul>
	<li>
	  <a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
	</li>
	
      </ul>
    </div>
	-->
</html>
