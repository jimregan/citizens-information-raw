<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Reachtaíocht um bhainistíocht dramhaíola
</title>
    
    <meta name="description" content="Tá raon reachtaíochta in Éirinn agus san AE ann a théann i ngleic le diúscairt cineálacha dramhaíola éagsúla. Faigh tuilleadh eolais.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Reachtaíocht um bhainistíocht dramhaíola</h1>
	
<ul class="anchorlinks"><li><a href="#l20f87">Treoracha AE maidir le dramhaíl</a></li><li><a href="#l1f2c9">Treoracha dramhaíola a fhorfheidhmiú</a></li></ul>
<div>

<div class="topic">

<div class="topic base_rules">
<h2 class="topic base_rules_title" id="l20f87">Treoracha AE maidir le dramhaíl</h2>

<p>I measc raon na dTreoracha AE a bhaineann le bainistíocht dramhaíola, tá
<a shape="rect" href="pollution_prevention_and_control.html">Treoir um Chosc
agus Rialú Comhtháite ar Thruailliú(1996/61/EC)</a> mar aon leis an méid
seo a leanas:</p>

<h3>Creat-Treoir Dramhaíola</h3>

<p>Leagann an Chreat-Treoir Dramhaíola (<a shape="rect" href="http://eur-lex.europa.eu/legal-content/EN/TXT/?uri=CELEX:32008L0098">Treoir
2008/98/EC</a> maidir le dramhaíol) bunriachtanais amach chun dul i ngleic le
dramhaíl agus sainmhínítear ann cad is "dramhaíl". Foráiltear ann i leith
ballstáit an AE: </p>
<ul><li>Go gcaithfidh siad a chinntiú nach riosca é diúscairt agus
    athghabháil dramhaíola d'uisce, d'aer, d'ithir, do phlandaí agus
    d'ainmhithe </li>
  <li>Nár chóir dóibh ligean do dhiúscairt dramhaíola a bheith ina núis
    phoiblí de bharr leibhéal torainn iomarcaigh nó bolaithe
    míphléisiúrtha, nó áiteanna spéise nádúrtha faoi leith a
    dhíghrádú </li>
  <li>Go gcaithfidh siad cosc a chur ar dhumpáil nó dhiúscairt
    neamhrialaithe dramhaíola </li>
  <li>Go gcaithfidh siad líonra comhtháite agus éifeachtach de ghléasraí
    diúscartha dramhaíola a bhunú, pleananna bainistíochta dramhaíola a
    ullmhú, a chinntiú go ndéanann siad siúd a stórálann dramhaíl í a
    láimhseáil i gceart, agus a chinntiú go bhfuil oibríochtaí cóireála
    ceadúnaithe </li>
  <li>Go gcaithfidh siad iachall a chur ar bhailitheoirí dramhaíola údarú
    speisialta a bheith acu agus taifid a choinneáil </li>
  <li>Go gcaithfidh siad iniúchtaí a dhéanamh ar na cuideachtaí atá
    bainteach le bailiú nó le diúscairt dramhaíola </li>
  <li>Go gcaithfidh siad tabhairt faoi iniúchtaí tréimhsiúla </li>
</ul><h3>Dramhaíl ghuaiseach </h3>

<p>Pléann an Treoir PCB/PCT (<a shape="rect" href="http://eur-lex.europa.eu/LexUriServ/LexUriServ.do?uri=CELEX:31996L0059:EN:HTML">Treoir
96/59/CE</a> maidir le diúscairt défheinilí polaclóirínithe agus
trífheinilí polaclóirínithe) le diúscairt ceimicí guaiseacha a léiríonn
bagairt áirithe ar an gcomhshaol agus ar shláinte daonna. </p>

<h3>Treoir um Shludach Séarachais </h3>

<p>Leagann an Treoir um Shludach Séarachais (<a shape="rect" href="http://eur-lex.europa.eu/LexUriServ/LexUriServ.do?uri=CELEX:31986L0278:EN:HTML">Treoir
86/278/CEE</a> maidir le caomhnú an chomhshaoil, agus caomhnú na hithreach go
háirithe, nuair a úsáidtear sludach le haghaidh talmhaíochta) srianta amach
maidir le húsáid sludaí séarachais le haghaidh talmhaíochta. </p>

<h3>Treoir maidir le Líonadh Talún </h3>

<p>Leagann an Treoir maidir le Líonadh Talún (<a shape="rect" href="http://eur-lex.europa.eu/LexUriServ/LexUriServ.do?uri=CELEX:31999L0031:EN:HTML">Treoir
1999/31/CE</a> maidir le dramhaíl a chur i láithreán líonta talún)
rialacha mionsonraithe amach maidir le líonta talún le haghaidh dramhaíola.
Forálann sé go gcaithfidh oibreoirí na láithreán líonta talún atá ann
cheana plean comhoiriúnaithe faofa a bheith acu a léiríonn an chaoi a
dhéanfar freastal ar riachtanais na Treorach laistigh den fráma ama.
Caithfidh na pleananna seo cúnamh a thabhairt chun cosc a chur ar éifeachtaí
diúltacha líonta talún ar uisce dromchla, screamhuisce, ar ithir agus ar
aer. Cuireann an Treoir cosc ar chineálacha éagsúla dramhaíola ó
láithreáin líonta talún, mar shampla boinn úsáidte, agus cuireann sé
iachall ar bhallstáit méid na dramhaíola in-bhithmhillte a chuireann siad i
láithreán líonta talún a laghdú go 35% de réir na leibhéal a bhí ann i
1995. </p>

<h3>An Treoir um Loscadh Dramhaíola</h3>

<p>Is éard is aidhm na Treorach um Loscadh Dramhaíola (<a shape="rect" href="http://eur-lex.europa.eu/LexUriServ/LexUriServ.do?uri=CELEX:32000L0076:EN:HTML">Treoir
2000/76/CE</a> an 4 Nollaig 2000) ná cosc a chur ar na héifeachtaí
diúltacha maidir le loscadh dramhaíola. Sonraíonn sé riachtanais
oibriúcháin agus theicniúla agus socraíonn sé luachanna le aghaidh
teorainneacha astaíochtaí maidir le gléasra loiscthe agus comhloiscthe
dramhaíola laistigh den AE. </p>

<h3>Treoir um Dhramhaíl Pacáistithe </h3>

<p>Socraíonn an Treoir um Dhramhaíl Pacáistithe (<a shape="rect" href="http://eur-lex.europa.eu/LexUriServ/LexUriServ.do?uri=CELEX:31994L0062:EN:HTML">Treoir
94/62/CE</a> maidir le pacáistiú agus dramhaíl pacáistithe) spriocanna le
haghaidh aisghabháil agus athchúrsáil na dramhaíola pacáistithe agus
cuireann sé iachall ar bhallstáit scéimeanna bailithe, athchúrsála agus
aisghabhála le haghaidh dramhaíola dá leithéid a bhunú. </p>

<h3>Treoir um Fheithiclí a Bhfuil a Ré Caite </h3>

<p>Socraíonn an Treoir um Fheithiclí a Bhfuil a Ré Caite (<a shape="rect" href="http://eur-lex.europa.eu/LexUriServ/LexUriServ.do?uri=CELEX:32000L0053:EN:HTML">Treoir
2000/53/CE</a> maidir le feithiclí a bhfuil a ré caite) na bearta a bhfuil
sé mar aidhm acu cosc a chur ar dhramhaíl ó fheithiclí agus ó
chomhpháirteanna feithiclí a bhfuil a ré caite agus chun athúsáid
feithiclí, athchúrsáil agus cineálacha aisghabhála eile a chur chun cinn.
Is riachtanas dá cuid go socraítear córais bailithe chun a chinntiú go
ndiúscraítear feithiclí a bhfuil a ré caite go héifeachtach agus go
sábháilte gan dochar a dhéanamh don chomhshaol. Tógadh an Treoir isteach sa
dlí in Éirinn trí <a href="http://www.irishstatutebook.ie/eli/2006/si/282/made/en/print">Rialacháin
282/2006</a>. Léigh tuilleadh faoi <a href="../../travel_and_recreation/motoring_1/buying_or_selling_a_vehicle/how_to_dispose_of_an_end_of_life_vehicle.html">Conas
feithicil a bhfuil a ré caite a dhiúscairt</a>.</p>

<h3>Dramhaíl Leictreach agus Leictreonach</h3>

<p>Tháinig an Treoir maidir le dramhthrealamh leictreach agus leictreonach (<a href="http://eur-lex.europa.eu/legal-content/EN/TXT/?uri=CELEX:32012L0019">Treoir
WEEE 2012/19/AE</a>) i bhfeidhm ar 14 Feabhra 2014. Is éard is aidhm na
Treorach ná cosc a chur ar ghiniúint dramhaíola leictrí agus leictreonaí
agus chun athúsáid, athchúrsáil agus cineálacha aisghabhála éagsúla a
chur chun cinn d'fhonn cainníocht na dramhaíola dá leithéid a bheadh le
díchur trí líonadh talún nó loscadh a laghdú. Is riachtanas dá cuid go
ndéantar WEEE a bhailiú, a aisghabháil agus a athúsáid nó a
athchúrsáil. </p>

<p><a shape="rect" href="../waste_management_and_recycling/waste_from_electric_and_electronic_equipment.html">Léigh
tuilleadh ar fhorfheidhmiú WEEE</a>.<br></p>
</div>
<div class="topic base_rates">
<h2 class="topic base_rates_title" id="l1f2c9">Treoracha dramhaíola a fhorfheidhmiú</h2>

<p>Forfheidhmítear na Treoracha seo in Éirinn tríd an <a shape="rect" href="http://www.irishstatutebook.ie/ZZA7Y1992.html">Acht fán nGníomhaireacht
um Chaomhnú Comhshaoil 1992</a>, an <a shape="rect" href="http://www.irishstatutebook.ie/ZZA10Y1996.html">Acht um Bainistiú
Dramhaíola 1996</a>, an <a shape="rect" href="http://www.irishstatutebook.ie/ZZA36Y2001.html">Acht um Bainistiú
Dramhaíola 2001</a> agus an <a shape="rect" href="http://www.irishstatutebook.ie/ZZA27Y2003.html">Acht fán
nGníomhaireacht um Chaomhnú Comhshaoil 2003</a>. Tá roinnt ionstraimí
reachtúla ann chomh maith a phléann le sainghnéithe na dTreoracha AE.</p>

<p>Roimh mí Iúil 2016, bhi an dualgas foriomlán maidir le beartas um
bhainistiú dramhaíola ar an <a shape="rect" href="http://www.environ.ie/ga/">Roinn Comhshaoil, Pobal agus Rialtais
Áitiúil.</a> Ta an dualgas anois ag an <a href="http://www.dccae.gov.ie/en-ie/Pages/home.aspx">Roinn Cumarsáide,
Gníomhaithe ar son na hAeráide agus Comhshaoil</a>. Is í an <a shape="rect" href="http://www.epa.ie/">Ghníomhaireacht um Chaomhnú Comhshaoil</a> mar aon
leis na <a shape="rect" href="http://www.environ.ie/en/localgovernment/localgovernmentadministration/localauthorities/">húdaráis
áitiúla</a> a chuireann an beartas sin agus an reachtaíocht i bhfeidhm den
chuid is mó. Tá an beartas bainistíochta dramhaíola reatha leagtha amachin
<a href="https://www.epa.ie/pubs/reports/waste/plans/Resource_Opportunity2012.pdf">A
Resource Opportunity – Waste Management Policy in Ireland (pdf),</a> a
foilsíodh i 2012.</p>

<p>Forálann na hAchtanna um Bainistiú Dramhaíola go bhfuil dualgas
ginearálta ar gach duine gan dramhaíl a choimeád, a iompar, a aisghabháil
nó a dhiúscairt i slí a dhéanann truailliú comhshaoil nó ar dhócha í
truailliú a dhéanamh.</p>

<p><strong>An Ghníomhaireacht um Chaomhnú Comhshaoil (GCC) agus
dramhaíl</strong><br>
Is iad seo a leanas príomhghníomhaíochtaí na GCC i réimse na
bainistíochta dramhaíola: </p>
<ul><li>An Plean Náisiúnta um Bainistiú Dramhaíola Guaisí a dhréachtú agus
    a athbhreithniú </li>
  <li>An córas ceadúnaithe comhtháite maidir le truailliú a chosc agus a
    rialú (IPPC) a théann i ngleic le giniúint, aisghabháil agus diúscairt
    dramhaíola </li>
  <li>Treoirlínte a fhorbairt chun láithreáin líonta talún a roghnú, a
    bhainistiú, a oibriú agus deireadh a chur lena n-úsáid </li>
  <li>Allmhairí dramhaíola a údarú </li>
  <li>Bunachar sonraí náisiúnta um dhramhaíl a chothabháil </li>
</ul><p><strong>Údaráis áitiúla</strong><br>
Tá na <a shape="rect" href="http://www.environ.ie/en/localgovernment/localgovernmentadministration/localauthorities/">húdaráis
áitiúla</a> freagrach as:</p>
<ul><li>Gníomhaíochtaí bailithe dramhaíola tráchtála a údarú agus a
    rialú </li>
  <li>Onnmhairí dramhaíola a údarú agus gluaiseachtaí inmheánacha de
    dhramhaíl ghuaiseach a fhaire </li>
  <li>Ceadanna dramhaíola le haghaidh gníomhaíochtaí aisghabhála agus
    diúscartha ar bhonn mionscála </li>
  <li>Socruithe iomchuí maidir le bailiú, aisghabháil agus diúscairt
    dramhaíola ina gceantair a chinntiú </li>
  <li>Gníomhaíochtaí dramhaíola i gcoitinne a fhaire agus a iniúchadh </li>
</ul><p><strong>Pleananna Bainistíochta Dramhaíola</strong><br>
Tá an GCC freagrach as an <a shape="rect" href="http://www.epa.ie/waste/hazardous/">bPlean Náisiúnta um Bainistiú
Dramhaíola Guaisí</a>. Caithfear an plean a athbhreithniú uair amháin ar a
laghad gach 5 bliana. </p>

<p>Tá <a href="http://www.environ.ie/environment/waste/regional-waste-management-plans/regional-waste-management-plans">3
réigiún freagrach as Pleananna Bainistíochta Dramhaíola: Deisceart,
Oirthear-Lár Tíre agus Connacht-Uladh</a>. freagrach as pleananna áitiúla
bainistíochta dramhaíola. Pléann na pleananna réigiúnacha le dramhaíl
neamhghuaiseach agus caithfidh na bearta seo a leanas a bheith san áireamh
leo:</p>
<ul><li>Táirgeadh nó nádúr guaiseach na dramhaíola a chosc nó a íoslaghdú
  </li>
  <li>Aisghabháil na dramhaíola a spreagadh agus a thacú </li>
  <li>A chinntiú go ndéantar an dramhaíl nach bhféidir a chosc nó a
    aisghabháil a dhiúscairt gan truailliú comhshaoil a dhéanamh </li>
  <li>A chinntiú go bhfeidhmítear an prionsabal 'íoc mar a thruaillítear'
  </li>
</ul><p>Ní mór don réigiún fógra a fhoilsiú go bhfuil sé ar intinn aige plean
a dhréachtú nó a athbhreithniú. Is féidir le duine ar bith aighneacht
scríofa a chur isteach laistigh de 2 mhí ón bhfógra seo. I ndiaidh don
phlean molta a bheith dréachtaithe, caithfidh sé a bheith ar fáil le
haghaidh iniúchta agus tá 2 mhí agat aighneachtaí a chur isteach ina
thaobh. Caithfear na pleananna a athbhreithniú uair amháin ar a laghad gach 5
bliana.</p>

<p><strong>Ceadanna dramhaíola</strong><br>
Tá ceadúnas ón <a shape="rect" href="http://www.epa.ie/">nGníomhaireacht um
Chaomhnú Comhshaoil</a> riachtanach d'áiseanna áirithe a phléann le
giniúint, aisghabháil agus diúscairt dramhaíola. Tá an nós imeachta mar
an gcéanna do <a shape="rect" href="pollution_prevention_and_control.html">cheadúnais IPPC</a>. Coimeádann
an GCC <a href="http://www.epa.ie/terminalfour/waste/index.jsp">clár poiblí
de cheadúnais dhramhaíola</a>.</p>

<p>Sula mbronntar ceadúnas dramhaíola, ní mór don GCC a bheith sásta, i
measc rudaí eile:</p>
<ul><li>Go gcomhlíonann na hastaíochtaí ón áis na caighdeáin ábhartha </li>
  <li>Nach mbeidh an ghníomhaíocht atá i gceist ina truailliú comhshaoil
  </li>
  <li>Go mbainfear úsáid as an teicneolaíocht is fearr atá ar fáil chun
    astaíochtaí a íoslaghdú </li>
  <li>Go bhfuil an t-iarrthóir ina dhuine oiriúnach agus cuí chun ceadúnas
    dramhaíola a bheith ina sheilbh aige </li>
</ul><p>Feidhmíonn na húdaráis áitiúla córas ceada le haghaidh
gníomhaíochtaí áirithe maidir le diúscairt agus aisghabháil dramhaíola
nach dteastaíonn ceadúnas dóibh ón GCC. Ní mór don iarratas fógra
poiblí rúin a thabhairt go gcuirfear iarratas isteach ar cheadúnas dá
leithéid. Caithfidh an t-iarratas a bheith ar fáil le haghaidh iniúchta ag
oifigí an údaráis áitiúil agus is féidir le duine ar bith aighneacht
scríofa a dhéanamh faoi. Is féidir ceadúnas a bhronnadh ar feadh suas le 3
bliana agus is féidir coinníollacha éagsúla a bheith ceangailte leis. Tá
clár na gceadúnas á chothabháil ag an <a href="http://www.nwcpo.ie/">Oifig
Náisiúnta do Cheadanna Bailithe Dramhaíola</a>.</p>

<p><strong>Ceadúnais bhailithe dramhaíola</strong><br>
Tá sé riachtanach cead bailithe dramhaíola a fháil ón Oifig Náisiúnta do
Cheadanna Bailithe Dramhaíola chun dramhaíl a bhailiú ar bhonn tráchtála.
Caithfidh iarrthóir le haghaidh ceada bailithe dramhaíola fógra rúin a
fhoilsiú maidir leis an iarratas a dhéanamh agus sonraí a thabhairt maidir
le cad a bhaileofar agus conas a dhéanfar é seo. Is féidir an t-iarratas a
iniúchadh ar láithreán gréasáin na hOifige Náisiúnta do Cheadanna
Bailithe Dramhaíola agus is féidir le duine ar bith aighneacht scríofa a
dhéanamh i rith na 25 lá i ndiaidh é a chur isteach. Má dhéanann tú
aighneacht dá leithéid, caithfear tú a chur ar an eolas faoi chinneadh na
hOifige.</p>

<p>Is féidir coinníollacha éagsúla a cheangail leis an gcead, lena
n-áirítear coinníollacha a bhaineann le húsáid scipí bruscair in
áiteanna poiblí. Mar shampla, is féidir go mbeidh riachtanas ann go
ndéanfaí scipí bruscair a shoilsiú istoíche. (D'fhéadfadh sé seo a
bheith ina riachtanas de réir na bhfodhlíthe a eisíodh faoi <a shape="rect" href="http://www.irishstatutebook.ie/ZZA14Y1993.html">Acht na mBóithre
1993</a>. Ligeann <a shape="rect" href="http://www.irishstatutebook.ie/ZZA14Y1993S72.html">Alt 72 d'Acht na
mBóithre 1993</a> d'údaráis áitiúla fodhlíthe a dhéanamh a rialaíonn
úsáid scipí bruscair ar bhóithre poiblí.)</p>

<p><strong>Oibleagáidí dualgais an táirgeora</strong> <br>
Ciallaíonn 'Oibleagáid dualgais an táirgeora' riachtanas chun céimeanna a
ghlacadh ionas go ndéanfadh táirgeoir na dramhaíola an dramhaíl a chosc, a
íoslaghdú, a theorannú nó a aisghabháil. Tá iachall ar gach éinne a
dhéanann gníomhaíocht talmhaíochta, tráchtála nó tionsclaíoch cosc nó
íoslaghdú a dhéanamh ar tháirgeadh na dramhaíola ón ngníomhaíocht sin.
</p>

<p>Tá comhaontú deonach idir an Rialtas agus <a shape="rect" href="http://www.repak.ie/">Repak Ltd</a> chun bailiú agus aisghabháil
dramhaíola pacáistithe a chur chun cinn, a chomhordú agus a mhaoiniú
d'fhonn na cuspóirí a leagtar amach sa Treoir um Dhramhaíl Pacála (féach
thuas) a bhaint amach. Tá scéim chomhionainn i bhfeidhm maidir le <a href="http://www.farmplastics.ie/">plaistigh fheirme</a> agus tá scéim eile
cosúil léi á moladh le haghaidh <a href="../../travel_and_recreation/motoring_1/buying_or_selling_a_vehicle/how_to_dispose_of_an_end_of_life_vehicle.html">feithiclí
a bhfuil a ré caite</a>.<br></p>
</div>
</div>
</html>
