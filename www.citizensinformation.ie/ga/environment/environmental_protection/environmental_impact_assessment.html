<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Measúnacht timpeallachta
</title>
    
    <meta name="description" content="Bíonn Measúnachtaí Tionchair Timpeallachta de dhíth faoi dhlí an AE agus na hÉireann le haghaidh tionscadail áirithe phoiblí agus phríobháideacha. Is é cuspóir na Measúnachtaí anailís a dhéanamh ar an tionchar a d’fhéadfadh a bheith ag na tionscadail sin ar an gcomhshaol.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Measúnacht timpeallachta</h1>
	
<ul class="anchorlinks"></ul>
<div>

<div class="topic">

<div class="topic base_introduction">
<h2>Measúnacht Tionchair Timpeallachta</h2>

<p>Ceanglaíonn an Treoir um Measúnacht Tionchair Timpeallachta (<a shape="rect" href="http://eur-lex.europa.eu/LexUriServ/LexUriServ.do?uri=CELEX:31997L0011:EN:HTML">Treoir
85/337/CEE ón gComhairle arna leasú le Treoir 97/11/CE</a> agus <a href="http://eur-lex.europa.eu/legal-content/EN/TXT/?uri=CELEX:32003L0035">2003/35/EC</a>
maidir le measúnacht ar na héifeachtaí a bhíonn ag tionscadail áirithe
phoiblí agus phríobháideacha ar an gcomhshaol) ar bhallstáit an AE
measúnachtaí a dhéanamh ar an tionchar comhshaoil a bheidh ag tionscadail
áirithe phoiblí agus phríobháideacha sula gceadaítear iad. Cuirtear an
Treoir i bhfeidhm in Éirinn trí na hAchtanna um Pleanáil agus Forbairt, na
Rialacháin um Pleanáil agus Forbairt 2001 go 2002 agus Rialacháin na
gComhphobal Eorpach (Measúnacht Tionchair Timpeallachta), 1989-2006. </p>

<p>Is é aidhm phróiseas na Measúnachtaí Tionchair Timpeallachta ná
cinntiú go ndéantar measúnacht roimh ré ar thionscadail ar dhócha go
mbeadh tionchar suntasach acu ar an gcomhshaol, ionas go dtuigfeadh daoine
céard a bheadh i gceist leis an tionchar sin. Ní mór an mheasúnacht a
dhéanamh i gcásanna áirithe. Mar shampla, bíonn Measúnacht Tionchair
Timpeallachta de dhíth sna cásanna seo a leanas: mótarbhealaí, forbairtí
ar mhórscála i dtalmhaíocht, i dtionscal an bhia, i dtionscal na
gceimiceán, agus forbairtí bonneagair agus uirbeacha. Nuair cuireadh iarratas
pleanála le haghaidh forbartha den sórt sin iad isteach, caithfidh an
t-iarratasóir Ráiteas Tionchair Timpeallachta a chur isteach. Leagtar amach
sna Rialacháin na tairsí a mbíonn Measúnacht Tionchair Timpeallachta ag
teastáil os a gcionn. </p>

<p>Féadfaidh an t údarás áitiúil (nó An Bord Pleanála) éileamh go n
ullmhaítear Ráiteas Tionchair Timpeallachta, fiú má bhíonn an fhorbairt
faoi bhun na tairsí, más dócha go mbeidh tionchar suntasach ag an bhforbairt
sin ar an gcomhshaol. Leagtar amach liosta iomlán na dtionscadal agus na
dtairseach sna Rialacháin um Pleanáil agus Forbairt. </p>

<p>Is é an forbróir a dhréachtaíonn an Ráiteas Tionchair Timpeallachta,
agus ní mór na nithe seo a leanas a bheith ann: anailís ar thionchair (na
tionchair mhaithe agus drochthionchair) na forbartha molta ar an gcomhshaol,
lena n áirítear daoine, flóra, fána, ithir, uisce, aer, tírdhreach agus
oidhreacht chultúrtha. Leagtar amach ann conas a bheartaíonn an forbróir dul
i ngleic le drochthionchair. Ní mór achoimre neamhtheicniúil a bheith sa
Ráiteas Tionchair Timpeallachta. Tá <a href="http://www.epa.ie/downloads/advice/ea/guidelines/EPA_Guidelines_EIS_2002.pdf">Treoirlínte
ar an bhfaisnéis a chuimsítear i Ráiteas Tionchair Timpeallachta (pdf)</a>
foilsithe ag an nGníomhaireacht um Chaomhnú Comhshaoil (GCC). </p>

<p>Ní féidir cead imlíneach pleanála a fháil le haghaidh forbairtí atá
cuimsithe ag an Measúnacht Tionchair Timpeallachta. Sna fógraí maidir leis
an iarratas ar chead pleanála, ní mór a thabhairt le fios go bhfuil Ráiteas
Tionchair Timpeallachta ar fáil. Ní mór na hiarratais a mbíonn Ráiteas
Tionchair Timpeallachta i gceist leo a aithint freisin i liosta seachtainiúil
na n iarratas pleanála de chuid na n údarás áitiúil. </p>

<p>Is féidir cóip a fháil de Ráiteas Tionchair Timpeallachta ar bith a
úsáideadh in iarratas pleanála ón <a shape="rect" href="http://www.environ.ie/en/LocalGovernment/LocalGovernmentAdministration/LocalAuthorities/">údarás
áitiúil</a> nó ón mBord Pleanála. Is féidir tuairim a thabhairt ar
Ráiteas Tionchair Timpeallachta faoi mar is féidir tuairim a thabhairt ar
ghné ar bith eile d’iarratas pleanála. </p>

<h3>Measúnacht Tionchair Timpeallachta agus an córas ceadúnaithe </h3>

<p>Más gá Ráiteas Tionchair Timpeallachta a cheangal leis an iarratas
pleanála don fhorbairt i gceist, ní mór an Ráiteas Tionchair Timpeallachta
a chur san iarratas ar cheadúnas um Rialú Comhtháite ar Thruailliú ón GCC
freisin. Ní mór don údarás áitiúil fógra a thabhairt don GCC maidir le
hiarratas pleanála ar bith ina bhfuil forbairt i gceist a mbíonn ceadúnas
ón GCC de dhíth air. Tá 5 seachtaine ag an GCC tuairim a thabhairt ar an
iarratas ina dhiaidh sin. Má chinneann an t údarás áitiúil cead pleanála
a dheonú le haghaidh a leithéid d’fhorbairt, ní féidir leis
coinníollacha a bhaineann le rialú astaíochtaí a fhorchur. Is faoin GCC sin
a dhéanamh. Féadfaidh sé diúltú don iarratas, áfach, ar chúinsí
comhshaoil (fiú má bhíonn an GCC sásta ceadúnas a dheonú). </p>

<h3>Measúnachtaí Straitéiseacha Timpeallachta </h3>

<p>Is Measúnacht Straitéiseach Timpeallachta é an próiseas a éilíonn go
gcomhtháthaítear iomlán breithnithe timpeallachta san ullmhú pleananna agus
cláir agus roimh a nglacadh deireanach. Baineann Treoir an AE maidir le
Measúnacht Straitéiseach Timpeallachta le roinnt earnálacha lena n
áirítear talmhaíocht, foraoiseacht, iascaigh, fuinneamh, tionsclaíocht,
iompar, bainistíocht dramhaíola, bainistíocht uisce, teileachumarsáid,
turasóireacht agus pleanáil maidir le húsáid talún. Ciallaíonn
measúnachtaí straitéiseacha timpeallachta go gcaithfear pleananna agus
cláir a mheasúnú ó thaobh a dtionchar ar an gcomhshaol sula nglacfar leo.
</p>

<p>Cuirtear an Treoir maidir le Measúnacht Straitéiseach Timpeallachta i
bhfeidhm in Éirinn ag na <a href="http://www.irishstatutebook.ie/2004/en/si/0435.html">Rialacháin na
gComhphobal Eorpach (Measúnacht Timpeallachta ar Phleananna Áirithe agus ar
Chláir Áirithe) 2004</a> (SI 435/2004) agus na <a href="http://www.irishstatutebook.ie/2004/en/si/0436.html">Rialacháin um
Pleanáil agus Forbairt (Measúnacht Straitéiseach Timpeallachta) 2004</a> (SI
436/2004) arna leasú le SI 200/2011 agus le SI 201/2011.</p>

<p>Cuireann na píosaí reachtaíochta thuasluaite na gnéithe seo a leanas den
Treoir maidir le Measúnacht Straitéiseach Timpeallachta i bhfeidhm: </p>
<ul><li>Athbhreithniú, ullmhú agus malairt leaganacha de phlean forbartha </li>
  <li>Ullmhú nó leasú plean limistéir áitiúil </li>
  <li>Treoirlínte réigiúnacha pleanála a athbhreithniú nó a dhéanamh
  </li>
  <li>Scéim pleanála a dhéanamh maidir le cuid de Chrios Forbartha
    Straitéisí nó maidir leis an gcrios ar fad.</li>
</ul></div>
</div>
</html>
