<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cosc agus rialú ar thruailliú
</title>
    
    <meta name="description" content="Déantar cur síos ar reachtaíocht an AE agus na hÉireann maidir leis na nósanna imeachta um cheadúnú agus um fhorfheidhmiú bearta maidir le truailliú a chosc agus a rialú in Éirinn.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cosc agus rialú ar thruailliú</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l896e2">Tuilleadh faisnéise</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>D’fhonn leibhéal áirithe de chosaint chomhshaoil a chinntiú, chuir an
tAontas Eorpach agus Éire reachtaíocht i bhfeidhm chun truailliú an
atmaisféir, an uisce agus na hithreach a chosc nó a laghdú, agus chun an
méid dramhaíola ó ghléasra tionsclaíoch agus talmhaíochta a chosc nó a
laghdú freisin. Leagann an dlí síos nós imeachta maidir le
gníomhaíochtaí tionsclaíocha agus talmhaíochta a údarú agus leagann sé
síos na bunriachtanais atá le cur san áireamh i ngach ceadúnas, go mór
mór maidir le scaoileadh truailleán. </p>

<p>Tá foráil i <a shape="rect" href="http://eur-lex.europa.eu/LexUriServ/LexUriServ.do?uri=CELEX:31996L0061:EN:HTML">Treoir
an AE maidir le Cosc agus Rialú Comhtháite ar Thruailliú (Treoir
96/61/CE)</a> maidir le córas ceadúnais i gcomhair gníomhaíochtaí lena
n-áirítear <a href="../waste_management_and_recycling/recycling_services.html">bainistíocht
dramhaíola</a>. Forfheidhmíodh an Treoir sin in Éirinn leis an <a shape="rect" href="http://www.irishstatutebook.ie/2003/en/act/pub/0027/index.html">Acht um
Chaomhnú an Chomhshaoil 2003</a> a leasaíonn forálacha ceadúnaithe an <a shape="rect" href="http://www.irishstatutebook.ie/1992/en/act/pub/0007/index.html">Achta
fán nGníomhaireacht um Chaomhnú Comhshaoil, 1992</a> agus an <a shape="rect" href="http://www.irishstatutebook.ie/1996/en/act/pub/0010/index.html">Achta um
Bainistiú Dramhaíola 1996</a>. Tá an Ghníomhaireacht um Chaomhnú
Comhshaoil (GCC) freagrach as an gCeadúnas um Chosc agus Rialú Comhtháite ar
Thruailliú (RCT) i leith tionscadail mhóra nó coimpléascacha a bhfuil cumas
suntasach truaillithe acu.</p>

<p>Tá liosta de na gníomhaíochtaí ar gá ceadúnas a fháil lena ndéanamh
san Acht um Chaomhnú an Chomhshaoil 1992 arna leasú ag an Acht um Chaomhnú
an Chomhshaoil 2003. Áirítear leo táirgeadh fuinnimh, diantalmhaíocht,
táirgeadh bia, gníomhaíochtaí ina n-úsáidtear ceimiceáin agus táirgeadh
páipéir. Cuireann Acht na bliana 2003 gníomhaíochtaí breise ar liosta na
ngníomhaíochtaí sin ar gá ceadúnais a fháil lena ndéanamh, mar shampla,
tógáil éanlaithe agus marú eallach. </p>

<p>Ní mór do shealbhóirí ceadúnas “an teicníochtaí is fearr atá ar
fáil” a úsáid chun truailliú a sheachaint. Ní mór d’iarratasóir ar
cheadúnas maidir le Cosc agus Rialú Comhtháite ar Thruailliú a bheith ina
“d(h)uine oiriúnach agus cuí”. Ciallaíonn sé sin, i measc rudaí eile,
nár ciontaíodh an té sin in aon choir a bhain le reachtaíocht um rialú
truaillithe agus dramhaíola. Tá sé de chumhacht ag an nGníomhaireacht um
Chaomhnú Comhshaoil (GCC) ceadúnas maidir le Cosc agus Rialú Comhtháite ar
Thruailliú a aisghairm nó a chur ar ceal más rud é nach sásaítear a
thuilleadh an ceanglas maidir le bheith ina “d(h)uine oiriúnach agus
cuí”. <a href="http://www.epa.ie/whatwedo/licensing/files/">Coinníonn an
GCC clár na gceadúnas agus tá sé sin ar fáil go poiblí.</a> </p>

<h3>Nós imeachta maidir le ceadúnú </h3>

<p>Ní mór don té atá ag cur isteach ar cheadúnas fógra a fhoilsiú ar an
láthair faoin ngníomhaíocht atá i gceist agus ní mór dó (nó di) fógra
rúin a fhoilsiú i nuachtán maidir le hiarratas a dhéanamh agus ní mór dó
(nó di) an t-údarás áitiúil a chur ar an eolas. Féadfaidh duine ar bith
tagairt a dhéanamh i scríbhinn faoin iarratas. Nuair a fhaigheann an GCC
iarratas i gcomhair ceadúnais ní mór dóibh an t-údarás áitiúil
bainteach a chur ar an eolas. De ghnáth foilsíonn an Ghníomhaireacht a
leithéid d’iarratais ar a láithreán gréasáin. Bíonn cead agat <a href="http://www.epa.ie/licensing/ipc/process/object/#.VR1jwkR0yic">achomharc</a>
a dhéanamh laistigh de 28 lá ón am a eisíonn an GCC a cinneadh. Féadfaidh
tú <a href="http://www.epa.ie/licensing/ipc/process/oral/#.VR1j50R0yic">éisteacht ó
bhéal</a> a iarraidh ach ní mór cuimhneamh go bhfuil táille i gceist i
gcomhair a leithéid d’iarratais. Tá lánrogha ag an nGníomhaireacht
éisteacht ó bhéal a cheadú nó a dhiúltú. Má tá agóid le déanamh in
aghaidh cinneadh gan éisteacht ó bhéal nó aon imeachtaí eile a cheadú ní
mór é sin a dhéanamh laistigh de 8 seachtaine ón am a dhéantar an
cinneadh. </p>

<p>Féadfaidh an GCC réimse coinníollacha a chur leis an gceadúnas.
D’fheadfaí coinníollacha a chur leis an gceadúnas maidir le teorainneacha
astuithe (lena n-áirítear gáis cheaptha teasa), cosaint ithreach agus uisce
talún, fuinneamh a úsáid go héifeachtach agus maidir le cad a tharlóidh
nuair a bheidh an ghníomhaíocht críochnaithe. </p>

<h3>Forfheidhmiú </h3>

<p>Tá an <a shape="rect" href="http://www.epa.ie/">Ghníomhaireacht um
Chaomhnú Comhshaoil</a> freagrach as a chinntiú go gcuirtear na ceadúnais i
bhfeidhm agus go sásaítear na coinníollacha a bhaineann leo.</p>
</div>
<div class="topic base_wheretoapply">
<h2 class="topic base_wheretoapply_title" id="l896e2">Tuilleadh faisnéise</h2>

<p>Is féidir tuilleadh faisnéise faoi chosaint an chomhshaoil a fháil ó:</p>

<p>
</p><div class="inlinesio">
<p>
</p><div>
<h3>An Ghníomhaireacht um Chaomhnú Comhshaoil</h3>
<p>
  

  
  Bosca Poist 3000<br>Eastát Chaisleán Bhaile Sheáin<br>Loch Garman<br>Éire
  <br>
  
</p>
<p>
  

  
  <strong>Teil:</strong>(053) 916 0600
  <br>
  

  
  <strong>Lóghlao:</strong>1890 335 599
  <br>
  

  
  <strong>Facs:</strong>(053) 916 0699
  <br> 
  

  
  <strong>Láithreán Gréasáin:</strong> <a href="http://www.epa.ie">http://www.epa.ie</a>
  <br>
  

  

  

  
  <strong>R-phost:</strong> <a href="mailto:info@epa.ie">info@epa.ie</a>
  <br>
  
</p>
</div></div>

</div>
</div>
</html>
