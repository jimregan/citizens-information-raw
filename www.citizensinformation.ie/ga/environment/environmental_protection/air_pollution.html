<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Caighdeán an aeir agus truailliú
</title>
    
    <meta name="description" content="Tugtar cuntas ar na caighdeáin a theastaíonn maidir le caighdeán an aeir agus na bearta atá le déanamh chun truailliú aeir a chosc. ">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Caighdeán an aeir agus truailliú</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li><li><a href="#lf3c9d">Tuilleadh eolais</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Cruthaíonn truailleáin san aer baol éagsúil don tsláinte agus don
chomhshaol. Tugtar <a href="http://ec.europa.eu/health/opinions/en/indoor-air-pollution/glossary/pqrs/primary-pollutant-secondary-pollutant.htm">truailleáin
phríomha</a> ar thruailleáin aeir a astaítear go díreach ó thrácht,
giniúint cumhachta nó ón tionscal. Mar aon le bheith mar chúis le fadhbanna
tromchúiseacha ina ngarchóngaracht, féadfaidh truailleáin phríomha
taisteal faid fhada, chomh maith, agus féadfaidh siad tabhairt faoi imoibriú
ceimiceach san atmaisféar agus truailleáin thánaisteacha a tháirgeadh, ar
nós báisteach aigéadach nó ózóin. Féadfaidh roinnt truailleán cur le <a href="../environmental_law/climate_change.html">hathrú aeráide</a>.</p>

<p>Leagadh <a href="http://www.epa.ie/air/quality/standards">caighdeáin um
chaighdeán an aeir</a> amach i reachtaíocht an AE agus na hÉireann. Déanann
<a href="http://www.epa.ie/">an Ghníomhaireacht um Chaomhnú Comhshaoil (an
GCC)</a> monatóireacht ar leibhéil <a href="http://www.epa.ie/air/quality/monitor/#.VMfNtYlybhk">truailleáin
éagsúla aeir</a> i leith na gcaighdeán seo.</p>
</div>

<div class="topic base_rules">
<h2 class="topic base_rules_title" id="l555d1">Rialacha</h2>

<p>Faoin <a href="http://www.irishstatutebook.ie/1987/en/act/pub/0006/index.html">Acht um
Thruailliú Aeir, 1987</a>, ní mór d’údaráis áitiúla pé bearta a
mheasann siad is gá a dhéanamh chun cosc nó teorainn a chur ar thruailliú
aeir ina gceantar. Ní mór d’úinéirí gléasra áirithe tionsclaíoch
ceadúnas truaillithe aeir a fháil óna n-údarás áitiúil nó ón GCC chun
tionscail áirithe a oibriú a bheidh freagrach as astuithe. Tá socruithe
ceadúnaithe ar leith ag an GCC agus ag údaráis áitiúla agus ní gá duit
iarratas a dhéanamh ar an dá cheann.</p>

<p>I measc ról na n-údarás áitiúil chun truailliú aeir a chosc agus a
chomhrac, tá:</p>
<ul><li>Monatóireacht a dhéanamh ar astuithe nó ar an aer comhthimpeallach sa
    cheantar</li>
  <li>Measúnú a dhéanamh ar chomhlíonadh na reachtaíochta ábhartha</li>
  <li>Déileáil le gearáin maidir le truailliú aeir</li>
  <li>Roinnt catagóirí den tionscal a cheadúnú</li>
  <li>An <a href="http://www.environ.ie/en/Environment/Atmosphere/AirQuality/SmokyCoalBan/">toirmeasc
    ar bhreosla áirithe a mhargú, a dháileadh, a dhíol agus a dhó</a>
    (gual biotúmanach de ghnáth)</li>
  <li>Taighde a eagrú agus a dhéanamh ar chúiseanna a bhíonn le truailliú
    aeir agus ar mhéid an truaillithe aeir agus ar chosc a chur air</li>
  <li>Cláir oideachasúla a bhunú agus a reáchtáil faoi thruailliú agus
    cosc a chur air</li>
  <li>Tacú nó cabhair a thabhairt d’aon duine a thugann faoi aon taighde,
    suirbhé nó imscrúdú ar chineál agus ar mhéid an truaillithe aeir, ar
    chúis agus ar thionchar an truaillithe aeir nó ar chosc nó srian a chur
    ar thruailliú aeir</li>
</ul><h3>Forfheidhmiú</h3>

<p>Tá an chumhacht ag údaráis áitiúla chun pionóis a chur i bhfeidhm mar
gheall ar shárú an Achta. Má dheimhnítear go bhfuil aon duine tar éis an
tAcht a shárú, d’fhéadfaí fíneáil agus/nó príosúnacht a ghearradh ar
an té sin.</p>

<p>Leagann an tAcht an dualgas ar chuideachtaí gach bealach indéanta a
úsáid chun truailliú a theorannú (agus a chosc, más féidir) óna
n-áitreabh. Má mheasann údarás áitiúil go bhfuil an tAcht á shárú
agat, féadfaidh siad fógra a sheirbheáil ort, ina sonraítear na bearta
ceartaitheacha nach mór duit a dhéanamh chun truailliú aeir a chosc agus
teorainn ama a thabhairt. Cé nach bhfuil siad freagrach as an Acht a
fhorfheidhmiú ina gceantar féin, féadfaidh siad áitreabh a ionchúiseamh a
thruaillíonn an ceantar seo, fiú má tá an truailliú ag teacht ó fhoinse
lasmuigh dá ndlínse.</p>

<p>Má mheasann údarás áitiúil gur thug tú neamhaird ar a gcuid rabhadh
agus moltaí, féadfaidh siad cás a thabhairt díreach a fhad leis an
Ard-Chúirt. Féadfaidh an Chúirt seo urghaire a eisiúint, a cheadaíonn don
údarás áitiúil déileáil leis an gcás láithreach bonn. Féadtar an rogha
seo a úsáid má mheasann an t-údarás áitiúil go bhfuil riosca
tromchúiseach ann i leith sláinte phoiblí nó an chomhshaoil.</p>

<h3>Limistéir rialaithe speisialta agus toirmeasc ar bhreosla toiteach</h3>

<p>Féadfaidh údarás áitiúil a dhearbhú gur <em>limistéar rialaithe
speisialta</em> atá i limistéar chun truailliú aeir a chosc nó a
theorannú. I 1990, bhí Baile Átha Cliath ar an gcéad limistéar ina raibh
toirmeasc ar bhreosla biotúmanach a mhargú, a dhíol agus a dháileadh.
Síneadh an toirmeasc chuig <a href="http://www.environ.ie/en/Environment/Atmosphere/AirQuality/SmokyCoalBan/MapsofSmokyCoalBanAreas/">roinnt
limistéir eile</a> agus áirítear anois na breoslaí siúd a dhó.</p>

<p>Ní mór gach táirge breosla sholadaigh gan toit a lipéadú go soiléir
mar “breosla gan toit”. Tugann údaráis áitiúla faoi spotseiceálacha ar
mhiondíoltóirí breosla le comhlíonadh an toirmisc ar bhreosla toiteach a
mhargú, a dhíol agus a dháileadh a chinntiú.</p>

<h3>Dramhaíl a dhó</h3>

<p>Tá sé in aghaidh an dlí dramhaíl tí nó ghairdín a dhó, cibé acu sa
bhaile nó i do ghairdín. Is féidir leat níos mó a léamh faoi seo inár
gcáipéis ar <a href="../waste_management_and_recycling/burning_household_waste.html">dhramhaíl
tí a dhó</a>.</p>

<h2>Rialú Comhtháite Truaillithe</h2>

<p>Faoin <a href="http://www.irishstatutebook.ie/eli/1992/act/7/enacted/en/html">Acht fán
nGníomhaireacht um Chaomhnú Comhshaoil, 1992</a>, tá an GCC freagrach as
ceadúnú Rialú Comhtháite Truaillithe (RCT) a dhéanamh maidir le tionscail
mhóra nó chasta a bhfuil cumas suntasach truaillithe acu. Tá siad freagrach
as monatóireacht a dhéanamh ar astuithe ó na tionscail sin agus déileáil
le haon sáruithe ar théarmaí ceadúnaithe. Féadfaidh an GCC cuideachtaí a
thabhairt chun na cúirte mar thoradh ar chiontuithe faoin Acht. Féadfaidh an
chúirt fíneálacha agus pianbhreitheanna príosúin a ghearradh agus
féadfaidh an GCC ceadúnas cuideachta a aisghairm.</p>

<p>Ní dheonóidh an GCC ceadúnas ach má tá siad sásta go ndéanfaidh
sealbhóir an cheadúnais gach iarracht chun aon astuithe ón ngléasra a chosc
nó a theorannú. Ní mór go mbeidh gach astú laistigh de theorainneacha
socraithe agus ní mór nach sáróidh siad aon chaighdeán ábhartha
truaillithe aeir. Tá fáil phoiblí ar <a href="http://www.epa.ie/terminalfour/ippc/index.jsp#.VPXcAYlybhk">chlár na
gceadúnas RCT</a>.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Tá fáil ar fhoirmeacha iarratais ar cheadúnais astuithe aeir ó <a href="http://www.environ.ie/en/LocalGovernment/LocalGovernmentAdministration/LocalAuthorities/">láithreáin
ghréasáin údaráis áitiúil</a>. Tá fáil ag an bpobal ar shonraí faoi
thruailliú aeir atá á gcoimeád ag údaráis áitiúla agus an GCC.</p>

<p>Chun gearán a dhéanamh faoi bhreoslaí toirmiscthe a mhargú, a dhíol nó
a dháileadh, nó faoi astuithe toiteacha ó bhreoslaí toirmiscithe i
limistéir atá cuimsithe ag an toirmeasc, déan teagmháil le Rannóg
Comhshaoil d’údaráis áitiúil. Ba cheart gearáin faoi ábhair
neamhúdaraithe a dhó a thabhairt le fios do d’údarás áitiúil, chomh
maith.</p>

<p>Féadfaidh tú <a href="http://www.epa.ie/pubs/forms/lic/ipc/#.VPh-_olybhk">foirm iarratais ar
cheadúnas RCT a íoslódáil anseo</a>.</p>

<p>Má mheasann tú go bhfuil téarmaí a gceadúnais RCT á shárú ag
cuideachta, nó má tá tú in amhras nach bhfuil an ceadúnas ceart acu,
féadfaidh tú gearán a dhéanamh leis an GCC, a dhéanfaidh an gearán a
fhiosrú agus a rachaidh i mbun breis gníomhaíochta, más gá. Tá an rogha
agat, chomh maith, chun an chuideachta a thabhairt chun na cúirte, ach
d’fhéadfadh an rogha seo a bheith costasach.</p>

<p>Is féidir leat tuilleadh a léamh faoi <a href="http://www.epa.ie/enforcement/report/#.VPhqd4lybhk">ghearán comhshaoil a
dhéanamh anseo</a>.</p>
</div>
<div class="topic base_rates">
<h2 class="topic base_rates_title" id="lf3c9d">Tuilleadh eolais</h2>

<p>Is féidir leat níos mó a léamh faoi <a href="http://www.askaboutireland.ie/enfo/irelands-environment/air-quality/air-quality-standards/">chaighdeán
cháilíocht an aeir</a> agus faoi <a href="http://www.askaboutireland.ie/enfo/irelands-environment/air-quality/which-pollutants-are-dang/">thruailleáin
aeir</a> ar askaboutireland.ie.</p>

<p>Tá faisnéis mhionsonraithe ag láithreán gréasáin an GCC faoi <a href="http://www.epa.ie/air/quality/standards/#.VPhfColybhk">chaighdeáin
cháilíocht an aeir agus monatóireacht a dhéanamh ar cháilíocht an
aeir</a>, lena n-áirítear cuspóirí fadtéarmacha agus spriocluachanna
Threoracha ábhartha an AE.</p>

<p>I measc na <a href="http://www.epa.ie/air/quality/#.Vs3X3yu2pFc">faisnéise
breise</a> atá ar láithreán gréasáin an GCC, tá <a href="http://www.epa.ie/air/quality/index/">an tInéacs um Chaighdeán an Aeir
don tSláinte (AQIH)</a>. Cuireann seo faisnéis ar fáil faoi chaighdeán an
aeir, mar aon le comhairle sláinte don phobal i gcoitinne agus do dhaoine atá
íogair i leith truailliú aeir.</p>

<p>Léigh tuilleadh <a href="http://www.environ.ie/en/Environment/Atmosphere/AirQuality/">faisnéise
ar chaighdeán an aeir</a>.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>An Ghníomhaireacht um Chaomhnú Comhshaoil</h3>
<p>
  

  
  Bosca Poist 3000<br>Eastát Chaisleán Bhaile Sheáin<br>Loch Garman<br>Éire
  <br>
  
</p>
<p>
  

  
  <strong>Teil:</strong>(053) 916 0600
  <br>
  

  
  <strong>Lóghlao:</strong>1890 335 599
  <br>
  

  
  <strong>Facs:</strong>(053) 916 0699
  <br> 
  

  
  <strong>Láithreán Gréasáin:</strong> <a href="http://www.epa.ie">http://www.epa.ie</a>
  <br>
  

  

  

  
  <strong>R-phost:</strong> <a href="mailto:info@epa.ie">info@epa.ie</a>
  <br>
  
</p>
</div></div>

<p> </p><div class="inlinesio"> <p> </p><div>
<h3>An Roinn Cumarsáide, Gníomhaithe ar son na hAeráide agus Comhshaoil</h3>
<p>
  

  
  29-31 Bóthar Adelaide <br>Baile Átha Cliath 2 <br>ÉIRE <br>
  <br>
  
</p>
<p>
  

  
  <strong>Teil:</strong>+353 1 678 2000
  <br>
  

  
  <strong>Lóghlao:</strong>1890 449 900
  <br>
  

  
  <strong>Facs:</strong>+353 1 678 2449
  <br> 
  

  
  <strong>Láithreán Gréasáin:</strong> <a href="http://www.dccae.gov.ie/">http://www.dccae.gov.ie/</a>
  <br>
  

  

  

  
</p>
</div></div> 


</div>
<!--this section produces the further information bit at the bottom of the document.
<div class="topic further_info">

<h1 class="further_info">Tuilleadh eolais</h1>
<p>Text goes here</p>
</div>
-->
</div>
<!--this is the section that produces "Useful resources" in the box on the right-hand side. Below is an example.
	<div id="useful_resources">
      <ul>
	<li>
	  <a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
	</li>
	
      </ul>
    </div>
	-->
</html>
