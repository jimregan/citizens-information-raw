<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Núis torainn
</title>
    
    <meta name="description" content="Na rialacha maidir le rialú torainn, na comhlachtaí éagsúla atá freagrach agus conas gearán a dhéanamh faoi thorann iomarcach.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Núis torainn</h1>
	
<ul class="anchorlinks"><li><a href="#lc66f4">Réamhrá</a></li><li><a href="#la73f3">Torann áitreabh, próisis nó oibreacha
tráchtála</a></li><li><a href="#l555c8">Torann timpeallachta</a></li><li><a href="#l1a64b">Torann baile </a></li><li><a href="#l8c294">Torann iompair agus ionad oibre </a></li><li><a href="#l724ae">Gearáin faoin Acht um an GCC </a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tugtar cuntas sa cháipéis seo ar na príomhshaghsanna torainn is féidir
bheith ina gcúis le núis agus an reachtaíocht a dhéileálann leis an torann
sin. Tá róil ag comhlachtaí éagsúla maidir le gearáin faoi shaghsanna nó
foinsí éagsúla torainn – déantar cur síos orthu seo faoi na teidil
ábhartha thíos. Tá <a href="http://www.askaboutireland.ie/enfo/irelands-environment/noise/noise-pollution/">faisnéis
ghinearálta faoi thruailliú torainn ar askaboutireland.ie</a>.</p>

<p>Is í an phríomhreachtaíocht <a href="http://www.irishstatutebook.ie/1992/en/act/pub/0007/index.html">an tAcht
fán nGníomhaireacht um Chaomhnú Comhshaoil, 1992</a>, a thugann sainmhíniú
ar thruailliú na timpeallachta amhail torann a áireamh atá ina núis, nó
torann a chuirfeadh sláinte dhaonna i mbaol nó a dhéanfadh díobháil do
mhaoin nó don timpeallacht. Déantar foráil san acht do ghníomhartha
éagsúla atá le déanamh chun cosc nó teorainn a chur ar thruailliú
torainn. Tá cumhachtaí ag údaráis áitiúla faoin Acht a cheangal go
ndéantar bearta chun torann a chosc nó a theorannú, agus féadfaidh tú
núis torainn a chur in iúl do Rannóg Comhshaoil an <a href="http://www.environ.ie/en/LocalGovernment/LocalGovernmentAdministration/LocalAuthorities/">údaráis
áitiúil</a> ábhartha.</p>

<p>Chomh maith leis sin, soláthraíonn <a href="http://www.irishstatutebook.ie/1994/en/si/0179.html">rialacháin a
rinneacdh faoin Acht</a> rochtain dhíreach ar na cúirteanna do dhaoine aonair
nó do ghrúpaí atá buartha faoi thorann iomarcach. Tugtar cuntas sa <a href="http://www.housing.gov.ie/sites/default/files/attachments/pdf_version_of_guide_to_the_noise_regulations_2015_0.pdf">Treoir
maidir leis na Rialacháin Torainn (pdf)</a> ar na bearta is féidir leat a
ghlacadh má tá tú thíos le núis a bhfuil torann mar chúis léi.</p>

<p>Léigh tuilleadh faoi <a href="http://www.housing.gov.ie/environment/noise/typical-causes-noise-nuisance">chúiseanna
le núis torainn</a> agus <a href="http://www.housing.gov.ie/environment/noise/appropriate-courses-action-different-sources-noise">cad
is féidir leat a dhéanamh</a>.</p>
</div>
<div class="topic base_rules">
<h2 class="topic base_rules_title" id="la73f3">Torann áitreabh, próisis nó oibreacha
tráchtála</h2>

<p>Tugann an tAcht an chumhacht don <a href="http://www.epa.ie/">Ghníomhaireacht um Chaomhnú Comhshaoil</a> (an GCC)
chun bearta a dhéanamh le comhlíonadh téarma fógra chun torann a rialú a
chinntiú maidir le haon áitreabh, próiseas nó oibreacha agus chun costas an
ghnímh sin a aisghabháil. Féadfaidh an GCC a cheangal ar an duine nó an
comhlacht bearta sonracha a dhéanamh chun torann a chosc nó a theorannú. Ní
mór d’aon duine a gceanglaíonn an GCC orthu na bearta sonracha sin a
dhéanamh, amhlaidh a dhéanamh nó déanfar iad a ionchúiseamh.</p>

<p>Tá a mhacasamhail de chumhachtaí ag údaráis áitiúla atá ag an GCC
maidir le háitribh, próisis agus oibreacha seachas iad siúd a dteastaíonn
ceadúnú uathu faoin Acht. Féadfaidh an t-údarás áitiúil fógra a
sheirbheáil ar an duine atá i gceannas ar thithe tábhairne, dioscónna,
próisis nó oibreacha, mar shampla. Ceanglaíonn an fógra seo ar an duine
atá i gceannas chun pé bearta a dhéanamh a leagtar amach san fhógra chun
torann a chosc nó a theorannú. Féadfaidh an t-údarás áitiúil
ionchúiseamh a dhéanamh má theipeann ar dhuine an fógra a chomhlíonadh.
Mar rogha air sin, féadfaidh siad bearta a dhéanamh le comhlíonadh a
chinntiú agus costais na mbeart seo a aisghabháil ón duine atá i
gceannas.</p>

<p>Ní féidir le tithe tábhairne licéar a dhíol ach má tá <a href="http://www.revenue.ie/en/tax/excise/excise-licensing/publicans-licences.html">ceadúnas</a>
acu, a dhéanann na cúirteanna a athnuachan gach bliain. Féadfaidh duine ar
bith aighneacht a dhéanamh i leith ceadúnas a dheonú ar bhunúis éagsúla,
lena n-áirítear nuair nach rabhthas ag tabhairt faoi ghníomhaíocht an
áitribh ar bhealach síochánta agus ordúil. Féadfaidh tú tuilleadh a
léamh faoi ar <a href="http://www.courts.ie/offices.nsf/lookuppagelink/DE8C5C1BEECE1ABA80256E77006247EB">láithreán
gréasáin na Seirbhíse Cúirteanna</a>.</p>

<p>Tá an chumhacht ag an GCC chun fógraí a sheirbheáil maidir le
gníomhaíochtaí a cheadúnaíonn siad, ar nós gníomhaíochtaí diúscartha
dramhaíola agus gníomhaíochtaí a dteastaíonn <a href="pollution_prevention_and_control.html">ceadúnais um Chosc agus Rialú
Comhtháite ar Thruailliú (CRCT)</a> uathu.</p>
</div>
<div class="topic base_rates">
<h2 class="topic base_rates_title" id="l555c8">Torann timpeallachta</h2>

<p>Tugann <a href="http://www.irishstatutebook.ie/2006/en/si/0140.html">na
Rialacháin um Thorann Timpeallachta, 2006</a> éifeacht do <a href="http://eur-lex.europa.eu/LexUriServ/LexUriServ.do?uri=CELEX:32002L0049:EN:HTML">Threoir
2002/49/CE ón AE</a> maidir le measúnú agus bainistiú a dhéanamh ar
thorann timpeallachta. </p>

<p>Ciallaíonn torann timpeallachta fuaim gan iarraidh nó dhíobhálach faoin
spéir a chruthaíonn gníomhaíochtaí an duine, lena n-áirítear torann ó
iompar, trácht ar bhóithre, aerthrácht, agus ó láithreáin
ghníomhaíochta tionsclaíche. Baineann an Treoir le torann a nochtar daoine
dó, go háirithe i gceantair thógtha, páirceanna poiblí nó limistéir
chiúine eile laistigh de cheantair thógtha, agus i gceantair chiúine i dtír
fhairsing, i ngar do scoileanna, ospidéil agus foirgnimh agus ceantair atá
torann-íogair. Ní bhaineann sé le torann ó ghníomhaíochtaí baile, torann
a chruthaíonn comharsana, torann ag ionaid oibre nó torann taobh istigh de
mheáin iompair nó mar gheall ar ghníomhaíochtaí míleata i limistéir
mhíleata.</p>

<p>Faoin Treoir, ceanglaítear ar údaráis áitiúla pleananna gnímh a chur i
dtoll a chéile chun torann timpeallach a laghdú. Tugann an GCC faoi
mhaoirsiú ginearálta ar fheidhmeanna agus gníomhartha údarás áitiúil
maidir leis an ngné seo dá n-obair.</p>

<p>Nuair a bhíonn <a href="../../housing/planning_permission/planning_permission_general.html">cead
pleanála</a> á dheonú, tá an chumhacht ag an údarás áitiúil a fhoráil
go gcuirtear coinníollacha maidir le cosc nó laghdú ar thorann san áireamh
sa chead. Féadfaidh na coinníollacha seo baint leis an gcéim thógála
agus/nó leis an úsáid a bhaintear as an bhfoirgneamh ina dhiaidh sin.
Féadfaidh tú achomharc a dhéanamh leis <a href="../../housing/planning_permission/an_bord_pleanala.html">an mBord
Pleanála</a> i gcoinne aon chinn de na ceanglais sin (nó éagmais na
gceanglas siúd).</p>
</div>
<div class="topic base_howtoapply">
<h2 class="topic base_howtoapply_title" id="l1a64b">Torann baile </h2>

<p>Tá an chumhacht ag na Gardaí chun duine a ghabháil má sháraíonn siad
síocháin in áit phoiblí.Féadfaidh siad iarraidh ar dhuine chun an torann a
ísliú atá ag teacht ó áit chónaithe ach níl an chumhacht acu chun áit
chónaithe a iontráil agus gan a bheith de rún acu ach iarraidh ar dhuine an
torann a ísliú. Má leanann an torann ar aghaidh, féadfaidh tú gearán a
dhéanamh leis an gCúirt Dúiche – féach 'Gearáin faoin Acht um an GCC'
thíos. Tá faisnéis úsáideach le fáil sa <a href="http://www.flac.ie/download/pdf/neighbour_disputes.pdf">bhileog ar
dhíospóidí idir chomharsain (pdf)</a> de chuid <a href="http://www.flac.ie/">FLAC</a>.</p>

<h3>Áiteanna cónaithe ar cíos</h3>

<p>Má tá an torann ag teacht ó áit chónaithe ar cíos agus mura
bhfaigheann tú freagairt shásúil ó na tionóntaí, féadfaidh tú gearán a
dhéanamh leis an tiarna talún – cibé acu más tiarna talún
príobháideach, údarás áitiúil nó <a href="../../housing/local_authority_and_social_housing/housing_associations.html">comhlachas
tithíochta</a> atá i gceist.</p>

<p>Tá <a href="../../housing/renting_a_home/tenants_rights_and_obligations.html">dualgais</a>
áirithe ar thionóntaí in áiteanna cónaithe ar cíos. Ina measc seo tá gan
tabhairt faoi iompar frithshóisialta, lena n-áirítear torann comhsheasmhach
a chuireann isteach ar chónaí síochánta in áiteanna cónaithe eile.
Féadfaidh tú gearán a dhéanamh leis <a href="../../housing/renting_a_home/private_residential_tenancies_board.html">an
mBord um Thionóntachtaí Cónaithe (BTC)</a> má theipeann ar thiarna talún
príobháideach nó ar chomhlachas tithíochtadualgas na dtionóntaí a chur i
bhfeidhm maidir le torann.</p>

<p>Faoin <a href="http://www.irishstatutebook.ie/2009/en/act/pub/0022/print.html#sched3">Acht
Tithíochta (Forálacha Ilghnéitheacha), 2009</a>, tá dualgas ar thionóntaí
tithíocht údaráis áitiúil a sheachaint chun aon núis (torann san
áireamh) a chruthú d’áititheoirí aon áit chónaithe eile. Má leanann an
torann ar aghaidh, tá a gcomhaontú tionóntachta á shárú ag na tionóntaí
agus féadfaidh an t-údarás áitiúil bearta a dhéanamh chun téarmaí an
chomhaontaithe a fhorfheidhmiú.</p>

<h3>Aláraim</h3>

<p>Ceanglaítear ar shuiteálaithe córais aláraim ceadúnais a bheith acu ón
<a href="http://www.psa.gov.ie/">Údarás Slándála Príobháidí</a>. Chun
ceadúnas a fháil, is gá dóibh cloí le caighdeáin áirithe, tréimhsí
uasta san áireamh chun aláraim sheachtracha a shéideadh – is é an
tréimhse uasta faoin <a href="http://www.nsai.ie/Our-Services/Certification/Product-Certification/Product-Certificaton-for-Security-Systems.aspx">gcaighdeán
Eorpach</a> 15 nóiméad. Féadfaidh an t-údarás áitiúil, an GCC nó duine
aonair gníomh a dhéanamh faoin Acht fán GCC chun déileáil le <a href="http://www.environ.ie/en/Environment/Noise/FaultyAlarms/">sáruithe ar na
caighdeáin seo</a>.</p>

<h3>Madraí</h3>

<p>Déileálann <a href="http://www.irishstatutebook.ie/1986/en/act/pub/0032/sec0025.html">alt 25
den Acht um Rialú Madraí, 1986</a> le núis a chruthaíonn madraí atá ag
tafann. Mura bhfaigheann tú freagairt shásúil ó úinéir an mhadra,
féadfaidh tú gearán a dhéanamh leis an gCúirt Dúiche, agus an fhoirm a
fhorordaítear faoin Acht um Rialú Madraí á húsáid. Tá fáil ar na
foirmeacha seo ó údaráis áitiúla.</p>

<p>Féadfaidh an chúirt ordú a dhéanamh a cheanglaíonn ar áititheoir an
áitribh ina gcoimeádtar an madra chun deireadh a chur leis an núis trí
mhadra a rialú go cuí. Féadfaidh an chúirt líon na madraí is féidir a
choimeád ar áitreabh a theorannú nó a ordú go dtugtar madra do mhaor
madraí go ndéileálfar leis an madra mar mhadra gan iarraidh.</p>

<p>Léigh <a href="../animal_welfare_and_control/control_of_dogs.html">breis
faisnéise faoi rialú madraí</a> go ginearálta.<strong><br></strong></p>
</div>
<div class="topic base_wheretoapply">
<h2 class="topic base_wheretoapply_title" id="l8c294">Torann iompair agus ionad oibre </h2>

<h3>Torann ó mhótharfheithiclí</h3>

<p>Ceanglaíonn <a href="http://www.irishstatutebook.ie/1963/en/si/0190.html">na Rialacháin um
Thrácht ar Bhóithre (Tógáil, Trealamh agus Úsáid Feithiclí), 1963</a> ar
chiúnadóir nó gléas eile a shuiteáil i bhfeithiclí a oireann do thorann a
laghdú anuas go dtí leibhéal réasúnta a chruthaíonn éalú gáis sceite
ón inneall agus cuireann na Rialacháin toirmeasc ar fheithicil a úsáid a
chruthaíonn aon torann iomarcach in áit phoiblí. Áirítear leis <a href="../../travel_and_recreation/vehicle_standards/national_car_test.html">an
Tástáil Náisiúnta Gluaisteán</a> (TNG) measúnú a dhéanamh ar
éifeachtacht an chiúnadóra chun an torann a chruthaíonn an sceithphíopa a
laghdú.</p>

<p>Forálann na Rialacháin seo, chomh maith, nach féidir le tiománaí adharc
a úsáid ach amháin chun rabhadh a thabhairt d’úsáideoirí bóithre
maidir le baol atá amach romhat, nó chun iad a chur ar an eolas faoi
láithreacht an tiománaí ar mhaithe le cúiseanna sábháilteachta nuair is
gá go réasúnta. Ní féidir adharc a úsáid i gceantar tógtha idir 11pm
agus 7am mura bhfuil éigeandáil tráchta ann.</p>

<p>Déan teagmháil leis na <a href="../../justice/law_enforcement/garda_siochana_national_police_force.html">Gardaí</a>
más mian leat gearán a dhéanamh faoi sháruithe ar na rialacha seo.</p>

<p>Leag caighdeáin an AE d’aláraim ghluaisteáin teorainneacha íosta agus
uasta síos chun an t-aláram a shéideadh (25 soicind ar a laghad agus 30
soicind ar a mhéid).</p>

<h3>Torann ó aerárthaí</h3>

<p>Tá <a href="https://www.iaa.ie/">Údarás Eitlíochta na hÉireann</a>
(ÚEÉ) freagrach as torann ó aerárthaí a rialú. Cuireann <a href="http://www.irishstatutebook.ie/2003/en/si/0645.html">Rialacha na
gComhphobal Eorpach (Rialacha agus Nósanna Imeachta Aerloingseoireacht agus
Aeriompair maidir le Srianta Oibriúcháin a bhaineann le Torann ag Aerfoirt),
2003</a> rialacha an AE maidir le torann ag aerfoirt mhóra i bhfeidhm in
Éirinn.</p>

<h3>Torann san ionad oibre</h3>

<p>Déileálann an tÚdarás Sláinte agus Sábháilteachta le fiosrúcháin a
bhaineann le <a href="http://www.hsa.ie/eng/Topics/Physical_Agents/Noise/">torann san ionad
oibre</a> agus d’fhoilsigh siad sraith <a href="http://www.hsa.ie/eng/Topics/Physical_Agents/Noise/Noise_-_Frequently_Asked_Questions/">ceisteanna
coitianta ar an tsaincheist seo</a>. Is féidir leat tuilleadh a léamh <a href="../../employment/employment_rights_and_conditions/health_and_safety/health_safety_work.html">inár
gcáipéis ar shláinte agus sábháilteacht ag an obair</a>.</p>
</div>
<div class="topic base_wheretoapply">
<h2 class="topic base_wheretoapply_title" id="l724ae">Gearáin faoin Acht um an GCC </h2>

<p>Cé nach luaitear go sonrach sa dlí leibhéal nó caighdeán cruinn torainn
atá in aghaidh an dlí, is soiléir, má tá torann comharsanachta ag cur
isteach ar do cháilíocht beatha, go bhfuil an ceart agat chun gearán a
dhéanamh. Má tá sé beartaithe agat gearán a dhéanamh faoi thorann
iomarcach, moltar go ginearálta go gcoimeádann tú dialann mhionsonraithe
faoi na hamanna a tharla an torann, fad an torainn agus, más féidir, na
leibhéil a bhí i gceist.</p>

<p>Ba cheart duit teagmháil a dhéanamh leis an duine nó an gnó a bhfuil an
torann á chruthú acu, a mhíniú gur núis atá ann agus iarracht a dhéanamh
chun réiteach a bhaint amach ar féidir leis an mbeirt agaibh glacadh leis.</p>

<h3>Iarratas a dhéanamh ar an gCúirt Dúiche</h3>

<p>Mura n-oibríonn seo, ceadaíonn an tAcht d’aon duine, údarás áitiúil
nó don GCC gearán a dhéanamh leis an gCúirt Dúiche faoi thorann atá
‘chomh glórach, chomh leanúnach, chomh leantach sin, a mhaireann chomh fada
sin nó atá ar an airde sin nó a tharlaíonn ag na hamanna sin gurb ionann é
agus cúis réasúnta le cur isteach ar dhuine ina aon áitreabh sa
chomharsanacht nó ar dhuine a bhaineann úsáid dhleathach as aon áit
phoiblí agus ordú a lorg chun déileáil leis an núis torainn. Gearrtar <a href="http://www.courts.ie/courts.ie/library3.nsf/pagecurrent/B1891D43DC769B2280257FB20037F683?opendocument&amp;l=en">táille
bheag</a>.</p>

<p>Téigh i gcomhairle le Cléireach na <a href="../../justice/courts_system/district_court.html">Cúirte Dúiche</a>
áitiúla faoi choinne a fháil chun éisteacht le do chás. Beidh ort tagairt
chruinn a dhéanamh don reachtaíocht faoina bhfuil do ghearán á dhéanamh
agat – <a href="http://www.irishstatutebook.ie/1992/en/act/pub/0007/sec0108.html#zza7y1992s108">Alt
108 den Acht fán nGníomhaireacht um Chaomhnú Comhshaoil, 1992</a> agus <a href="http://www.irishstatutebook.ie/1994/en/si/0179.html">na Rialacháin an
Achta fán nGníomhaireacht um Chaomhnú Comhshaoil (Torann), 1994</a>.</p>

<p>Ar a laghad 7 lá roimh dháta éisteachta do cháis, ní mór duit fógra a
sheirbheáil ar an duine nó an gnó a bhfuil gearán á dhéanamh agat fúthu,
agus úsáid a bhaint as <a href="http://www.courts.ie/Courts.ie/library3.nsf/(WebFiles)/F898216470D2548E8025784F00562C00/%24FILE/EPA%20Act%2C%201992.doc">foirm
fógra torainn an Achta fán nGníomhaireacht um Chaomhnú Comhshaoil,
1992</a>. Is tábhachtach an fhoirm fógra seo a úsáid agus chun í a
chomhlánú go hiomlán agus go cruinn.</p>

<p>D’fhéadfadh go mbeadh cosaint ag duine a dhéanann torann i gcaitheamh
trádála nó gnó más féidir a thaispeáint gur tugadh an aire réasúnta go
léir chun an torann a chosc nó go bhfuil an torann i gcomhréir le ceadúnas
a eisíodh faoin Acht.</p>

<p>Má thugann an chúirt breithiúnas i d’fhabhar, féadfaidh siad an duine
nó an comhlacht a dhéanann, nó atá mar chúis leis an torann nó atá
freagrach as an torann a ordú chun bearta a dhéanamh chun an torann a chosc
nó a theorannú. Ní mór na horduithe sin a chomhlíonadh.</p>
</div>
</div>
</html>
