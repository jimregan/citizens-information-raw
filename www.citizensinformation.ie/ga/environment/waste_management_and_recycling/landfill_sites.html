<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Láithreáin Dramhaíola
</title>
    
    <meta name="description" content="Tá míniú tugtha sa cháipéis seo ar an mbealach a     bhfaightear réidh le dramhaíl i láthreáin dramhaíola agus na rialacha a     bhaineann le láithreáin dramhaíola.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Láithreáin Dramhaíola</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Cuid thábhachtach de bhainistíocht dramhaíola is ea líonadh talún. Ní
mór breithniú a dhéanamh ar gach rogha diúscartha dramhaíola eile, in
measc <a href="recycling_services.html">athchúrsáil</a>, íoslaghdú, cosc
agus athúsáid, áfach, ar dtús sula ndéantar breithniú ar an rogha
líonadh talún. </p>

<p>Struchtúr atá deartha go speisialta agus tógtha isteach nó ar bharr
talún ina bhfuil brúscar scartha ón timpeallacht mháguaird (screamhuisce,
aer agus talamh) é láithreán dramhaíola. Tá i bhfad níos mó cosanta ar
fáil ón láithreán dramhaíola inniu don timpeallacht agus do dhaoine
áitiúla ná mar a bhíodh ag láithreáin cheana. Déantar an láithreán a
rith go cúramach agus laghdaítear fadhbanna a bhaineann le bolaithe,
brúscar, mionainmhithe &amp; rl mar sin. Tá na nithe seo a leanas ar fáil i
mbeagnach gach láithreán dramhaíola:</p>
<ul><li>Córas líneála ag an mbun - scaireann seo brúscar agus síothladh
    (leacht a bhailíonn ag bun an bhrúscair) ón screamhuisce </li>
  <li>Cilliní (sean agus nua) - áit a dhéantar an brúscar a stóráil sa
    láithreán dramhaíola </li>
  <li>Córas le huisce stoirme a thaoscadh - bailíonn seo báisteach a
    thiteann ar an láithreán dramhaíola </li>
  <li>Córas le síothladh a bhailiú - bailíonn seo uisce a shíothlaíonn
    tríd an láithreán dramhaíola féin ina bhfuil substaintí
    truaillitheacha. Ba cheart oibriú ar an síothladh agus fáil réidh leis
    ar bhealach sábháilte. </li>
  <li>Córas le gás a bhailiú - bailíonn píopaí an meiteán agus na gáis
    dé-ócsaíd carbóin agus dé-ócsaíd sulfair a chruthaítear nuair atá
    brúscar dhá bhriseadh síos. Baintear úsáid amanta as na gáis seo ar
    mhaithe le leictreachas a ghinneadh. </li>
  <li>Clúdach nó caipín - cuireann seo séala ar bharr an láithreáin le
    sraith le gás a thaoscadh, sraith atá díonach ar mhionraí, sraith
    taoscaidh de .5 mhéadar ar a laghad agus ar a laghad méadar amháin de
    thalamh ar an mbarr. </li>
</ul><p>Sular féidir láithreán líonadh talún a thógáil, déantar Measúnú
Tionchair Timpeallachta (MTT) ar an láithreán a bheartaítear. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Monatóireacht ar láithreáin dramhaíola</h3>

<p>Tá láithreáin líonadh talún ceadúnaithe ag an nGníomhaireacht um
Chaomhnú Comhshaoil (GCC) agus ní mór monatóireacht a dhéanamh orthu ar
bhonn rialta lena chinntiú go bhfuil siad á reáchtáil go héifeachtúil
agus go sábháilte. Tá an GCC agus oibreoirí líonadh talún freagrach as an
monatóireacht seo. Cuirtear tús leis an bpróiseas seo le hiarratas a
dhéanamh ar cheadúnas dramhaíola. Má sháraíonn oibreoir láithreán
líonadh talún téarmaí a c(h)eadúnais mar gheall gur theip air/uirthi
nósanna imeachta cearta monatóireachta a bhunú nó má theip air/uirthi a
s(h)onraí monatóireachta a sheoladh chuig an GCC, féadfaidh an
Ghníomhaireacht ionchúiseamh a dhéanamh faoi na hAchtanna um Bainistiú
Dramhaíola, 1996-2008.</p>

<p>Cé go dtugann an GCC faoi chigireachtaí rialta ar láithreáin líonadh
talún agus go soláthraíonn siad treoir d’oibreoirí líonadh talún,
ceanglaítear ar na hoibreoirí, iad féin, monatóireacht leanúnach a
dhéanamh ar ghnéithe éagsúla a láithreáin lena chinntiú go leanann siad
lena gceadúnas a chomhlíonadh.</p>

<p>Mar aon leis na cleachtais theicniúla mhonatóireachta, ní mór dlúthú
ceart dramhaíola, dramhaíl a chlúdach le ciseal ithreach, rialú bruscair,
rialú uisce dromchla agus slacht ginearálta a bheith a chur san áireamh i
mbainistíocht láithreán líonadh talún.</p>

<p>Leag an GCC moltaí i <a href="http://www.epa.ie/downloads/advice/waste/waste/">lámhleabhair líonadh
talún</a>.</p>

<p>Tá an t-údarás ag gach láithreán líonadh talún a dhiúltú chun
glacadh le haon saghas dramhaíola a gcuireann a gceadúnas cosc air. Má tá
fiosrúchán agat faoi earra is mian leat a chur chun líonadh talún, déan
teagmháil le do láithreán líonadh talún áitiúil féachaint an nglacfaidh
siad leis. Féadfaidh tú teagmháil a dhéanamh le d’údarás áitiúil chun
breis comhairle a fháil.</p>

<h3>Lucht riaracháin na láithreáin dramhaíola</h3>

<p>Ní mór don GCC gach láithreán líonadh talún a cheadúnú agus tá
próiseas mionsonraithe iarratais ann do cheadúnas. Féadfaidh an GCC cosc a
chur ar láithreán líonadh talún ó ghlacadh le saghsanna áirithe de
dhramhaíl má cheapann siad nach leor na forálacha a leagtar amach san
iarratas chun cosc a chur ar bhaol i leith truailliú comhshaoil.</p>

<p>Ní mór do gach láithreán nua líonadh talún iarratas a dhéanamh ar
chead pleanála ó údarás áitiúil nó, i roinnt cásanna, go díreach leis
an mBord Pleanála. Is gnách go dteastaíonn Measúnú Tionchair Timpeallachta
mar chuid den phróiseas pleanála. Seolfar an measúnú seo chuig an GCC,
chomh maith leis sin, mar chuid den phróiseas iarratais.</p>

<h3>An Ghníomhaireacht um Chaomhnú Comhshaoil</h3>

<p>Teastaíonn ceadúnas ón GCC ó gach láithreán dramhaíola. Tá an
t-eolas a chuirtear ar fáil in aon cheadúnas dramhaíola atá eisithe ag an
GCC ar fáil don phobal. San áireamh anseo tá na cáipéisí iarratais. Is
féidir le duine ar bith cur in aghaidh iarratais ar cheadúnas nó cur in
aghaidh cinnithe a rinne an GCC ceadúnas a eisiúint. Nuair atá an t-iarratas
ar cheadúnas curtha ar fáil ag an GCC ní mór cuir ina aghaidh taobh istigh
de 28 lá. </p>

<p>Ní mór don GCC <a href="http://www.epa.ie/downloads/advice/waste/waste/">treoirlínte a ullmhú
ar láithreáin líonadh talún a roghnú, a bhainistiú, a oibriú agus
deireadh a chur le húsáid a bhaint as láithreáin líonadh talún</a>. Tá
de chuspóir ag na treoirlínte seo na cleachtais a fheabhsú agus a
chaighdeánú i láithreáin líonadh talún agus go gcomhlíonfaidh siad
rialacháin Eorpacha.</p>

<p>Forálann an tAcht um Bainistiú Dramhaíola (1996) do phionóis
shubstainteacha a ghearradh ar chionta comhshaoil. Tá an GCC freagrach as
déileáil le haon sáruithe ar an Acht seo ag oibreoirí líonadh talún a
cheadúnaigh siad. Nuair a dheimhníonn an GCC na sáruithe seo, scríobhfaidh
siad, i dtosach báire, chuig an oibreoir, agus iad a chur ar an eolas ar an
méid is gá dóibh a dhéanamh chun téarmaí a gceadúnais a chomhlíonadh.
Ní mór gach moladh den sórt sin a chur i bhfeidhm a luaithe is féidir. Mura
n-éiríonn leo amhlaidh a dhéanamh, féadfaidh an Ghníomhaireacht tús a
chur le himeachtaí achoimre i leith oibreoirí líonadh talún sa Chúirt
Dúiche mar gheall ar chionta faoin Acht um Bainistiú Dramhaíola. Anuas air
sin, féadfaidh siad tús a chur le himeachtaí san Ard-Chúirt.</p>

<p>Faoin Acht um Bainistiú Dramhaíola, is féidir le duine ar bith oibreoir
líonadh talún a thabhairt chun na cúirte. Tá costas ard ar an gcleachtadh
seo agus glacann sé go leor ama. Déileálann an GCC le gearáin ón bpobal
faoi láithreáin líonadh talún agus glacfaidh siad pé gníomhartha a
mheasann siad is gá chun an cás a fhiosrú agus a réiteach.</p>

<h3>An Oifig Forfheidhmithe i leith Cúrsaí Comhshaoil</h3>

<p>Tá sainchúram ag <a href="http://www.epa.ie/about/org/oee/#.VIcbqERF2ic">an Oifig Forfheidhmithe i
leith Cúrsaí Comhshaoil (OFCC)</a>, a bunaíodh faoin nGníomhaireacht um
Chosaint Comhshaoil (GCC), chomh maith, chun comhlíonadh feabhsaithe
comhshaoil a sholáthar trí cheadúnais GCC a eisíodh do ghníomhaíochtaí
dramhaíola, tionsclaíocha agus do ghníomhaíochtaí eile a fhorfheidhmiú.
Cuireann siad feidhm mhaoirseachta i bhfeidhm maidir le cosaint comhshaoil
gníomhaíochtaí údarás áitiúil. Ina leith seo, gníomhaíonn an OFCC mar
acmhainn do mhuintir an phobail a bhain triail as gach bealach eile chun
gearán a dhéanamh.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Faoi na Rialacháin (2013) um Bhainistiú Dramhaíola (Táille Láithreáin
Dramhaíola) tá táille Rialtais de €75 gearrta ar gach tonna dramhaíola
tráchtála a chuirtear chuig an láithreán dramhaíola. Ní mór an táille
seo a íoc sa bhreis ar pé táille atá an t-údarás áitiúil nó an
t-úinéir príobháideach ag gearradh as a láithreán a úsáid. Íocfar an
t-airgead ón táille seo isteach i gCiste Timpeallachta a bhunaigh an Rialtas
le ciste a sholáthar do thograí timpeallachta. </p>

<p>Cé go bhfuil an tobhach caighdeánach i ngach láithreán líonadh talún,
is éagsúil a bhíonn táillí geata ó láithreán go láithreán. Is gnách
go ngearrtar costas ar dhramhaíl tráchtála de réir meáchain. Chun teacht
ar bhreis faisnéise faoi phraghsanna, déanann tú seiceáil le d’údarás
áitiúil nó le do láithreán príobháideach líonadh talún. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Chun teacht ar shonraí faoi láithreáin líonadh talún i do cheantar, ba
cheart duit iarratas a dhéanamh ar d’údarás áitiúil. Má tá gearáin le
déanamh agat maidir le láithreáin dramhaíola i do cheantar, ba cheart
teagmháil a dhéanamh leis an GCC. </p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>An Ghníomhaireacht um Chaomhnú Comhshaoil</h3>
<p>
  

  
  Bosca Poist 3000<br>Eastát Chaisleán Bhaile Sheáin<br>Loch Garman<br>Éire
  <br>
  
</p>
<p>
  

  
  <strong>Teil:</strong>(053) 916 0600
  <br>
  

  
  <strong>Lóghlao:</strong>1890 335 599
  <br>
  

  
  <strong>Facs:</strong>(053) 916 0699
  <br> 
  

  
  <strong>Láithreán Gréasáin:</strong> <a href="http://www.epa.ie">http://www.epa.ie</a>
  <br>
  

  

  

  
  <strong>R-phost:</strong> <a href="mailto:info@epa.ie">info@epa.ie</a>
  <br>
  
</p>
</div></div>

</div>
</div>
</html>
