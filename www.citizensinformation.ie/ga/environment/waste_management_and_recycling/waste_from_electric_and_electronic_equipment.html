<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Dramhaíl ó fhearais leictreacha agus leictreonacha
</title>
    
    <meta name="description" content="Faisnéis faoi dhramhábhar leictreach agus leictreonach – DTLL.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Dramhaíl ó fhearais leictreacha agus leictreonacha</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Bíonn compháirteanna leictreacha i neart gnáthearraí tomhaltais.
Trealamh leictreach agus leictreonach atá briste nó atá gan iarraidh atá i
nDramhthrealamh Leictreach agus Leictreonach (DTLL). D’fhéadfadh gléas ar
bith a úsáideann leictreachas díobháil a dhéanamh don chomhshaol mura
bhfaightear réidh leis ar bhealach freagrach. <a href="http://www.weeeregister.ie/uploads/content/WEEE_Register_Society_Category_Listings_5_6a.pdf">Earraí
coiteanna de dhramhthrealamh leictreach agus leictreonach</a> iad:</p>
<ul><li>Gléasanna móra teaghlaigh (cuisneoirí/reoiteoirí, meaisíní
    níocháin, meaisíní níocháin soithí)</li>
  <li>Gléasanna beaga teaghlaigh (tóstaeir, gléasanna caife, iarainn le
    haghaidh éadaí, triomadóirí gruaige)</li>
  <li>Trealamh teicneolaíocht faisnéise (TF) agus teileachumarsáide
    (ríomhairí pearsanta, gutháin, gutháin phóca, ríomhairí glúine,
    printéirí, scanóirí, innill fótachóipeála)</li>
  <li>Trealamh tomhaltais (teilifíseáin, trealamh steiréó, scuaba fiacla
    leictreacha)</li>
  <li>Trealamh soilsithe (lampaí fluaraiseacha)</li>
  <li>Uirlisí leictreacha agus leictreonacha (druilirí láimhe, sábha,
    scriúirí)</li>
  <li>Bréagáin, trealamh fóillíochta agus spóirt</li>
  <li>Córais trealamh leighis (seachas gach táirge ionchlannaithe agus
    ionfhabhtaithe)</li>
  <li>Gléasanna monatóireachta agus rialúcháin</li>
  <li>Dáileoirí uathoibríocha.</li>
</ul><h3>Buarthaí comhshaoil</h3>

<p>Is iad na príomhábhair bhuartha comhshaoil ídiú acmhainní agus
substaintí baolacha ag eascairt ó dhramhthrealamh leictreach agus
leictreonach.</p>

<p>Má dhéantar táirgí leictreacha agus leictreonacha a dhiúscairt i
láithreán líonadh talún, tá na milliúin tonna d’ábhair a
d’fhéadfaí a aisghabháil agus a athúsáid le haghaidh táirgí nua á
gcailleadh. Laghdódh aisghabháil na n-ábhar seo an gá chun níos mó
amhábhar a eastóscadh chun táirgí nua a dhéantúsú.</p>

<p>Tá substaintí a mheastar atá baolach don chomhshaol agus do shláinte
daoine i gcuid den trealamh leictreonach agus/nó i gcuid dá
chomhpháirteanna, má chuirtear de láimh é gan chúram. Cé nach mbíonn sna
substaintí dainséaracha seo ach i méideanna beaga, de ghnáth,
d’fhéadfaidís díobháil thromchúiseach a dhéanamh don chomhshaol.</p>

<h3>DTLL a dhiúscairt</h3>

<h3>Láithreáin líonadh talún</h3>

<p>Is éard atá i líonadh talún ná dramhábhar a dhiúscairt trí é a chur
sa talamh. Tá an spás ag láithreáin líonadh talún ag éirí scáinte.
Níl sé oiriúnach dramhaíl a dhiúscairt ó dhramhthrealamh leictreach agus
leictreonach i láithreáin líonadh talún mar gheall ar na substaintí
díobhálacha arb eol dúinn atá i ndramhaíl ó threalamh leictreach agus
leictreonach.</p>

<h3>Loisceoirí</h3>

<p>Is éard atá i loisceadh ná ábhair a dhó ar ardteochtaí.</p>

<h3>Dramhaíl ó threalamh leictreach agus leictreonach a athchúrsáil</h3>

<p>Tá an tionscal athchúrsála casta. Tá oibreoirí stiallaire móra agus
athchúrsálaithe speisialtóra níos lú ann. Tacaíonn cuideachtaí eile leo,
a sholáthraíonn seirbhísí, ar nós athchúrsáil plaisteach agus miotal
lómhar a mhínchóireáil. Anuas air sin, d’fhéadfadh tionscnaimh a bheith
ann le haghaidh deisiú beag agus athchóiriú. Chomh maith leis sin, bailíonn
cuideachtaí athchúrsála earraí chun iad a easpórtáil go dtí tíortha ina
bhfuil córais athchúrsála atá níos nua-aimseartha agus córais ina
mbaintear na comhábhair agus na hábhair siúd le haghaidh athchúrsála.</p>

<p>Déanann stiallairí réimse measctha de threalamh a phróiseáil chun
ábhair éagsúla, miotal go príomha, a aisghabháil. Déanann muilinn
chasúir mhóra, ar a dtugtar innill scoilte chomh maith, sreabhadh measctha
d’ábhair ina bhfuil neart miotail, feithiclí a bhfuil a ré caite, fearais
tí agus iarann éadroim eile ina measc.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Ceanglaíonn an Treoir maidir le DTLL ar tháirgeoirí a bheith freagrach as
maoiniú a dhéanamh ar DTLL a bhailiú, plé leis, é a aisghabháil agus é a
dhiúscairt ar bhealach nach ndéanann díobháil don chomhshaol. Ciallaíonn
sé go mbíonn úsáideoirí deiridh an DTLL tí sin i dteideal an dramhaíl
sin a fhágáil ar ais saor in aisce, cibé acu chuig asraonta miondíola nuair
a bhíonn earra ionaid á cheannach, nó chuig pointí údaraithe eile
bailithe, láithreáin chonláiste chathartha de chuid údaráis áitiúla.
Áirítear leis DTLL <a href="http://www.weeeregister.ie/uploads/content/Battery_Categorisation.pdf">cadhnraí
(pdf)</a> agus taisc-chadhnraí.</p>

<h3>Reachtaíocht</h3>

<p>Tháinig an chéad Treoir maidir le DTLL (<a href="http://eur-lex.europa.eu/legal-content/EN/TXT/?uri=CELEX:32002L0096">Treoir
2002/96/CE</a>) i bhfeidhm i bhFeabhra 2003. Rinne an Treoir foráil do
scéimeanna bailithe a chruthú ina dtugann tomhaltóirí a DTLL ar ais saor in
aisce. I Nollaig 2008, bheartaigh an Coimisiún Eorpach chun an Treoir a leasú
chun dul i ngleic le sreabhadh dramhaíola a raibh méadú mear ag teacht air.
Tháinig an <a href="http://eur-lex.europa.eu/legal-content/EN/TXT/?uri=CELEX:32012L0019">Treoir
DTLL 2012/19/AE</a> nua i bhfeidhm an 13 Lúnasa 2012 agus bhain sí éifeacht
amach an 14 Feabhra 2014.</p>

<h3>Bainistíocht an údaráis áitiúil ar dhramhaíl ó threalamh leictreach
agus leictreonach</h3>

<p>Tá tionscnaimh forbartha ag údaráis áitiúla chun feabhas a chur ar an
mbainistíocht a dhéanann siad ar dhramhaíl ó threalamh leictreach agus
leictreonach mar chuid dá bpleananna ginearálta bainistíochta dramhaíola.
Baineann na pleananna seo le háiseanna feabhsaithe bailithe ag láithreáin
chonláiste chathartha, an méid dramhaíola ó threalamh leictreach agus
leictreonach a mhéadú a dhéantar a athchúrsáil agus an méid dramhaíola a
laghdú a chruthaíonn trealamh leictreach agus leictreonach a chuirtear ar
aghaidh chuig láithreáin líonadh talún. Chun teacht ar shonraí faoi
thionscnaimh i do cheantar féin, ba cheart duit teagmháil a dhéanamh le <a href="http://www.environ.ie/en/LocalGovernment/LocalGovernmentAdministration/LocalAuthorities/">d’údarás
áitiúil</a>. </p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Faoi mar a luaitear thuas, foráiltear sa Treoir maidir le DTLL go dtógtar
trealamh a bhfuil a ré caite ar ais saor in aisce.</p>

<p>Sa mhullach air sin, féadfaidh sealbhóirí tí DTLL a fhágáil ag
áiseanna conláiste chathartha.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Chun teacht ar shonraí ar conas dramhaíl leictreach agus leictreonach a
dhiúscairt ar an mbealach ceart, <a href="http://www.environ.ie/en/LocalGovernment/LocalGovernmentAdministration/LocalAuthorities/">déan
teagmháil le d’údarás áitiúil</a>. Beidh siad in ann comhairle a chur
ort ar conas déileáil leis an gcineál seo dramhaíola. </p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<div class="inlinesio">
<p>
</p><div>
<h3>An Ghníomhaireacht um Chaomhnú Comhshaoil</h3>
<p>
  

  
  Bosca Poist 3000<br>Eastát Chaisleán Bhaile Sheáin<br>Loch Garman<br>Éire
  <br>
  
</p>
<p>
  

  
  <strong>Teil:</strong>(053) 916 0600
  <br>
  

  
  <strong>Lóghlao:</strong>1890 335 599
  <br>
  

  
  <strong>Facs:</strong>(053) 916 0699
  <br> 
  

  
  <strong>Láithreán Gréasáin:</strong> <a href="http://www.epa.ie">http://www.epa.ie</a>
  <br>
  

  

  

  
  <strong>R-phost:</strong> <a href="mailto:info@epa.ie">info@epa.ie</a>
  <br>
  
</p>
</div></div>
<br><div class="inlinesio">
<p>
</p><div>
<h3>An Roinn Tithíochta, Pleanála, Pobail agus Rialtais Áitiúil</h3>
<p>
  

  
  Teach an Chustaim<br>Baile Átha Cliath 1<br>D01 W6X0<br>Éire
  <br>
  
</p>
<p>
  

  
  <strong>Teil:</strong>(01) 888 2000
  <br>
  

  
  <strong>Lóghlao:</strong>1890 202 021
  <br>
  

  

  
  <strong>Láithreán Gréasáin:</strong> <a href="http://www.housing.gov.ie/">http://www.housing.gov.ie/</a>
  <br>
  

  

  
  <strong>Contact Form:</strong> <a href="http://www.housing.gov.ie/customer-service-feedback-form">http://www.housing.gov.ie/customer-service-feedback-form</a>
  <br>
  

  
  <strong>R-phost:</strong> <a href="mailto:qcsofficer@housing.gov.ie">qcsofficer@housing.gov.ie</a>
  <br>
  
</p>
</div></div>
<br></div>
</div>
</html>
