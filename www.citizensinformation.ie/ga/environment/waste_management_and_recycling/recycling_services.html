<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Seirbhísí athchúrsála agus bainistíocht dramhaíola.
</title>
    
    <meta name="description" content="Cur síos ar na seirbhísí athchúrsála bainistíocht dramhaíola.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Seirbhísí athchúrsála agus bainistíocht dramhaíola.</h1>
	
<ul class="anchorlinks"><li><a href="#l69ca4">Freagrachtaí agus róil</a></li><li><a href="#ld8bff">Dramhaíl a dhiúscairt </a></li><li><a href="#lf3c9d">Tuilleadh eolais</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l69ca4">Freagrachtaí agus róil</h2>

<p>Tá freagracht fhoriomlán ar an <a href="http://www.dccae.gov.ie/en-ie/Pages/home.aspx#">Roinn Cumarsáide,
Gníomhaithe ar son na hAeráide agus Comhshaoil</a> as athchúrsáil agus
bainistíocht dramhaíola. </p>

<p>I gcás dramhaíola nach bhfuil guaiseach, tá <a href="http://www.environ.ie/environment/waste/regional-waste-management-plans/regional-waste-management-plans">3
réigiún freagrach as pleanáil i leith bhainistíocht dramhaíola: Deisceart,
Oirthear-Lár agus Connacht-Uladh</a>.</p>

<p>Tá na húdaráis áitiúla freagrach as an méid a leanas:</p>
<ul><li>Gníomhaíochtaí bailithe dramhaíl tráchtála a údarú agus a
  rialú</li>
  <li>Easpórtálacha dramhaíola a údarú agus monatóireacht a dhéanamh ar
    ghluaiseachtaí inmheánacha de dhramhaíl ghuaiseach</li>
  <li>Ceadanna dramhaíola do ghníomhaíochtaí beagscála aisghabhála agus
    diúscartha</li>
  <li>A chinntiú go bhfuil socruithe leordhóthanach bailithe, aisghabhála
    agus diúscartha dramhaíola i bhfeidhm ina limistéir</li>
  <li>Monatóireacht agus cigireacht a dhéanamh ar ghníomhaíochtaí
    dramhaíola go ginearálta</li>
</ul><p>Déanann údaráis áitiúla socruithe chun <a href="domestic_refuse.html">seirbhísí bruscar</a> tí agus <a href="domestic_recycling_services.html">athchúrsáil dramhaíl tí</a> a
sholáthar. Seachnaítear bruscar a chur chun <a href="landfill_sites.html">líonadh talún</a> trí athchúrsáil a
dhéanamh.</p>

<p>Tá ar údaráis áitiúla agus an GCC cláir a choimeád ina sonraítear
réimse fairsing dá ngníomhaíochtaí i limistéar na bainistíochta
dramhaíola. Féadfaidh an pobal súil a chaitheamh ar na cláir seo saor in
aisce.</p>

<p>Tá miondíoltóirí agus údaráis áitiúla freagrach as <a href="waste_from_electric_and_electronic_equipment.html">dramhthrealamh
Leictreach agus Leictreonach (DTLL)</a>, a éascaíonn <a href="recycling_waste_from_electrical_and_electronic_equipment.html">DTLL a
athchúrsáil</a>. </p>
</div>
<div class="topic base_rules">
<h2 class="topic base_rules_title" id="ld8bff">Dramhaíl a dhiúscairt </h2>

<p>Faoi <a href="http://www.irishstatutebook.ie/eli/2015/si/430/made/en/print">Rialacháin
an Aontais Eorpaigh (Dramhbhia Tí agus Bithdhramhaíl), 2015</a>, tá ar gach
teaghlach (seachas i gceantair ina bhfuil daonraí an-bheaga nó ar oileáin
bheaga) ceann amháin den mhéid a leanas a dhéanamh lena ndramhbhia:</p>
<ul><li>Í a dheighilt ón dramhaíl eile agus a chur amach le bailiú ar
    leithligh</li>
  <li>Í a <a href="composting_domestic_waste.html">mhúiríniú</a> sa
    bhaile (gan núis nó drochbholadh)</li>
  <li>Í a thabhairt chuig áis údaraithe ina ndéantar múiríniú no
    cóireáil eile atá cuí uirthi </li>
</ul><p>Tá sé in aghaidh an dlí <a href="burning_household_waste.html">dramhaíl tí nó ghairdín a dhó</a>
sa bhaile nó i do ghairdín.</p>

<p>Tá rialacháin ar leith ann a dhéanann soláthar do dhramhaíl ó <a href="../../travel_and_recreation/motoring_1/buying_or_selling_a_vehicle/how_to_dispose_of_an_end_of_life_vehicle.html">fheithicil
a bhfuil a ré caite aici a dhiúscairt</a>, ar nós gluaisteáin.</p>
</div>
<div class="topic base_rates">
<h2 class="topic base_rates_title" id="lf3c9d">Tuilleadh eolais</h2>

<p>Gearrtar <a href="plastic_bag_environmental_levy.html">tobhach comhshaoil
ar mhálaí plaisteacha siopadóireachta</a>. Ní mór do mhiondíoltóirí
méid iomlán an tobhaigh a ghearradh ar chustaiméirí ag an gcuntar amach.
Cuirtear ioncam a ghineann an tobhach leis an gCiste Comhshaoil chun tacú le
bainistíocht dramhaíola agus le tionscnaimh bhruscair agus chomhshaoil
eile.</p>

<p>Cuireadh deireadh leis an <a href="tax_relief_on_domestic_service_charges.html">bhfaoiseamh cánach ar
mhuirir dhramhaíola</a> le héifeacht ó Eanáir 2012 agus ní féidir é a
éileamh a thuilleadh. </p>

<p>Faigh tuilleadh eolais mar gheall ar chúrsaí bainistíochta dramhaíola
inár gcáipéis ar <a href="../environmental_law/waste_management.html">reachtaíocht
bhainistíochta dramhaíola</a>.</p>
</div>
</div>
</html>
