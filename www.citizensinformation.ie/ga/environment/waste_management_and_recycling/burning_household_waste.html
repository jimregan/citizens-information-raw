<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Dramhaíl tí a dhó
</title>
    
    <meta name="description" content="Tá sé neamhdhleathach dramhaíl tí a dhó sa bhaile nó i do ghairdín féin. Má chiontaítear tú as dramhaíl a dhó go neamhdhleathach, féadfar fíneáil nó téarma príosúnachta a ghearradh ort.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Dramhaíl tí a dhó</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#lf5737">Dramhaíl a dhiúscairt go sábháilte</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá sé neamhdhleathach dramhaíl tí a dhó sa bhaile nó i do ghairdín
féin. Ní hamháin go gcuireann sé isteach ar do chomharsana nuair a
dhéantar dramhaíl a dhó, ach is féidir leis ceimiceáin dhíobhálacha a <a href="../environmental_protection/air_pollution.html">scaoileadh san
aer</a>. </p>

<p>Bíonn go leor ceimiceán tocsaineach i ndramhaíl. Bíonn ábhair
shintéiseacha, leasaithigh agus fiú amháin plaistigh le fáil i ndramhaíl
pháipéir. Bíonn glóthacha, tuarthóirí agus plaistigh le fáil i
gclúidíní aon uaire. Déantar mórán táirgí adhmaid a chóireáil le
ceimiceáin thocsaineacha chun lobhadh a chosc. </p>

<p>Cruthaíonn dó dramhaíola den sórt sin i dtinte neamhrialaithe
ísealteochta fotháirgí tocsaineacha agus díobhálacha, nach mbíonn tine in
ann a scriosadh agus a bhíonn iompartha san aer ag cáithníní súiche. Is
féidir le duine iad seo a análú nó is féidir leo titim i bhfoirm báistí
ón aer mar shil-leagan atá ábalta dul isteach sa bhiashlabhra go héasca.
<br></p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Tá sé neamhdhleathach dramhaíl tí a dhó sa bhaile nó i do ghairdín
féin. Seo a leanas samplaí de bhealaí <strong>nach féidir</strong>
dramhaíl tí nó ghairdín a dhó: </p>
<ul><li>I mbairille nó carn oscailte sa chlós nó sa ghairdín </li>
  <li>Ar thine chnámh </li>
  <li>Ar thine oscailte, ar thinteog nó ar fhearas breosla sholadaigh </li>
  <li>I mion-loisceoir </li>
</ul><p>Tá dóirí dramhaíola agus fearais eile cosúil le mion-loisceoirí nó
loisceoirí tí, a d’fhéadfadh a bheith lonnaithe i bhfoirgnimh nó i
ngairdíní, neamhdhleathach fiú amháin nuair a bhíonn siad ceangailte do
shimléar nó múchán. </p>

<p>Is cion atá ann dramhaíl a dhó faoin <a shape="rect" href="http://www.environ.ie/en/Environment/Waste/WasteMgmtActs/">reachtaíocht
um bainistíocht dramhaíola</a> agus faoin <a shape="rect" href="http://www.irishstatutebook.ie/1987/en/act/pub/0006/index.html">Acht um
Thruailliú Aeir, 1987</a>. Treisíonn <a shape="rect" href="http://www.irishstatutebook.ie/eli/2009/si/286/made/en/print">na
Rialacháin um Bainistíocht Dramhaíola (cosc ar Dhiúscairt Dramhaíola trí
Dhó) 2009</a> an dlí maidir le diúscairt dramhaíola trí dhó
neamhrialaithe. Tugtar dó sa chlós cúil air freisin. </p>

<p>Is féidir fíneáil suas le €3,000 a ghearradh as dramhaíl tí a dhó
nó téarma príosúnachta 12 mhí a bheith i gceist ar chiontú achomair sa
Chúirt Dúiche. <br></p>
</div>
<div class="topic base_rates">
<h2 class="topic base_rates_title" id="lf5737">Dramhaíl a dhiúscairt go sábháilte</h2>

<p>Tá <a href="domestic_refuse.html">seirbhís eagraithe bhailithe
dramhaíl tí</a> ann i bhformhór na gceantar. Má chinneann tú gan úsáid a
bhaint as seirbhís eagraithe bailithe dramhaíola, féadfaidh tú go leor de
do dhramhaíl féin tí a dhiúscairt trí <a href="domestic_recycling_services.html">athchúrsáil</a> nó trí <a href="composting_domestic_waste.html">mhuiríniú baile</a>. D'fhéadfá
úsáid a bhaint freisin as ionaid chonláiste cathartha nó <a href="landfill_sites.html">láithreáin líonta talún</a>. </p>

<p>Féadfaidh <a shape="rect" href="http://www.environ.ie/en/LocalGovernment/LocalGovernmentAdministration/LocalAuthorities/">d’údarás
áitiúil</a> comhairle a thabhairt duit faoi dhiúscairt dramhaíola agus
saoráidí athchúrsála i do cheantar.</p>
</div>
</div>
</html>
