<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Dramh-threalamh Leictreonach agus Leictreach a Athchúrsáil
</title>
    
    <meta name="description" content="Beidh ar mhiondíoltóirí trealamh dramhaíola leictreonach agus leictreach (WEEE) a thógáil ar ais. Faigh amach faoi na rialacháin a rialaíonn an tógáil ar ais sin.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Dramh-threalamh Leictreonach agus Leictreach a Athchúrsáil</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Thug an tAE isteach reachtaíocht nua i 2005 chun déileáil le <a shape="rect" href="waste_from_electric_and_electronic_equipment.html">Dramhaíl
ó Threalamh Leictreonach agus Leictreach (WEEE)</a>. Is í an aidhm atá leis
an reachtaíocht sin ná chun a chinntiú go ndéantar athchúrsáil ar
shean-trealamh leictreonach agus leictreach nó go n-athúsáidtear é seachas
é a chaitheamh i suímh líonta talún (láithreacha dramhaíola). Aidhm eile
atá ag an reachtaíocht ná dearadh níos fearr ar tháirgí leictreonacha
agus leictreacha a spreagadh lena chinntiú go mbeifear in ann iad a
athchúrsáil go héasca agus ar bhonn níos éifeachtúla. Trasuíodh an
treoir DTLL isteach i nDlí na hÉireann sna <a href="http://www.irishstatutebook.ie/2005/en/si/0340.html">Rialacháin um
Bainistiú Dramhaíola (Dramhthrealamh Leictreach agus Leictreonach), 2005
(I.R. 340)</a>.</p>

<p>I Nollaig 2008, bheartaigh an Coimisiún Eorpach chun athbhreithniú a
dhéanamh ar an Treoir chun dul i ngleic leis an sreabhadh dramhaíola a bhí
ag dul i méid go tapa. Tháinig <a href="http://eur-lex.europa.eu/legal-content/EN/TXT/?uri=CELEX:32012L0019">Treoir
2012/19/AE</a> nua an DTLL i bhfeidhm an 13 Lúnasa 2012 agus bhí éifeacht
aici an 14 Feabhra 2014.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Oibleagáidí miondíoltóirí</h3>

<p>Is ea atá roinnt oibleagáidí ar mhiondíoltóirí trealamh leictreonach
agus leictreach maidir leis an dramhaíl a thagann ó threalamh leictreonach
agus leictreach. Ní mór dóibh</p>

<p></p>
<ul><li>Clárú mar <a href="http://www.weeeregister.ie/">tháirgeoir DTLL</a>
  </li>
  <li>Áit shaor in aisce a sholáthar sa stór do chustaiméirí chun trealamh
    a thabhairt ar ais nuair a cheannaíonn siad trealamh nua leictreach </li>
  <li>A chinntiú go stóráiltear dramhaíl táirgí leictreacha agus go
    n-aistrítear í chuig saoráid bailiúcháin cheadaithe mar is cuí </li>
  <li>A chinntiú go mbíonn tomhaltóirí a cheannaíonn trealamh leictreach
    ar an eolas faoi na roghanna atá ar fáil dóibh táirgí a thabhairt ar
    ais </li>
</ul><p>Tá níos mó sonraí faoi na hoibleagáidí sin thíos.</p>

<h3>Miondíoltóir ag tógáil táirgí ar ais</h3>

<p>Ní mór do mhiondíoltóirí seirbhís a sholáthar ina nglactar
seantrealamh leictreach agus leictreonach ar ais saor in aisce ó
chustaiméirí. Ní mór seo a dhéanamh ar bhonn aon d’aon, earra d’earra
comhchosúil. Ciallaíonn seo nach mór go bhfuil an seantáirge den saghas
céanna nó gur chomhlíon sé an fheidhm chéanna leis an earra nua a
ceannaíodh. Beidh ar mhiondíoltóirí a bhfuil limistéar díolachán
leictreach acu atá os cionn 400 méadar cearnach glacadh le fearais bheaga
(níos lú ná 25 cm) ó chustaiméirí lena n-athchúrsáil gan a bheith ar an
gcustaiméir earra éigin a cheannach.</p>

<p>Má dhéantar táirge a sheachadadh chugat, tá tú i dteideal go mbaileofar
an seanearra ag an tráth céanna ar chostas ar bith sa bhreis ar an mbonn
céanna aon d’aon, earra d’earra comhchosúil. Má tá táirge nua á
sheachadadh chuig teach custaiméara, ní féidir le miondíoltóirí táille a
ghearradh ar bhailiú an dramhthrealaimh (ach is féidir le miondíoltóir
táille sheachadta a ghearradh). Ní mór do mhiondíoltóirí fógra 24 uair
an chloig a thabhairt sula ndéanfar an seachadadh agus ní mór an seanearra a
dhínascadh ó gach fóntais. Murar thug miondíoltóir fógra 24 uair i leith
seachadta agus mura bhfuil seanfhearas réidh lena bhailiú, ní mór dóibh
filleadh chun é a bhailiú laistigh de 15 lá.</p>

<p>Mura mian leat fáil a bheith agat ar dhramhthrealamh a bheith bailithe duit
saor in aisce nuair a sheachadtar trealamh nua, is féidir leat an
dramhthrealamh a thabhairt chuig áitreabh an mhiondíoltóra ag tráth ar
bith.</p>

<p>Féadfaidh tú saghsanna áirithe de dhramhchadhnraí a fhágáil i mboscaí
sannta in asraonta miondíola saor in aisce (féach ‘Cadhnraí agus dramhaíl
éilithe’ thíos).</p>
</div>

<div class="topic base_rates">
<h2 class="topic base_rates_title" id="l1e7b8">Rataí</h2>

<h3>Costais Bhainistíochta Comhshaoil</h3>

<p>Caithfidh táirgeoirí athchúrsáil WEEE a mhaoiniú a thagann ó earraí a
chuireann siad ar an margadh i ndiaidh 13 Lúnasa 2005, agus freisin an
athchúrsáil a dhéantar ar gach WEEE a thagann ó earraí a cuireadh ar an
margadh roimhe sin. Caithfidh táirgeoirí bainistíocht na ‘dramhaíola
stairiúla’ sin a mhaoiniú ar bhunús a scair reatha ar an margadh. </p>

<p>Léiríonn Costais Bhainistíochta Comhshaoil Infheicthe (vEMCs) na costais
athchúrsála arna gceadú ag Cumann Cláraithe WEEE Teoranta, comhlacht
cláraithe WEEE náisiúnta tionscal-bhunaithe, a bhfuil Coiste Bainistíochta
neamhspleách aige. Maoineoidh na costais sin an dá chomhscéim chomhlíonta
atá i bhfeidhm in Éirinn, WEEE Éireann agus Ardán Athchúrsála na hEorpa,
chun cur ar a gcumas íoc as bainistíocht mhaith comhshaoil a dhéanamh ar
gach WEEE tí a thógann miondíoltóirí ar ais nó a dhiúscraíonn an pobal
ag láthair chonláiste pobail de chuid údaráis áitiúil.</p>

<p>Ní féidir leis na vEMCanna a thaispeántar do thomhaltóirí na costais
iarbhír a bhaineann le hathchúrsáil a shárú. Tá <a href="http://www.weeeregister.ie/uploads/content/WEEE_Register_Society_Category_Listings_5_6a.pdf">sceideal
vEMCanna (pdf)</a> fíoraithe agus eisithe a bheidh le taispeáint ag an gClár
WEEE, an comhlacht clárúcháin náisiúnta do tháirgeoirí. </p>

<h3>Taispeáint Praghsanna</h3>

<p>Gearrtar Costas infheicthe Bainistíochta Comhshaoil (CiBC) ar roinnt
táirgí. Tá CiBC le bheith ar taispeáint ar gach aonad cuisniúcháin,
fearas mór teaghlaigh, teilifís os cionn 73cm, lampa gás-díluchtúcháin
agus LED. Ní mór praghas miondíola an earra a thaispeáint agus an CiBC san
áireamh ann agus beidh an fhoclaíocht a leanas le sonrú maidir leis an
bpraghas miondíola: ‘San áireamh sa phraghas seo, tá ranníocaíocht le
costais athchúrsála (méid na ranníocaíochta)’. I ngach idirbheart
miondíola, ní mór do gach miondíoltóir sonrasc, fáltas nó duillín a
chur ar fáil don cheannaitheoir ag pointe an díola ar a luafar ‘Cuirtear
ranníocaíocht le costais athchúrsála san áireamh sa phraghas atá ar
earraí leictreacha’.</p>

<h3>Eolas ar dhiúscairt trealaimh</h3>

<p>Tá oibleagáid ar mhiondíoltóirí eolas a sholáthar don tomhaltóir ar
conas is féidir leo diúscairt a dhéanamh ar threalamh leictreonach nó
leictreach nuair nach mbíonn aon mhaitheas sa trealamh sin níos mó. Is
féidir le miondíoltóirí é sin a dhéanamh trí bhileoga nó
comharthaíocht a chur ar fáil nuair a dhíoltar trealamh.</p>

<h3>Cadhnraí agus dramhaíl éillithe</h3>

<p>Ba chóir diúscairt shábháilte a dhéanamh ar chadhnraí agus gan iad a
chur chuig líon talún de bhrí go bhfuil siad rangaithe mar dhramhaíl
ghuaiseach. De réir an WEEE seo ní bheidh ar mhiondíoltóirí a thógáil ar
ais ach cadhnraí a bheidh laistigh de threalamh leictreonach nó leictreach.
Ba chóir duit gach cadhnra eile a dhiúscairt i Láthair Chonláiste
Pobail.</p>

<p>Féadfaidh tú dramhchadhnraí a fhágáil i mboscaí sannta in asraonta
miondíola saor in aisce. Ní mór do mhiondíoltóirí cadhnraí den saghas a
sholáthraíonn siad a thógáil ar ais. Níl orthu cadhnraí de shaghas nach
soláthraíonn siad a thógáil ar ais. Mar shampla, ní bheidh ar
mhiondíoltóirí cadhnra gluaisteáin a thógáil ar ais mura ndíolann siad
ach cadhnraí atá oiriúnach do thóirse nó do chianrialtóir. Ní gá gur
cheannaigh tú do chadhnra sa siopa ar leith sin agus ní gá duit aon rud a
cheannach ón siopa nuair a bhíonn dramhchadhnraí á bhfágáil ann agat. </p>

<p>Níl aon oibleagáid ar mhiondíoltóirí dramhaíl éillithe a ghlacadh a
chuirfeadh a bhfoireann i mbaol sláinte agus sábháilteachta.</p>

<p>Féadfaidh tú dramhchadhnraí iniompartha agus dramhchadhnraí gluaisteáin
ó fheithiclí atá cláraithe go príobháideach a fhágáil ag saoráidí
conláiste cathartha údaráis áitiúil saor in aisce.</p>

<h3>Láthair Chonláiste Pobail</h3>

<p>Is féidir le tomhaltóirí ábhair ina bhfuil trealamh leictreonach agus
leictreach a thabhairt chuig Láithreacha Conláiste Pobail chun diúscairt a
dhéanamh orthu saor in aisce. Is áiteanna iad láithreacha conláiste pobail
inar féidir gach cineál ábhar in-athchúrsáilte a thabhairt agus déanann
tomhaltóirí sórtáil ar na hábhair agus is <a shape="rect" href="http://www.environ.ie/en/LocalGovernment/LocalGovernmentAdministration/LocalAuthorities/">údaráis
áitiúla</a> a bhíonn ina mbun. </p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Chun teacht ar bhreis faisnéise maidir le CBCanna, ba cheart duit
teagmháil a dhéanamh leis an gClár DTLL. Tá sonraí teagmhála thíos. </p>

<div class="inlinesio">
<p>
</p><div>
<h3>Clár WEEE</h3>
<p>
  

  
  An Comhlacht Clárúcháin WEEE Náisiúnta<br>Svuít 209<br>8 Sráid Dhásain<br>Baile Átha Cliath 2<br>
  <br>
  
</p>
<p>
  

  
  <strong>Teil:</strong>(01) 633 3550
  <br>
  

  

  
  <strong>Facs:</strong>(01) 633 3552
  <br> 
  

  
  <strong>Láithreán Gréasáin:</strong> <a href="http://www.weeeregister.ie/">http://www.weeeregister.ie/</a>
  <br>
  

  

  

  
  <strong>R-phost:</strong> <a href="mailto:info@weeeregister.ie">info@weeeregister.ie</a>
  <br>
  
</p>
</div></div>

</div>
</div>
</html>
