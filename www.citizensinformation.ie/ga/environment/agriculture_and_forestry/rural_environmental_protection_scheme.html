<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Scéim Cosanta Timpeallachta Tuaithe
</title>
    
    <meta name="description" content="An Scéim Cosanta Timpeallachta Tuaithe, scéim cúnamh ioncaim atá dhá rith ag an Roinn Talmhaíochta, Iascaireachtaí agus Bia.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Scéim Cosanta Timpeallachta Tuaithe</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l2ad3b">GLAS</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Táthar tar éis scéimeanna éagsúla a bhunú le himeacht na mblianta chun
tacaíocht ioncaim a sholáthar d’fheirmeoirí a ghlacann rannpháirt i
ngníomhaíochtaí comhshaoil sonraithe. Cuireann an <a href="http://www.agriculture.gov.ie/farmerschemespayments/glas/">Scéim Ghlas
ar Bheagán Carbóin do Chomhshaol na Talmhaíochta (GLAS)</a> reatha leis na
scéimeanna <a href="https://www.agriculture.gov.ie/ruralenvironment/agri-environmentschemes/archivedschemes/">REPS</a>
agus <a href="https://www.agriculture.gov.ie/farmerschemespayments/agri-environmentoptionsschemeaeos/">AEOS</a>
roimhe sin.</p>
</div>
<div class="topic base_rules">
<h2 class="topic base_rules_title" id="l2ad3b">GLAS</h2>

<p>Tá an Scéim ar Bheagán Carbóin do Chomhshaol na Talmhaíochta mar chuid
den Chlár Forbartha Tuaithe 2014-2020. Soláthraítear maoiniú léi
d’fheirmeoirí ar sheachadadh bainistiú.comhshaoil ar a gcuid talún.
Caitheann na feirmeoirí gealltanas a thabhairt don scéim ar feadh
íostréimhse 5 bliana.</p>

<h3>Aidhmeanna na scéime</h3>

<p>Baineann roinnt aidhmeanna idirnasctha le GLAS, lena n-áirítear:</p>
<ul><li>Talamh na talmhaíochta, a gnáthóga agus a bitheolaíocht a
  chosaint</li>
  <li>Modhanna inbhuanaithe na feirmeoireachta ó thaobh an chomhshaoil de a
    chur chun cinn</li>
  <li>Aghaidh a thabhairt ar shaincheisteanna um maolú an athraithe aeráide,
    um cháilíocht uisce agus um chaomhnú gnáthóg agus speiceas</li>
  <li>Gnéithe a chothabháil ar nós ballaí cloiche traidisiúnta agus fálta
    sceach</li>
</ul><h3>Croí-cheangaltais</h3>

<p>Caitheann gach feirmeoir in GLAS cloí le liosta croí-cheangaltas
éigeantach, leis an aidhm chun a chinntiú go mbíonn leibhéal feasa
comhshaoil feabhsaithe ag na feirmeoirí. Caitheann na feirmeoirí taifid a
choinneáil i leith na mbeart ábhartha a sheachadtar agus caitheann plean
bheith acu freisin don éifeachtúlacht acmhainní cothaitheach ar a
ngabháltas. Caitheann siad oiliúint a dhéanamh freisin sna cleachtais agus
caighdeáin chomhshaoil.</p>

<h3>Struchtúr na scéime</h3>

<p>Roinntear an rochtain ar GHLAS ina gcisil agus ina bhfo-chisil ilíocha.</p>

<p>Is le <strong>Ciseal 1 (a)</strong> a bhaineann an rochtain tosaíochta is
airde don scéim. Is féidir leat rochtain a fháil uirthi má fhaightear
<em>Sócmhainní Comhshaoil Tosaíochta</em> i do ghabháltas ar nós
suíomhanna príobháideacha Natura, éan feirme faoi leith (mar shampla,
traonaigh nó cromáin na gcearc), coimíneachtaí, limistéar uisce
ardstádais nó pórtha neamhchoitianta. Má fhaightear aon cheann acu siúd ar
do ghabháltas, caithfidh tú iad a roghnú agus na bearta ábhartha a
phleanáil.</p>

<p>Baineann <strong>Ciseal 1 (b)</strong> le feirmeoirí a dhéanann <em>Bearta
Comhshaoil Tosaíochta</em>, lena n-áirítear an íoschuraíocht; bunú
idirbharr ó bharr curtha, leathadh sciodair le hastaíochtaí ísle agus
bratbharr d’éin fiáine. Baineann ceangaltais mhionsonraithe leo maidir le
rátaí stocála (d’fheirmeacha beostoic) agus maidir le hachar
(d’fheirmeacha arúla). Féadann feirmeoirí orgánacha cláraithe cáiliú
do rochtain tosaíochta ar an scéim faoi Chiseal 1(b) ach bearta a roghnú arb
iomchuí don fheirm iad. Ní ráthaítear go bhfaighidh gach iarratasóir
incháilithe i gCiseal 1(b) spás sa Scéim, agus beidh feidhm le maitrís
scórála más gá.</p>

<p>Is é <strong>Ciseal 2</strong> an dara leibhéal rochtana ar GLAS. Ní
ráthaítear go bhfaighidh gach iarratasóir cáilithe i gCiseal 2 spás sa
Scéim agus beidh feidhm le maitrís scórála más gá.</p>

<p>Baineann <strong>Ciseal 2 (a)</strong> le feirmeoirí nach bhfuil
Sócmhainní Comhshaoil Tosaíochta acu, ach a n-áirítear Limistéar Uisce i
mBaol lena gcuid tailte. Ní foláir duit na bearta iomchuí a roghnú arb
ábhartha do na Limistéir Uisce i mBaol iad.</p>

<p>Baineann <strong>Ciseal 2 (b)</strong> d'fheirmeoirí nach bhfuil Limistéar
Uisce i mBaol acu, ach a dhéanann ceann de na Bearta Comhshaoil Tosaíochta a
liostaítear faoi Chiseal 1 (b). Bíonn ceangaltais éagsúla ann maidir le
rátaí stocála agus achar an ghabháltais.</p>

<p>Cuimsíonn <strong>Ciseal 3</strong> sraith beart ginearálta, leis an aidhm
chun seachadadh na dtairbhí comhshaoil, cáilíochta uisce agus
bithéagsúlachta a fheabhsú. Is féidir iad a roghnú i dteannta le bearta
Chiseal 1 agus Chiseal 2 nó astu féin. Ní ráthófar rochtain isteach sa
scéim le roghnú beart ginearálta amháin ámh. Áirítear leis na bearta sin
boscaí d’ialtóga, barrscoitheadh fálta sceach, féarach buan ionchuir
ísil agus cosaint na suíomhanna seandálaíochta.</p>

<p>Bainfear leas as maitrís scórála chun ligean d'fheirmeoirí chun
ballraíocht a ghlacadh le GLAS trí mheán na mbeart úd má cheadaítear
amhlaidh leis an nglacadh le bearta Chiseal 2 agus Chiseal 2.</p>

<h3>GLAS+</h3>

<p>Féadann roinnt feirmeoirí a gheallann chun bearta rí-dhúshlánacha a
dhéanamh bheith incháilithe do GLAS+, ar meicníocht í chun cúiteamh breise
a sholáthar ar thiomantas eisceachtúil don chomhshaol.</p>

<p>Is iondúil go mbeidh feidhm le GLAS+ mar a dteastaíonn ó na Sócmhainní
Comhshaoil Tosaíochta ar an bhfeirm go seachadfaidh an feirmeoir leibhéal
an-ard de thiomantas comhshaoil.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Tá rátaí mionsonraithe íocaíochta do na gnéithe éagsúla den GLAS ar
fáil ar <a href="http://www.agriculture.gov.ie/farmerschemespayments/glas/">láithreán
gréasáin na Roinne Talmhaíochta, Bia agus Mara</a>.</p>

<p>Is iondúil gurb ionann an íosíocaíocht GLAS agus €5,000 in aghaidh na
bliana. Féadann roinnt feirmeoirí a thugann faoi bhearta fíordhúshlánacha
cáiliú do GLAS+ agus d’íocaíocht breise suas le €2,000 in aghaidh na
bliana.</p>

<p>I gcás Comhpháirtíochtaí Feirme Cláraithe, is féidir na
huasmhéideanna sin a iolrú faoi líon na ngabháltas feirme a thugtar chun na
Comhpháirtíochta, faoi réir uaslíon 3 ghabháltas.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Caitheann <a href="http://www.agriculture.gov.ie/media/migration/farmingschemesandpayments/glastranche1/Approvedadvisorlist261016.xls">comhairleoir
faofa GLAS</a> an t-iarratas GLAS a ullmhú.</p>

<p>I gcomhair a thuilleadh eolais, déan teagmháil le d’<a href="http://www.agriculture.gov.ie/contact/">oifig áitiúil den Roinn
Talmhaíochta, Bia agus Mara</a> nó le <a href="http://www.teagasc.ie/">Teagasc</a>.</p>
</div>
</div>
</html>
