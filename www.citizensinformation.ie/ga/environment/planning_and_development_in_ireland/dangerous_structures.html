<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Áiteanna agus struchtúir chontúirteacha
</title>
    
    <meta name="description" content="Tá freagracht ar gach údarás áitiúil as déileáil le háiteanna agus struchtúir chontúirteacha atá ina gceantar.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Áiteanna agus struchtúir chontúirteacha</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l36a9b">Sainmhínithe </a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá freagracht ar gach údarás áitiúil as déileáil le háiteanna agus
struchtúir chontúirteacha atá ina gceantar. Faoin <a href="http://www.irishstatutebook.ie/1964/en/act/pub/0029/index.html">Acht
Rialtais Áitiúil (Seirbhísí Sláintíochta), 1964</a>, féadfaidh údaráis
áitiúla a cheangal ar úinéir chun suíomh sábháilte a dhéanamh dá
leithéid de shuíomh. I gcásanna éigeandála, tá an chumhacht ag an
údarás áitiúil chun an suíomh féin a iontráil agus suíomh sábháilte a
dhéanamh dá leithéid de shuíomh.</p>

<p>Ceadaíonn an tAcht d’údaráis áitiúla chun úinéirí a ionchúiseamh
nach gcomhlíonann na fógraí a sheirbheáiltear; chun talamh a cheannach ar
bhonn éigeantach; agus chun tabhairt faoin obair riachtanach iad féin agus an
costas a ghearradh ar na húinéirí.</p>
</div>

<div class="topic base_rules">
<h2 class="topic base_rules_title" id="l36a9b">Sainmhínithe </h2>

<p>Is é an sainmhíniú a thugtar san Acht ar <em>struchtúr
contúirteach</em>:</p>
<ul><li>Aon fhoirgneamh, balla nó déanmhas eile de chineál ar bith, nó</li>
  <li>Aon chuid, nó aon rud atá greamaithe d’fhoirgneamh, de bhalla nó de
    dhéanmhas eile de chineál ar bith</li>
</ul><p>arb é tuairim an údaráis áitiúil “go bhfuil sé, nó gur dóigh dó
bheith, contúirteach do dhuine nó do mhaoin ar bith”</p>

<p>Déileáiltear san Acht, chomh maith, le háiteanna contúirteacha. Is é an
sainmhíniú a thugtar ar <em>áit chontúirteach</em> “tochaltán, cairéal,
clais, tobar, taiscumar, lochán, sruthán, damba, port, láithreán fuílligh,
sloc nó talamh” arb é tuairim an údaráis áitiúil “go bhfuil sé, nó
gur dóigh dó bheith, contúirteach do dhuine ar bith”.</p>
</div>

<div class="topic base_rates">
<h2 class="topic base_rates_title" id="l555d1">Rialacha</h2>

<p>Má tá réadmhaoin agat a ndéantar réadmhaoin chontúirteach di, nó ina
bhfuil aon struchtúir chontúirteacha, ní mór duit bearta a ghlacadh chun an
cás a chur ina cheart.</p>

<p>Má mheasann údarás áitiúil go bhfuil struchtúr contúirteach,
féadfaidh siad, más gá, an t-úinéir a ordú chun tabhairt faoi obair ar an
struchtúr láithreach chun struchtúr sábháilte a dhéanamh de.
D’fhéadfadh scartáil an struchtúir agus glanadh agus fálú an tsuímh a
bheith i gceist leis seo. Más tú féin an t-úinéir agus mura gcomhlíonann
tú lena leithéid d’ordú, tá tú ciontach i gcion agus beidh tú faoi
dhliteanas fíneáil a íoc.</p>

<p>Más gá, féadfaidh an t-údarás áitiúil tabhairt faoin obair seo iad
féin. Ní mór dóibh fógra a thabhairt don úinéir faoin méid a
bheartaíonn siad a dhéanamh.</p>

<p>Chomh maith leis sin, féadfaidh siad a cheangal go gcuirtear stop le gach
úsáid a bhaintear as an struchtúr baolach. I gcásanna áirithe, féadfaidh
siad áititheoir struchtúir chontúirtigh a ordú chun an áit a fhágáil
agus chun a réadmhaoin go léir a bhaint. Más gá, féadfaidh siad ordú
cúirte a fháil, a cheadaíonn dóibh pé fórsa a úsáid a mheasann siad is
gá chun an duine agus a réadmhaoin a bhaint ón struchtúr contúirteach.</p>

<p>Is faoin údarás áitiúil atá sé a chinneadh cibé acu ar cheart nó
nár cheart dóibh cóiríocht eile a sholáthar nó chun airgead a thabhairt
don duine ar cuireadh ina luí orthu a n-áit chónaithe a fhágáil ar an
mbealach seo. D’fhéadfadh seo brath ar cibé acu ar thug an duine faoin aon
cheird nó gnó sa struchtúr contúirteach nó má mheasann an t-údarás
áitiúil go mbeidh an duine thíos le fíor-chruatan mar gheall go bhfuil
orthu fágáil.</p>

<h3>Fógraí reachtúla</h3>

<p>Más tú féin úinéir nó áititheoir in áit nó struchtúr
contúirteach, is dóchúil go bhfaighidh tú fógra reachtúil ón údarás
áitiúil, a chuireann ar an eolas thú gur rangaíodh do réadmhaoin amhail
bheith ina réadmhaoin chontúirteach agus a insíonn duit cad a cheanglaíonn
an t-údarás áitiúil ort a dhéanamh (nó a bheartaíonn siad a dhéanamh
iad féin) chun áit nó réadmhaoin shábháilte a dhéanamh de.</p>

<p>Faoi roinnt cúinsí, féadfaidh údarás áitiúil a chinneadh chun áit
nó struchtúr contúirteach a cheannach go héigeantach.</p>

<p>Tá an ceart agat chun freagairt d’aon fhógra a sheolann an t-údarás
áitiúil chugat agus chun aighneacht a dhéanamh i gcoinne ceannach
éigeantach suímh.</p>

<h3>Ceannach éigeantach</h3>

<p>Féadfaidh údarás áitiúil talamh chontúirteach a cheannach atá ina
gceantar (talamh nach bhfuil contúirteach a thuilleadh mar gheall gur thug an
t-údarás áitiúil faoi obair ar an talamh, ina measc), cibé acu trí
chomhaontú leis an úinéir nó trí cheannach éigeantach. Ní mór dóibh
sonraí aon cheannaigh éigeantaigh a bheartaítear a fhógairt sa nuachtán
áitiúil agus fógra a sheoladh chuig úinéir nó áititheoir na talún, agus
faisnéis a thabhairt faoi conas agus cén áit ar féidir cur in aghaidh an
cheannaigh.</p>

<p>I gcás áit chontúirteach, ní mór fógra a chur in airde ar an talamh
nó i ngar don talamh, agus sonraí a thabhairt ar an méid a bheartaíonn an
t-údarás áitiúil a dhéanamh.</p>

<p>Má chuirtear ina aghaidh, ní féidir leis an údarás áitiúil an talamh
a cheannach gan toiliú <a href="../../housing/planning_permission/an_bord_pleanala.html">an Bhoird
Phleanála</a>. Má fhaomhann an Bord Pleanála an ceannach éigeantach agus
má dhéileáil an t-údarás áitiúil le haon aighneachtaí a fuarthas,
féadfaidh an t-údarás áitiúil an talamh a cheannach, agus ordú
dílseacháin á úsáid.</p>

<h3>Cúiteamh</h3>

<p>Má bhíonn aon cheart agat i leith talún nó aon leas agat i dtalamh a
fuair údarás áitiúil ar bhonn éigeantach, féadfaidh tú iarratas a
dhéanamh ar an údarás ar chúiteamh laistigh de 12 mhí tar éis an
dílseacháin a dhéanamh. Íocfaidh an t-údarás áitiúil suim leat, ansin,
atá ar chomhionann le luach na talún (má bhíonn luach ar bith uirthi).
Déanfar idirbheartaíocht ar luach na talún faoin <a href="http://www.irishstatutebook.ie/1919/en/act/pub/0057/print.html">Acht um
thalamh a fháil (measúnú ar chúiteamh), 1919</a>. Má bhíonn aon airgead
le híoc leis an údarás áitiúil ar an réadmhaoin (i bhfoirm tobhach
láithreán tréigthe nó ordú cúirte le haghaidh íocaíochta), féadfaidh
an t-údarás áitiúil é seo a dhealú ón gcúiteamh. Más mó an tsuim atá
le híoc ar an réadmhaoin ná an cúiteamh lenar comhaontaíodh, ní íocfar
aon chúiteamh.</p>

<h3>Cionta</h3>

<p>Faoin Acht Rialtais Áitiúil (Seirbhísí Sláintíochta), 1964, is cion
é:</p>
<ul><li>Bach a chur ar údarás áitiúil atá ag tabhairt faoina ndualgas faoin
    Acht.</li>
  <li>Bac a chur ar aon duine a dhéanann iarracht chun an tAcht a
    chomhlíonadh.</li>
  <li>Teip ar thabhairt faoi na bearta a cheanglaíonn an t-údarás áitiúil
    chun cosc a chur ar struchtúr nó ar áit ó bheith rangaithe amhail
    struchtúr nó áit chontúirteach laistigh de thréimhse leithroinnte
  ama.</li>
  <li>Teip ar ordú na Cúirte Dúiche faoin Acht a chomhlíonadh.</li>
</ul><p>Ar a chiontú nó a ciontú go hachomair i ngeall ar na cionta seo: beidh
sé/sí faoi dhliteanas fíneáil nach mó ná €2,500 a íoc.</p>

<p>Chomh maith leis sin, is cion é:</p>
<ul><li>Teip ar fhaisnéis a thabhairt nó faisnéis mhícheart a thabhairt go
    feasach don údarás áitiúil faoi úinéireacht struchtúir
  chontúirtigh.</li>
  <li>Bac a chur ar oifigeach údaraithe an údaráis áitiúil agus é/í ag
    feidhmiú cumhachta a thugtar leis an Acht.</li>
</ul><p>Ar a chiontú nó a ciontú go hachomair i ngeall ar na cionta seo: beidh
sé/sí faoi dhliteanas fíneáil nach mó ná €2,500 a íoc.</p>
</div>

<div class="topic base_howtoapply">
<h2 class="topic base_howtoapply_title" id="l1e7b8">Rataí</h2>

<h3>Fíneálacha</h3>

<p>Tá fíneálacha iníoctha leis an údarás áitiúil mar gheall ar
neamhchomhlíonadh fógraí reachtúla faoi struchtúir chontúirteacha –
féach ‘Cionta’ thuas.</p>

<h3>Costas na hoibre</h3>

<p>Féadfaidh an t-údarás áitiúil costas na hoibre riachtanaí a
aisghabháil a dhéantar ar áiteanna agus struchtúir chontúirteacha ó na
húinéirí.</p>

<h3>Tobhach na láithreán tréigthe</h3>

<p>Tá tobhach na láithreán tréigthe iníoctha, chomh maith, leis an
údarás áitiúil má iontráladh an láithreán ar <a href="copy_of_derelict_sites_and_dangerous_structures.html">Chlár na
Láithreán Tréigthe</a>. Is ionann an tobhach seo agus 3% de luach margaidh
na talún atá i gceist. Féadfaidh an tAire Tithíochta, Pleanála, Pobail agus Rialtais
Áitiúil céatadán níos airde a ordú, nach féidir leis breis agus 10% den
luach margaidh a shárú.</p>
</div>

<div class="topic base_wheretoapply">
<h2 class="topic base_wheretoapply_title" id="leaf83">Conas iarratas a dhéanamh</h2>

<p>Má bhíonn aon cheisteanna nó gearáin agat faoi áiteanna nó struchtúir
chontúirteacha, déan teagmháil le d’údarás áitiúil. Bíonn uimhreacha
gutháin 24 uair an chloig ag formhór na n-údarás áitiúil chun áiteanna
nó struchtúir a thabhairt le fios – seiceáil <a href="http://www.environ.ie/en/LocalGovernment/LocalGovernmentAdministration/LocalAuthorities/">láithreán
gréasáin d’údaráis áitiúil</a>.</p>
</div>
<!--this section produces the further information bit at the bottom of the document.
<div class="topic further_info">

<h1 class="further_info">Further information</h1>
<p>Text goes here</p>
</div>
-->
</div>
<!--this is the section that produces "Useful resources" in the box on the right-hand side. Below is an example.
	<div id="useful_resources">
      <ul>
	<li>
	  <a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
	</li>
	
      </ul>
    </div>
	-->
</html>
