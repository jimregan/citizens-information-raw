<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Láithreáin tréigthe
</title>
    
    <meta name="description" content="Tá gach údarás áitiúil freagrach as déileáil le láithreáin tréigthe ina cheantar. Foráiltear i reachtaíocht nua dá mhacasamhail de shocruithe maidir le láithreáin fholmha.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Láithreáin tréigthe</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l27d15">Rátaí</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá gach údarás áitiúil freagrach as déileáil le láithreáin
tréigthe ina cheantar. Is féidir leis an údarás áitiúil úsáid a bhaint
as an <a href="http://www.achtanna.ie/dtSearch_irish.html">Acht um Láithreáin
Tréigthe, 1990</a> chun iachall a chur ar úinéirí láithreáin a ghlanadh
suas. Tugann an tAcht seo cead d'údaráis áitiúla úinéirí a chúisiú
nach gcomhlíonannn fógraí atá tugtha; talamh a cheannacht go héigeantach;
agus obair riachtanach a dhéanamh iad féin agus an bille a chur ar aghaidh
chuig na húinéirí. </p>

<p>Tá cumhachtaí den chineál céanna ag údaráis áitiúla i leith <a href="dangerous_structures.html">struchtúir agus áiteanna
dáinséaracha</a>. </p>

<h3>Láithreáin fholmha</h3>

<p>Faoin <a href="http://www.irishstatutebook.ie/eli/2015/act/33/enacted/en/html">Acht um
Athghiniúint Uirbeach agus Tithíocht, 2015</a>, beidh ar gach údarás
áitiúil clár a chur i dtoll a chéile de thailte atá ina limistéar atá
oiriúnach le haghaidh tithíochta ach nach bhfuil ag teacht chun cinn le
haghaidh forbartha. Ní mór go bhfuil na cláir seo i bhfeidhm faoi Eanáir
2018 agus gearrfar tobhach ar láithreán folamh ó Eanáir 2019 ar aghaidh.
Féadfaidh tú tuilleadh a léamh sa <a href="http://www.environ.ie/en/DevelopmentHousing/Housing/News/MainBody,42215,en.htm">phreaseisiúint
seo</a>.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Sainmhíniú</h3>

<p>Sainmhíníonn an tAcht “láithreán tréigthe” mar aon talamh a
bhaineann, nó ar dóigh dó baint, go feadh méid ábhartha, ó
thaitneamhacht, ó shainghné nó ó dhealramh na talún i gcomharsanacht na
talún i gceist:</p>
<ul><li>Mar gheall ar dhéanmhais atá ina bhfothraigh, tréigthe nó
    contúirteach a bheith ar an talamh i gceist, nó</li>
  <li>Mar gheall ar an talamh nó aon déanmhais ar an talamh i gceist a bheith
    ligthe i bhfaillí, mímhaiseach nó gráiniúil, nó</li>
  <li>Mar gheall ar aon bhruscar, truflais, smionagar nó dramhaíl a bheith
    ann nó a bheith caite nó carntha ar an talamh i gceist</li>
</ul><h3>Clár na Láithreán Tréigthe </h3>

<p>Caithfidh an t-údarás áitiúil clár a choinneáil de láithreáin
tréigthe sa cheantar. Tugtar eolas ann faoi shuíomh an áitribh, ainm agus
seoladh an úinéara agus sonraí faoi aon ghníomhaíochtaí atá tógtha ag
an údarás áitiúil maidir leis na láithreáin seo. Má tá úinéireacht
nó sealbhóireacht ag an údarás áitiúil ar áitreabh, caithfidh an t-eolas
a bheith sa chlár ar an úsáid atá á bhaint as agus céard atá ar intinn
ag an údarás áitiúil a dhéanamh leis. </p>

<p>Caithfidh an clár sonraí a thabhairt ar luach margaidh reatha do gach
láithreán atá ann. Is é an túdarás áitiúil a dhéanann an luacháil seo
agus is féidir le éinne atá cáilithe gníomhú ar a shon. Tá sonraí an
luacha curtha isteach sa chlár agus tugtar fógra d'úinéir an láithreáin
tréigthe atá i gceist. </p>

<p>Tá sé de chead ag an úinéir <a href="http://www.valuationtribunal.ie/derelict-sites-appeals.asp">achomharc a
dhéanamh ar luacháil</a>. Caithfear na hachomhairc seo a dhéanamh chuig an
mBinse Luachála taobh istigh de thréimhse 28 lá ón dáta a fuarthas an
fógra. </p>

<p>Ní mór don údarás áitiúil Clár na Láithreán Tréigthe a chur ar
fáil do scrúdú an phobail. Féadfaidh siad iontráil a bhaint ón gClár
nuair atá siad sásta gur tugadh faoin obair a d’ordaigh siad ar an
láithreán tréigthe. </p>

<h3>Tobhach láithreáin tréigthe</h3>

<p>Más úinéir <em>talún uirbí</em> thú a iontráladh ar Chlár na
Láithreán Tréigthe, ní mór duit tobhach bliantúil a íoc leis an údarás
áitiúil – féach ‘Rátaí’ thíos. Féadfaidh an tAire Tithíochta, Pleanála,
Pobail agus Rialtais Áitiúil a ordú gurb ionann aon limistéar agus
<em>limistéar uirbeach</em>, a fhad agus nach cuid de chontae nó de bhuirg
eile é. </p>

<p>Caithfear an tobhach a íoc nuair a dhéanann an t-údarás áitiúil
éileamh air. Ach muna n-íocfar an tobhach laistigh de thréimhse 2 mhí ón
dáta a rinneadh an t-éileamh agus nach bhfuil aon aontú déanta leis an
údarás áitiúil, beidh ús curtha ar an méid iomlán ag ráta 1.25% sa mhí
nó cuid de mhí. Is féidir leis an údarás áitiúil an t-úinéir a
thabhairt chun na cúirte leis an airgead seo a fháil más gá.</p>

<p>Má bhaintear an láithreán ó Chlár na Láithreán Tréigthe, déanfaidh
an t-údarás áitiúil an tobhach a ríomhú bunaithe ar an méid laethanta
atá fágtha sa bhliain airgeadais agus cuirfidh siad áisíoc nó éileamh ar
airgead chuig an úinéir.</p>

<p>Má thagann aon athrú ar luacháil na talún, déanfar athrú mar a chéile
ar an tobhach. Má tá titim sa luach, déanfaidh an t-údarás áitiúil
áthríomhú ar an méid atá i gceist de réir na luachála nua agus
déanfaidh siad aisíoc leis an úinéir má tá airgead dlite do/di. Má tá
ardú tagtha ar luach an áitribh, tá sé de cheart ag an údarás áitiúil
éileamh a dhéanamh ar thobhach ar an méid ardaithe.</p>

<p>Má tá an t-údarás áitiúil sásta go bhfuil pleananna le forbairt a
dhéanamh ar an áitreabh ag úinéir láithreáin agus go bhfuil cead
pleanála don fhorbairt, is féidir leis an úinéir dul isteach i mbanna in
áit an tobhaigh do láithreáin tréigthe a íoc. Ráthaíocht atá sa bhanna
atá gealta le banc nó le comhlacht árachais agus é socraithe go n-íocfar
aon tobhach dlite ar láithreán tréigthe muna bhfuil an scéim nó a
leithéidí curtha i bhfeidhm taobh istigh de thréimhse 5 bliana.</p>

<p>Más gá duit tobhach láithreán folamh a íoc faoin Acht um Athghiniúint
Uirbeach agus Tithíocht, 2015, ní bheidh ort íoc as tobhach láithreán
tréigthe chomh maith ar an láithreán céanna.</p>

<h3>Fógraí reachtúla</h3>

<p>Más úinéir nó sealbhóir tú ar láithreán tréigthe, is cinnte go
bhfaighidh tú fógraí reachtúla ón údarás áitiúil. Inseoidh na fógraí
seo duit céard atá an t-údarás áitiúil ag déanamh maidir le d'áitreabh.
Inseoidh an céad fógra duit go bhfuil d'áitreabh curtha ar Chlár na
Láithreán Tréigthe. Gheobhaidh tú fógra eile ansin ag insint duit na
rudaí ba cheart a dhéanamh de réir an údarás áitiúil leis an láithreán
a ghlanadh suas. I gcásanna áirithe, is féidir leis an údarás áitiúil
láithreán tréigthe a cheannach go héigeantach. Tá sé de cheart agat
freagra a thabhairt ar aon fhógra a chuireann an t-údarás áitiúil chugat
agus is féidir leat cur i gcoinne cheannach éigeantaigh.</p>

<h3>Ceannach éigeantach</h3>

<p>Is féidir leis an údarás áitiúil láithreáin tréigthe ina cheantar a
cheannach, tré chomhaontú leis an úinéir nó go héigeantach. Caithfear
ceannach éigeantach a bheith fógraithe i nuachtán áitiúil le sonraí
maidir leis an talamh atá i gceist agus caithfear fógra a sheoladh chuig
úinéir nó sealbhóir na talún ag tabhairt eolais maidir le cén chaoi agus
cén áit gur féidir leis/léi cur i gcoinne an cheannachta. Má chuireann
duine éigin i gcoinne an cheannaigh éigeantaigh, ní féidir leis an údarás
áitiúil an talamh a cheannach gan <a href="../../housing/planning_permission/an_bord_pleanala.html">cead ón
mBord Pleanála</a>.</p>

<p>Má cheadaíonn An Bord Pleanála an t-ordú ar cheannach éigeantach agus
go bhfuil plé déanta ag an údarás áitiúil is an dream a chur i gcoinne an
cheannachta, is féidir an talamh a cheannacht tré úsáid a bhaint as ordú
dílseacháin. </p>

<h3>Cúiteamh</h3>

<p>Má tá aon cheart nó suim agat sa talamh a cheannaigh an t-údarás
áitiúil go héigeantach, is féidir leat iarratas a dhéanamh ar chúiteamh
laistigh de thréimhse 12 mí ón dáta a rinneadh an ceannacht. Íocfaidh an
t-údarás áitiúil suim airgid leat a bheidh cothrom le luach na talún (má
tá aon airgead i gceist). Déanfar idirbheartaíocht maidir le luach na talún
faoin <a href="http://www.irishstatutebook.ie/1919/en/act/pub/0057/print.html">Acht um
Ghlacadh Talún (Measúnú ar Chúiteamh) 1919</a>. Má tá aon airgead dlite
don údarás áitiúil ar an talamh (tobhach suímh tréigthe nó íocaíocht
ar ordú cúirte) is féidir leis an údarás áitiúil an méid dlite a bhaint
as an gcúiteamh. Má tá an méid atá dlite ar an talamh níos airde ná an
méid cúitimh atá aontaithe, ní íocfar aon chúiteamh.</p>

<h3>Coireanna </h3>

<p>Faoin Acht um Láithreáin Tréigthe, 1990 is coir atá ann:</p>
<ul><li>Má thógann tú, má dhéanann tú damáiste nó má loiteann tú aon
    fhógra atá curtha suas ag an údarás áitiúil maidir le láithreáin
    tréigthe.</li>
  <li>Má theipeann ort na horduithe a tugadh ón údarás áitiúil a chur i
    bhfeidhm taobh istigh den tréimhse ama a bhí ceadaithe</li>
  <li>Muna gcuireann tú in iúl don údarás áitiúil faoi aistriú
    úinéireachta talún nó suim i dtalamh ó dhuine amháin go duine eile
    (seachas tiomna nó díthomnacht). Caithfidh an dá pháirtí atá i gceist
    fógra a thabhairt don údarás áitiúil taobh istigh de thréimhse 4
    sheachtainí ó am a rinneadh an aistriú. </li>
  <li>Má theipeann ort an t-údarás áitiúil a chur ar an eolas faoi
    aistriú úinéireachta talún nó suim i dtalamh tré thiomna nó
    díthomnacht. Caithfidh an t-úinéir nua fógra a thabhairt don údarás
    áitiúil i scríbhinn laistigh de thréimhse 6 mhí agus caithfidh an té
    a bhí ag déanamh ionadaíochta maidir leis an aistriú tré thiomna nó
    díthomnacht, an t-údarás áitiúil a chur ar an eolas faoi laistigh de
    thréimhse 2 mhí.</li>
  <li>Bac a chur ar dhuine údarásach dul isteach nó a chuid oibre a
    dhéanamh ar an láithreán tréigthe.</li>
</ul><p>Má dhéantar coir faoin Acht seo, is féidir leis an údarás áitiúil tú
a chúisiú.</p>
</div>
<div class="topic base_rates">
<h2 class="topic base_rates_title" id="l27d15">Rátaí</h2>

<h3>Tobhach na láithreán tréigthe</h3>

<p>Is ionann tobhach na láithreán tréigthe agus 3% de luach margaidh na
talún atá i gceist. Féadfaidh an tAire Tithíochta, Pleanála, Pobail agus Rialtais
Áitiúil céatadán níos airde a ordú, nach féidir leis breis agus 10% den
luach margaidh a shárú.</p>

<h3>Fíneálacha</h3>

<p>Caithfear fíneálacha a íoc leis an údarás áitiúil muna gcomhlíonann
tú fógraí reachtúla maidir le láithreáin tréigthe. Leagtar amach na
rátaí fíneála san <a href="http://www.irishstatutebook.ie/1990/en/act/pub/0014/index.html">Acht um
Láithreáin Thréigthe, 1990</a> agus méadaíodh iad i gcomhréir le hAcht na
bhFíneálacha, 2010. Is féidir leat níos mó a léamh <a href="../../justice/criminal_law/criminal_trial/maximum_fines_on_summary_conviction.html">conas
a ríomhtar na rátaí fíneála</a>. </p>

<p><span><strong>Ar chúiseamh achomair</strong> do na coireanna uilig:</span>
fíneáil gan dul thar €2,500 agus fíneáil gan dul thar €500 sa lá do
gach lá a leantar ar aghaidh leis an gcoir ach gan dul thar €2,500 san
iomlán. (Níl an fhíneáil bhunúsach de €2,500 le haghaidh na coire san
áireamh). Is féidir téarma príosúnachta a chur ort do thréimhse, gan dul
thar 6 mhí. Is féidir fíneáil agus téarma príosúnachta a chur ort má
dhéanann an chúirt an cinneadh.</p>

<p><span><strong>Má chúisítear tú nó má dhíotáiltear tú</strong> de
bharr gur theip ort na horduithe a tugadh duit ón údarás áitiúil a
chomhlíonadh lena chinntiú nach mbeadh áitreabh rangaithe mar láithreán
tréigthe taobh istigh de thréimhse ceadaithe:</span> Fíneáil gan dul thar
€55,562.50 atá i gceist, le fíneáil gan dul thar €4,445 do gach lá a
leantar ar aghaidh leis an gcoir nó téarma príosúnachta gan dul thar 2
bhliain. Má dhéanann an chúirt an cinneadh, is féidir fíneáil agus
téarma príosúnachta a ghearradh ort.</p>

<h3>Costas na hoibre</h3>

<p>Féadfaidh an t-údarás áitiúil costas na hoibre riachtanaí a dhéantar
ar láithreán tréigthe a aisghabháil ó úinéir an láithreáin.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Déan teagmháil leis an údarás áitiúil má tá aon fhiosrúcháin nó
gearáin le déanamh agat maidir le láithreáin tréigthe. </p>

<p>Déan teagmháil leis an mBinse Luachála (taobh istigh de thréimhse 28 lá
ón dáta a fuarthas an fógra) más mian leat <a href="http://www.valuationtribunal.ie/derelict-sites-appeals.asp">achomharc a
dhéanamh ar luacháil</a> a rinne an t-údarás áitiúil ar láithreán
tréigthe. </p>
</div>
</div>
</html>
