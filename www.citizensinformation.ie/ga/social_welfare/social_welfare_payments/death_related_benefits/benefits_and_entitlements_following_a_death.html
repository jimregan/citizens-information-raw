<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Sochair agus teidlíochta tar éis báis
</title>
    
    <meta name="description" content="Soláthraíonn an doiciméad seo forbhreathnú ar na sochair leasa shóisialaigh atá ar fáil nuair a fhaigheann duine bás.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Sochair agus teidlíochta tar éis báis</h1>
	
<ul class="anchorlinks"><li><a href="#lc66f4">Réamhrá</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>D'fhéadfadh tacaíocht airgeadais a bheith uait tar éis méala.
Soláthraíonn an Roinn Coimirce Sóisialaí íocaíochtaí áirithe aon uair
amháin chun cabhrú le teaghlaigh i rith na tréimhse deacra seo. Tá
ionadaithe na Roinne Coimirce Sóisialaí (tugadh Oifigigh Leasa Pobail
(CWOanna) orthu roimhe seo) ag deileáil leis araon na híocaíochtaí seo.</p>

<p>Caithfidh méid áirithe ranníocaíochtaí ÁSPC a bheith íoctha agat chun
go mbeifeá i dteideal íocaíochtaí leasa shóisialaigh áirithe. D'fhéadfá
a bheith i dteideal íocaíochtaí eile, lena n-áirítear íocaíochtaí atá
láimhseáilte ag an t-ionadaí Roinne Coimirce Sóisialaí, má shásaíonn
tú tástáil acmhainne nó má tá géarghá ort. Cuirtear teorainneacha ama i
bhfeidhm, mar sin is ceart cur isteach air chomh luath agus is féidir.</p>

<p>Níltear ag súil go n-eagróidh tú gach rud láithreach bonn, ach más rud
é go raibh an duine éagtha ag fáil íocaíocht leasa shóisialaigh nó go
raibh tú ag éileamh mar chleithiúnaí ar a son nó go raibh tú ag fáil
Liúntas Cúramóra chun aire a thabhairt dóibh, tá sé tábhachtach an bás
chur in iúl don Roinn Coimirce Sóisialaí laistigh den chéad chúpla lá tar
éis an bháis.</p>

<p>Ní stopfar an íocaíocht chomh luath agus a chuirtear an Roinn ar an
eolas. Go minic, leanfar den sochar sin a íoc go ceann tréimhse <a shape="rect" href="">6 seachtaine tar éis dáta an bháis</a> leis an
gcéile/páirtnéir sibhialta/comhchónaitheoir nó tuismitheoir nó
cúramaí.</p>

<h3>Cabhair le costais shochraide</h3>

<p>Is féidir cúnamh a fháil chun íoc as costas na sochraide:</p>
<ul><li>Is íocaíocht aon uair amháin é an <a shape="rect" href="widowed_persons_bereavement_grant.html">Deontas Baintreachais nó
    Páirtnéara Shibhialta Mharthanaigh</a> a íoctar le baintreacha,
    baintreacha fir nó páirtnéirí sibhialta marthanacha le leanaí
    cleithiúnacha. Tugadh Deontas Tuismitheora Baintrí/Baintrí Fir roimhe
    seo. </li>
  <li>Má fhaigheann duine bás mar gheall ar thimpiste sa láthair oibre, tá
    <a shape="rect" href="special_funeral_grant.html">Deontas Sochraide</a> ar
    fáil. </li>
  <li>Cuireadh deireadh leis an <a shape="rect" href="standard_bereavement_grant.html">Deontas Méala í 2014</a> .</li>
</ul><p>Pé acu, má tá tú nó mura bhfuil tú i dteideal deontas thuas, tá seans
ann go bhfuil tú i dteideal na hÍocaíochta do Riachtanais Eisceachtúla chun
<a shape="rect" href="../supplementary_welfare_schemes/exceptional_needs_payments.html">cabhrú
le híoc as costais na sochraide má tá tú ar ioncam íseal</a>. Socraítear
gach cás ar a thuillteanas. B'fhearr le d'ionadaí Roinne Coimirce Sóisialaí
go gcuirfeá isteach air roimh an tsochraid, ach go hiondúil cuireann an
formhór isteach air ina diaidh.</p>

<p>Go minic, níl íocaíocht nó deontas iníoctha go dtí go bhfaightear an
cháipéisíocht iomchuí ar fad. Má tá tú ag éileamh an deontais, tusa
atá freagrach as teastais, cáipéisí, nó aon fhaisnéis riachtanach a
sholáthar, mar shampla,</p>
<ul><li>Teastas Báis </li>
  <li>Teastas Breithe </li>
  <li>Teastas Pósta nó Pháirtneireachta Shibhialta (chun do ghaol leis an
    duine éagtha a chruthú), </li>
  <li>Admhálacha Sochraide </li>
  <li><a shape="rect" href="../../irish_social_welfare_system/personal_public_service_number.html">Uimhir
    Phearsanta Seirbhíse Poiblí (PSP)</a> an duine éagtha </li>
  <li>Seans go mbeidh d'Uimhir PSP ag teastáil </li>
</ul><h3>Príomhíocaíochtaí </h3>

<p>Más rud é go raibh tú i do chónaí le nó go raibh tú mar
chleithiúnaí an duine éagtha, tá seans ann go n-athróidh aon sochair nó
íocaíochtaí a fhaigheann tú faoi láthair, nó go bhféadfaidh tú sochair
bhreise a éileamh. Ag brath ar d'ioncam agus cúinsí, féadfaidh tú a bheith
i dteideal íocaíochta leasa shóisialaigh as do cheart féin, mar shampla:</p>

<p>D'fhéadfá a bheith incháilithe don <a shape="rect" href="widows_contrib_pension.html">Phinsean Baintrí, Baintrí Fir nó
Páirtnéara Shibhialta Mharthanaigh (Ranníocach)</a> agus do shochair leasa
shóisialaigh a bhaineann leis má tá go leor ranníocaíochtaí ÁSPC agat
nó ag do chéile éagtha. Tugadh Pinsean Ranníocach Baintrí/Baintrí Fir
roimhe seo.</p>

<p>Íoctar an <a shape="rect" href="widows_non_contrib_pen.html">Pinsean
Baintrí, Baintrí Fir nó Páirtnéara Shibhialta Mharthanaigh
(Neamh-Ranníocach)</a> le daoine nach bhfuil incháilithe don phinsean
ranníocach agus a shásaíonn tástáil acmhainne. Tugadh Pinsean
Neamh-Ranníocach Baintrí/Baintrí Fir roimhe seo.</p>

<p>Íoctar <a shape="rect" href="guardians_payments.html">Íocaíocht
Chaomhnóra</a> le caomhnóir an linbh go dtí go mbíonn 18 bliana slán ag an
leanbh nó go dtí a 22ú breithlá má tá sé nó sí ar chúrsa oideachais
lánaimseartha.</p>

<p>Féadfaidh tú a bheith incháilithe i gcomhair <a shape="rect" href="../social_welfare_payments_to_families_and_children/one_parent_family_payment.html">Íocaíochta
do Theaghlach Aontuismitheora</a> más tuismitheoir aonair tú mar thoradh ar
bhás do chéile/pháirtnéir sibhialta/chomhchónaitheoir. Má tá tú
incháilithe do Phinsean Baintrí, Baintrí Fir nó Páirtnéara Shibhialta
Mharthanaigh (Ranníocach) chomh maith, beidh ort socrú ar cé acu is mó
tairbhe duit mar ní bhfaighidh tú an dá cheann.</p>

<p><a shape="rect" href="dependent_parents_pension.html">Íoctar an Pinsean
Tuismitheora Chleithiúnaigh</a> le tuismitheoir má fhaigheann a pháiste bás
mar thoradh ar ghalar nó timpiste a tharla mar gheall ar a chuid oibre.</p>

<p>Má fhaigheann oibrí atá faoi árachas bás, de bhárr timpiste nó galair
ceirde, tá <a href="dependent_parents_pension.html">Sochar Báis</a> ann, a
d'fhéadfaí a íoc leis na gaolta atá fágtha ina d(h)iaidh. Siad na sochair
atá i gceist ná, Pinsean Baintrí, Baintrí Fir nó Páirtnéara Shibhialta
Mharthanaigh, Pinsean Dílleachta,agus Deontas Sochraide.</p>

<h3>Íocaíochta breise</h3>

<p>Féadann deacrachtaí airgeadais teacht le méala. Cuireann an <a shape="rect" href="../supplementary_welfare_schemes/">Scéim Liúntas
Forlíontach Leasa Shóisialaigh</a> tacaíocht airgeadais ar fáil do dhaoine
ar ioncam íseal. Féadfaidh tú bheith i dteideal forlíonadh seachtainiúil a
fháil faoin scéim chun riachtanais speisialta áirithe a shásamh, mar
shampla, forlíonadh le cíos agus le costais breosla. Ina theannta sin,
féadfar íocaíochtaí i gcás riachtanais phráinneacha nó eisceachtúla a
dhéanamh.</p>

<p>Tá rialacha faoi leith faoi chúrsaí cánach i mbliain an bháis, mar
shampla, b'fhéidir go bhfuil aisíoc cánach le n-íoc. Tá creidmheasanna
breise chomh maith do thuismitheoirí sna blianta i ndiaidh báis an chéile
nó pháirtnéir sibhialta Tá tuilleadh eolais anseo <a shape="rect" href="">faoi cháin i mbliain an bháis agus sna blianta i ndiaidh an
bháis</a>.</p>

<h2>Tuilleadh eolais</h2>

<p>Chun do theidlíochtaí a sheiceáil, déan teagmháil leis an <a shape="rect" href="http://www.welfare.ie/ga/Pages/List-of-Social-Welfare-Local-and-Branch-Offices-by-County.aspx">Ionad
Intreo agus oifig áitiúil leasa shóisialaigh</a> is gaire duit nó <a shape="rect" href="http://centres.citizensinformation.ie/">an t-Ionad
Faisnéise do Shaoránaigh</a> is gaire duit. Is féidir leat glaoch chomh
maith ar an tSeirbhís Teileafóin um Fhaisnéis do Shaoránaigh ar 0761 07
4000.</p>

<p><a shape="rect" href="/ga/death/">Tá tuilleadh eolais anseo faoi thacaíocht
tar éis báis</a>. </p>
</div>
</div>
</html>
