<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Íocaíochtaí leasa shóisialaigh tar éis bás duine
</title>
    
    <meta name="description" content="Cad a tharlaíonn d’íocaíochtaí leasa shóisialaigh in Éirinn tar éis bás duine? Faigh amach cén fáth a leanann roinnt íocaíochtaí ar feadh 6 seachtaine tar éis bás duine, agus conas iarratas a dhéanamh.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Íocaíochtaí leasa shóisialaigh tar éis bás duine</h1>
	
<ul class="anchorlinks"><li><a href="#lc66f4">Réamhrá</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<h3>Bás duine atá ag éileamh íocaíochta leasa shóisialaigh</h3>

<p>Leanann roinnt íocaíochtaí leasa shóisialaigh tar éis do dhuine bás a
fháil. Is é sin, i gcás bás duine a bhí ag fáil íocaíochta leasa
shóisialaigh ar leith, d’fhéadfadh sé go bhfaigheadh a gcéile/páirtnéir
sibhialta/comhchónaitheoir 6 seachtaine den íocaíocht seo tar éis an
bháis. Íocfar an íocaíocht 6 seachtaine seo ag an ráta céanna a bhí á
fháil ag do chéile/páirtnéir sibhialta/comhchónaitheoir básaithe.
B’fhéidir go bhfaighidh tú an íocaíocht 6 seachtaine má bhí do
chéile/páirtnéir sibhialta/comhchónaitheoir ag fáil ceann de na
híocaíochtaí seo a leanas agus má bhí íocaíocht (<a shape="rect" href="../../irish_social_welfare_system/claiming_a_social_welfare_payment/claiming_an_increase_in_your_social_welfare_payment_for_an_adult_dependant.html">Méadú
le haghaidh Duine Fásta Cáilithe</a>) san áireamh inti duitse: </p>
<ul><li><a shape="rect" href="../older_and_retired_people/state_pension_non_contributory.html">Pinsean
    Stáit (Neamh-Ranníocach)</a> nó <a shape="rect" href="../older_and_retired_people/state_pension_contributory.html">Pinsean
    Stáit (Ranníocach)</a> </li>
  <li><a shape="rect" href="../unemployed_people/preta.html">Liúntas
    Réamhscoir</a> </li>
  <li><a shape="rect" href="../unemployed_people/jobseekers_benefit.html">Sochar Cuardaitheora
    Poist</a> nó <a shape="rect" href="../unemployed_people/jobseekers_allowance.html">Liúntas
    Cuardaitheora Poist</a> </li>
  <li><a shape="rect" href="../supplementary_welfare_schemes/supplementary_welfare_allow.html">Liúntas
    Leasa Forlíontach</a> </li>
  <li><a shape="rect" href="../disability_and_illness/disability_benefit.html">Sochar
    Breoiteachta</a> </li>
  <li><a shape="rect" href="../disability_and_illness/disability_allowance.html">Liúntas
    Míchumais</a> </li>
  <li><a shape="rect" href="../disability_and_illness/invalidity_pension.html">Pinsean
    Easláinte</a> </li>
  <li><a shape="rect" href="../disability_and_illness/blind_persons_pension.html">Pinsean na
    nDall</a></li>
  <li><a href="../farming_and_fishing/farm_assist.html">Cúnamh Feirme</a>
  </li>
  <li><a shape="rect" href="../disability_and_illness/injury_benefit.html">Sochar Díobhála</a>
    nó <a shape="rect" href="../disability_and_illness/occupational_injuries_benefit_overview.html">Forlíonadh
    Éagumais</a>. </li>
</ul><p>Má tá tú ag fáil ceann de na híocaíochtaí leasa shóisialaigh atá
liostaithe thuas agus má fuair do chéile/páirtnéir
sibhialta/comhchónaitheoir marbh ceann de na híocaíochtaí leasa
shóisialaigh atá liostaithe thuas ina cheart féin, is féidir leat lean ag
fáil íocaíocht do chéile/páirtnéir sibhialta/comhchónaitheoir ar feadh 6
sheachtain i ndiaidh an bháis de bhreis ar d'íocaíocht féin.</p>

<h3>Bás duine fásta cáilithe</h3>

<p>Má tá tú ag fáil íocaíochta leasa shóisialaigh a chuimsigh
íocaíocht (Méadú do Dhuine Fásta Cáilithe) dod’ chéile/páirtnéir
sibhialta/comhchónaitheoir nach maireann, leanfaidh tú ag fáil an ráta
céanna íocaíochta ar feadh 6 seachtaine tar éis a b(h)áis. <br></p>

<h3>Bás cleithiúnaí linbh </h3>

<p>Má fhaigheann do leanbh bás, is hiondúil go leanfaidh an íocaíocht
Méadú do Leanbh Cáilithe ar feadh 6 seachtaine, má bhí an leanbh cuimsithe
i d’íocaíocht. Téigh i dteagmháil leis an rannóg den Roinn Coimirce
Sóisialaí atá freagrach as d’íocaíocht. </p>

<p>Ba chóir duit an Rannóg <a shape="rect" href="../social_welfare_payments_to_families_and_children/child_benefit.html">Sochar
Leanaí</a> den Roinn a chur ar an eolas freisin faoi bhás an linbh. </p>

<h3>Sa chás go bhfaigheann duine a bhfuil cúram á thabhairt dó/di bás</h3>

<p>Leantar le <a href="../carers/carers_allowance.html">Liúntas
Cúramóra</a> (ráta iomlán nó leathráta) a íoc ar feadh 12 sheachtain i
ndiaidh go bhfaigheann an duine a raibh cúram á thabhairt agat dó/di bás.
Leantar le <a href="../carers/carers_benefit.html">Sochar Cúramóra</a> a
íoc ar feadh 6 seachtaine i ndiaidh go bhfaigheann an duine a raibh cúram á
thabhairt agat dó/di bás.</p>

<p>Má tá Liúntas Cúramóra (ráta iomlán nó leathráta) á fháil agat
thar ceann céile, páirtnéir sibhialta nó comháitritheora agus má
fhaigheann an duine sin bás, féadfaidh tú leanúint le Liúntas Cúramóra a
fháil ar feadh 12 sheachtain anuas ar aon chinn de na híocaíochtaí a
liostaítear thuas (má tá siad á n-íoc leis an duine sin) a feadh 6
seachtain i ndiaidh dháta an bháis. Má bhí Sochar Cúramóra á fháil
agat, féadfaidh tú leanúint lena fháil ar feadh 6 seachtaine, anuas ar aon
íocaíochtaí a bhí á bhfáil ag do chéile nó do pháirtnéir.</p>

<p>Má tá ceann de na híocaíochtaí á fháil agat a liostaítear thuas agus
má bhí Liúntas Cúramóra á fháil ag do chéile, páirtnéir sibhialta nó
do chomháitritheoir, a fuair bás, leanfaidh tú le d’íocaíochtaí a
fháil, anuas ar Liúntas Cúramóra (ráta iomlán nó leathráta) ar feadh 6
seachtaine i ndiaidh dháta an bháis. Féadfaidh tú leanúint le Sochar
Cúramóra a fháil ar feadh 6 seachtaine.</p>

<p>I ngach cás, caithfidh tú an Roinn Coimirce Sóisialaí a chur ar an eolas
ar an mbás.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Chun iarratas a dhéanamh ar íocaíocht tar éis bás duine, ba chóir duit
dul i dteagmháil leis an rannóg cuí sa Roinn Coimirce Sóisialaí, chomh
luath agus is féidir tar éis an bháis. (Braitheann an rannóg a mbeidh
teagmháil le déanamh agat leo, ar an gcineál íocaíochta a fuair an duine
nach maireann. Mar shampla, má bhí an duine nach maireann ag fáil Pinsin
Scoir, beidh ort dul i dteagmháil leis an Rannóg Pinsin den Roinn, srl.). Is
féidir leis an bhfoireann oibre i d’oifig leasa shóisialaigh áitiúil
comhairle a chur ort mura bhfuil tú cinnte cén áit is fearr duit teagmháil
a dhéanamh léi. </p>

<p>Cuir faoi iamh an deimhniú báis (má tá fáil air) nó fógra báis ó
nuachtán le d’iarratas. Ní mór duit an leabhar/ na leabhair íocaíochta
nó an seic, má tá a leithéid agat, a bheith iniata freisin. Ná sóinseáil
seiceanna nó dearbháin ón leabhar íocaíochta atá agat cheana féin.
Seolfar seic i gcomhair na híocaíochta 6 seachtaine. Coinnigh do thaifead
féin den uimhir thagartha / éilimh pinsin. <br></p>
</div>
</div>
</html>
