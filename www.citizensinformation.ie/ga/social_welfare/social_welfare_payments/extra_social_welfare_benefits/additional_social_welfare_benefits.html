<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Sochair bhreise leasa shóisialaigh
</title>
    
    <meta name="description" content="Tá móran sochair bhreise ar fáil do dhaoine áirithe a fhaigheann íocaíocht leasa shóisialaigh. Faigh amach tuilleadh faoi na sochair bhreise.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Sochair bhreise leasa shóisialaigh</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Má tá tú ag fáil <a shape="rect" href="../../irish_social_welfare_system/social_assistance_payments/social_assistance_in_ireland.html">íocaíocht
leasa shóisialaigh</a> nó <a shape="rect" href="../../irish_social_welfare_system/social_insurance_prsi/social_insurance_in_ireland.html">íocaíocht
árachais shóisialta</a> ón Roinn Coimirce Sóisialaí, b’fhéidir, ag
brath ar do chúinsí pearsanta, go mbeifeá i dteideal sochair bhreise a
fháil.</p>

<p>Chun sochar breise a fháil, ní mór duit na critéir cháilíochta a
shásamh. Mar shampla, le go bhfaighfeá an Méadú do Chónaí Aonair, ní
mór duit íocaíocht áirithe leasa shóisialaigh a fháil agus bheith i do
chónaí i d’aonar.</p>

<p>I roinnt cásanna, gheobhaidh tú sochar breise go huathoibríoch. Mar
shampla, má fhaigheann tú Pinsean Míchumais, gheobhaidh tú Pas Taistil Saor
in Aisce. Ní foláir duit iarratas ar leith a dhéanamh le haghaidh gach
sochair, áfach, chun go bhfaighfeá formhór na sochar breise.</p>

<p>Má tá íocaíocht leasa shóisialaigh á fáil agat, b’fhéidir go
mbeifeá i dteideal na sochair bhreise leasa shóisialaigh seo a leanas a
fháil:</p>

<p><a shape="rect" href="living_alone_allowance.html">Méadú do Chónaí
Aonair</a>. Is íocaíocht fhorlíontach í do dhaoine atá ag fáil
íocaíochtaí áirithe leasa shóisialaigh agus atá ina gcónaí ina
n-aonar.</p>

<p><a shape="rect" href="household_benefits_package.html">Pacáiste Sochar
Teaghlaigh</a> Seo pacáiste sochar a thugann cúnamh airgid maidir le costas
fóntais áirithe teaghlaigh. Áirítear ann Liúntas Leictreachais nó Gáis
agus Ceadúnas Teilifíse Saor in Aisce.</p>

<p><a shape="rect" href="free_travel.html">Pas Taistil Saor in Aisce</a>
Ceadaíonn sé seo do dhaoine atá ag fáil íocaíochtaí áirithe leasa
shóisialaigh seirbhísí iompair phoiblí a rochtain saor in aisce. Má tá
tú i do chónaí ar oileán sonrach amach ó chósta na hÉireann, tig leat
seirbhísí príobháideacha iompair áirithe a rochtain.</p>

<p><a shape="rect" href="">Liúntas Breosla</a> Is liúntas é seo a thugann
cabhair maidir le costas breosla do dhaoine atá ag brath ar íocaíochtaí
fadtréimhseacha leasa shóisialaigh.</p>

<p><a shape="rect" href="island_allowance.html">Méadú Oileáin</a> Is
íocaíocht fhorlíontach í seo le haghaidh daoine atá ag fáil
íocaíochtaí áirithe leasa shóisialaigh agus atá ina gcónaí ar oileáin
shonracha amach ó chósta na hÉireann.</p>

<p>Is éard atá sa <a shape="rect" href="../supplementary_welfare_schemes/">Scéim Fhorlíontach Liúntas Leasa
Shóisialaigh</a> ná buníocaíocht, ar a dtugtar Liúntas Leasa Forlíontach,
agus fordheontais airgid eile le haghaidh costas eile ab fhéidir nach
bhféadfaidh tú a ghlanadh, lena n-áirítear cásanna éigeandála. Ina measc
seo tá Fordheontas ar Cíosa, Liúntas Éadaí &amp; Coisbhirt don
Scoilbhliain Nua, Fordheontas Aiste Bia agus Fordheontas Teasa.</p>
</div>
</div>
</html>
