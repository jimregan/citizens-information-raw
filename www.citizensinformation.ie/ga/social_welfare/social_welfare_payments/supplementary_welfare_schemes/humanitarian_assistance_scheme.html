<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Scéim Chúnaimh Dhaonnachta
</title>
    
    <meta name="description" content="This scheme provides emergency financial assistance to households who are not in a position to meet costs for essential needs immediately after  flooding.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Scéim Chúnaimh Dhaonnachta</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Má bhí tú thíos le tuile, b’fhéidir go mbeidh tú ábalta cabhair
airgeadais a fháil ó Scéim um Chabhair Dhaonnúil na Roinne Coimirce
Sóisialaí. Soláthraíonn an scéim ar a ndéantar tástáil mhaoine cabhair
airgeadais éigeandála do theaghlaigh nach bhfuil in ann íoc as na costais ar
riachtanais bhuntábhachtacha go díreach i ndiaidh tuile. Tá de chuspóir ag
an scéim tacaíocht airgeadais a sholáthar do dhaoine a bhí thíos le
díobháil a rinneadh dá dteach. Tá an scéim in ainm is cruatan a
fhuascailt, seachas cúiteamh iomlán a sholáthar do dhíobháil.</p>

<p><a href="https://www.redcross.ie/emergency-humanitarian-flooding-assistance/">Tá
scéim éigeandála ar leith chun cabhrú le gnóthaí beaga riaradh ag Crois
Dhearg na hÉireann.</a></p>

<p>Má bhíonn tú thíos le tuile in aon cheann de na ceantair a leanas,
féadfaidh tú teagmháil a dhéanamh leis an Roinn trí ghlao ar na
huimhreacha thíos: </p>

<table border="1" cellspacing="0" cellpadding="0"><tbody><tr><td colspan="2" style="text-align:center"><strong>An Ceantar atá thíos
        le tuile </strong></td>
    </tr><tr><td valign="top"><p>Baile Átha Luain, Contae na hIarmhí </p>
      </td>
      <td valign="top"><p>(090) 6449650</p>
      </td>
    </tr><tr><td valign="top"><p>Contae an Chláir, Contae Luimnigh</p>
      </td>
      <td valign="top"><p>(061) 436010, (061) 436027</p>
      </td>
    </tr><tr><td valign="top"><p>Contae Chorcaí, Contae Chiarraí </p>
      </td>
      <td valign="top"><p>(021) 4805475</p>
      </td>
    </tr><tr><td valign="top"><p>Contae na Gaillimhe </p>
      </td>
      <td valign="top"><p>(091) 536773</p>
      </td>
    </tr><tr><td valign="top"><p>Contae Mhaigh Eo</p>
      </td>
      <td valign="top"><p>(094) 9063707</p>
      </td>
    </tr><tr><td valign="top"><p>Contae Shligigh, Contae Liatroma, Contae Dhun na
        nGall</p>
      </td>
      <td valign="top"><p>(071) 9113765</p>
      </td>
    </tr><tr><td valign="top"><p>Contae an Chabháin, Contae Lú, Contae
        Mhuineacháin</p>
      </td>
      <td valign="top"><p>(042) 9392686</p>
      </td>
    </tr><tr><td valign="top"><p>Contae Uíbh Fhailí, Laoise, Chill Chainnigh,
        Thiobráid Thuaidh agus Theas</p>
      </td>
      <td valign="top"><p>(057) 9318543</p>
      </td>
    </tr><tr><td valign="top"><p>​Contae Phort Láirge</p>
      </td>
      <td valign="top"><p>​(051) 356000</p>
      </td>
    </tr><tr><td valign="top"><p>​Contae Loch Garman</p>
      </td>
      <td valign="top"><p>​(053) 9165400</p>
      </td>
    </tr><tr><td valign="top"><p>Contae Cheatharlach</p>
      </td>
      <td valign="top"><p>​086 8371159</p>
      </td>
    </tr></tbody></table></div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Má d’imir tuile tionchar ort agus má chomhlíonann tú tástáil
mhaoine, d’fhéadfá a bheith incháilithe. </p>

<h3>Cad atá cumhdaithe ag an scéim?</h3>

<p>1. Íocaíochtaí tacaíochta ioncaim éigeandála.</p>

<p>2. Díobháil a rinneadh do do theach agus an t-inneachar buntábhachtach
atá ann, ar nós an mhéid a leanas:</p>
<ul><li>Cairpéid</li>
  <li>Urlárach</li>
  <li>Troscán</li>
  <li>Fearais tí agus cóir leapa.</li>
</ul><p>3. Féadtar breithniú a dhéanamh ar dhíobháil struchtúrach chomh
maith.</p>

<h3>Cad nach bhfuil cumhdaithe ag an scéim?</h3>
<ul><li>Caillteanais tráchtála agus ghnó</li>
  <li>Caillteanais atá cumhdaithe ag polasaí árachais</li>
  <li>Díobháil a rinneadh do chóiríocht phríobháideach ar cíos nó do
    chóiríocht údaráis áitiúil nó cailleadh na cóiríochta sin </li>
</ul><h3>Tástáil ioncaim</h3>

<p>Deimhníonn an tástáil ioncaim cumas do theaghlaigh chun íoc as na
costais atá ar bhail inchónaithe a chur ar do theach. Déanfar breithniú ar
an ioncam uile teaghlaigh.</p>

<p><strong>Daoine singil:</strong> Má tá ollioncam teaghlaigh €30,000 nó
níos lú agat, gheobhaidh tú 100% den tsuim atá incheadaithe. I dtaobh gach
€1,000 iomlán d’ioncam teaghlaigh os cionn €30,000 atá agat, beidh ort
ranníocaíocht 1% a dhéanamh leis an tsuim atá incheadaithe.</p>

<p>Mar shampla, más duine singil thú agus má tá ollioncam teaghlaigh
€35,000 agat, gheobhaidh tú 95% den tsuim atá incheadaithe (€5,000 os
cionn na teorann ioncaim €30,000 = 5% den ranníocaíocht phearsanta i dtreo
an chaillteanais).</p>

<p><strong>Lánúineacha:</strong> Má tá tú pósta, i bpáirtnéireacht
shibhialta nó ag comhchónaí le duine eile agus má tá ioncam teaghlaigh
€50,000 nó níos lú agat, gheobhaidh tú 100% den tsuim atá incheadaithe.
I dtaobh gach €1,000 iomlán d’ioncam teaghlaigh os cionn €50,000 atá
agat, beidh ort ranníocaíocht 1% a dhéanamh leis an tsuim atá
incheadaithe.</p>

<p><strong>Leanaí:</strong> Méadaítear na teorainneacha ioncaim €10,000 i
dtaobh gach linbh cháilithe.</p>

<p><strong>Teaghlach aontuismitheora:</strong> Baineann na teorainneacha a
chuirtear i bhfeidhm i measc lánúineacha le teaghlaigh aontuismitheora chomh
maith – €50,000 móide €10,000 i dtaobh gach linbh chleithiúnaigh. </p>

<p><strong>Daoine neamhchleithiúnacha fásta muinteartha: </strong> I dtaobh
gach duine mhuinteartha neamhchleithiúnaigh den teaghlach, suimítear 20% dá
n-ollioncam le hioncam an teaghlaigh. </p>

<p>Mar shampla, gheobhaidh lánúin ag a bhfuil ollioncam €45,000 lena bhfuil
duine fásta neamhchleithiúnach sa teach ag a bhfuil ioncam €20,000 100% den
tsuim atá incheadaithe mar gheall gur lú ioncam an teaghlaigh ná €50,000
(€45,000 + €4,000 [€20,000 x 20%] = €49,000).</p>

<p><strong>Daoine a roghnaigh gan an teach a chur faoi árachas: </strong>Mura
raibh aon árachas agat agus mura bhfuil bunúis réasúnta agat gan árachas a
bheith agat, beifear ag súil leis go ranníocfaidh tú an chéad €2,000 i
dtreo na suime atá incheadaithe agus is ionann a bheidh do ranníocaíocht
phearsanta agus 2% i dtaobh gach €1,000 iomlán os cionn an leibhéil ioncaim
i gcás do theaghlaigh. </p>

<h3>Cé mhéid is féidir a íoc le hiarratastóirí aonair?</h3>

<p>Braithfidh leibhéil íocaíochta ar dhéine choibhneasta na díobhála a
rabhthas thíos léi agus ar do chumas chun íoc as na costais seo.</p>

<p>Sa chás go bhfuil obair struchtúrach i gceist, féadfaidh an Roinn
comhairle a fháil ó choigeartóir caillteanais. </p>

<p>Nuair atá measúnú á dhéanamh ar chásanna i dtaobh cabhair dhaonnúil,
cuirfear <a href="exceptional_needs_payments.html">Íocaíochtaí ar
Riachtanais Eisceachtúla agus Íocaíochtaí ar Riachtanais Phráinneacha</a>
san áireamh a íocadh amach.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Chun iarratas a dhéanamh ar Chabhair Dhaonnúil, ba cheart duit <a href="http://www.welfare.ie/en/pdf/haidapplication.pdf">an fhoirm iarratais ar
Chabhair Dhaonnúil a chomhlánú(pdf)</a>. Tá an fhoirm seo ar fáil, chomh
maith, ó <a href="http://www.welfare.ie/en/Pages/otheroffice/community-welfare-office-contact.aspx">d’oifig
áitiúil</a>.</p>

<p>Sa chás go bhfuil fáil orthu, ní mór duit an méid a leanas a chur ar
fáil le d’iarratas:</p>
<ul><li>Fianaise i leith ioncaim teaghlaigh (duillíní pá etc),</li>
  <li>Meastacháin do dheisiúcháin nó d’ionadú,</li>
  <li>Cóip de do pholasaí</li>
  <li>Sonraisc/fáltais íoctha</li>
  <li>Aon fhaisnéis eile a d’fhéadfadh tacú le d’éileamh <br></li>
</ul></div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Chun iarratas a dhéanamh ar Chabhair Dhaonnúil, déan teagmháil le
hionadaí na Roinne Coimirce Sóisialaí (ar ar tugadh an tOifigeach Leasa
Pobail roimhe seo) ag <a href="http://www.welfare.ie/en/Pages/otheroffice/community-welfare-office-contact.aspx">d’oifig
áitiúil.</a></p>
</div>
</div>
</html>
