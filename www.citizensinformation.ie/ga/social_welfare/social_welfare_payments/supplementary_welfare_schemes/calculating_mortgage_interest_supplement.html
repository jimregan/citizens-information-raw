<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Conas Forlíonadh Ús Morgáiste a ríomh
</title>
    
    <meta name="description" content="Léirítear na céimeanna a bhaineann leis an bhForlíonadh ús morgáiste  atá agat a ríomh.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Conas Forlíonadh Ús Morgáiste a ríomh</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l02688">Céim 1: Faigh amach ioncam teaghlaigh
seachtainiúil</a></li><li><a href="#l02071">Céim 2: Dealaigh neamhairde ioncaim </a></li><li><a href="#ld3bcd">Céim 3: Bain as ráta an Liúntais
Leasa Fhorlíontaigh </a></li><li><a href="#le8e58">Céim 4: Faigh amach do
ranníocaíocht mhíosúil úis morgáiste</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p><strong>Ó 1 Eanáir 2014, tá deireadh leis an scéim Forlíonadh Ús
Morgáiste d'iarratasóirí nua agus ní ghlacfar aon iarratas nua ón dáta
seo.</strong> Ní bhainfidh an beart seo le héilitheoirí reatha láithreach
(daoine a fhaigheann Forlíonadh Ús Morgáiste roimh 1 Eanáir 2014. Tiocfaidh
an scéim chun críche d’éilitheoirí reatha thar thréimhse 4 bhliain.</p>

<p></p>

<p>Roimh d’Fhorlíonadh Ús Morgáiste a ríomh, caithfidh tú faigh amach go
bhfuil tú cáilithe. Tá tuilleadh eolais faoi na critéir cáilithe ar fáil
sa doiciméad maidir le <a shape="rect" href="mortgage_interest_supplement.html">Forlíonadh Ús Morgáiste</a>.</p>

<p>Ní thabharfar cúnamh duit ach amháin le sciar úis na haisíocaíochtaí
morgáiste atá agat. Ní thabharfar cúnamh duit leis an sciar a íocann an
iasacht iarbhír agus árachas tí. Meastar d'ús mar ús comhlán míosúil
arna laghdú <a shape="rect" href="/ga/housing/owning_a_home/buying_a_home/mortgage_interest_relief.html">d'
fhaoiseamh úis morgáiste</a> agus de aon <a shape="rect" href="/ga/housing/owning_a_home/help_with_buying_a_home/mortgage_allowance_scheme.html">liúntas
morgáiste</a> nó <a shape="rect" href="/ga/housing/owning_a_home/help_with_buying_a_home/affordable_housing.html">fóirdheontas
morgáiste</a> a íocann an t-údarás áitiúil le haghaidh na coda úis de do
mhorgáiste.</p>

<p>Tá sé an-chasta Forlíonadh Ús Morgáiste a ríomh. Déanfaidh an
tOifigeach Leasa Pobail atá agat do theidlíocht ar Fhorlíonadh Ús
Morgáiste a ríomh. Má tá ceisteanna ar bith agat faoi do theidlíocht
maidir le Forlíonadh Ús Morgáiste, ba chóir duit dul i dteagmháil le an
t-ionadaí Roinne Coimirce Sóisialaí (a tugadh an tOifigeach Leasa Pobail air
roimhe seo).</p>

<p>Léiríonn an doiciméad seo na céimeanna a bhaineann le Forlíonadh Ús
Morgáiste a ríomh. Seo iad na 5 céimeanna:</p>
<ul><li>Céim 1 chun d'ioncam teaghlaigh iomlán seachtainiúil a fháil amach.
  </li>
  <li>Céimeanna 2 agus 3 chun d'ioncam inmheasúnaithe seachtainiúil a fháil
    amach. Ní dhéantar ach méid áirithe den ioncam teaghlaigh iomlán
    seachtainiúil atá agat a thógáil san áireamh. An t-ioncam
    inmheasúnaithe atá agat ná an méid ioncaim teaghlaigh a thógann an
    t-ionadaí Roinne Coimirce Sóisialaí san áireamh nuair atá Forlíonadh
    Ús Morgáiste á ríomh duit. </li>
  <li>Céim 4 ná d'ioncam inmheasúnaithe seachtainiúil a chur leis an
    Ranníocaíocht Teaghlaigh íosmhéide chun do ranníocaíocht ús
    morgáiste iomlán mhíosúil a fháil amach. </li>
  <li>Céim 5 ná do ranníocaíocht míosúíl iomlán i dtreo d’úis
    morgáiste a thógáil agus a dhealú ón ús morgáiste míosúil atá
    agat chun do Fhorlíonadh Ús Morgáiste dlite d’iasachtóir a fháil.
  </li>
</ul></div>
<div class="topic base_rules">
<h2 class="topic base_rules_title" id="l02688">Céim 1: Faigh amach ioncam teaghlaigh
seachtainiúil</h2>

<p>Faigh amach d'ioncam teaghlaigh iomlán seachtainiúil. Mar shampla:</p>

<p>Foinse ioncaim Méid in aghaidh na seachtaine<br>
Ioncam inmheasúnaithe ó fhostaíocht páirtaimseartha - féach <strong>Nóta
1</strong> <br>
Íocaíochtaí leasa shóisialaigh <br>
Liúntas oiliúna FÁS<br>
Forlíonadh Ioncaim Teaghlaigh<br>
Ioncam in airgead tirim (mar shampla, cothabháil)<br>
Caipiteal (mar shampla, maoin, coigiltis agus infheistíochtaí - féach
<strong>Nóta 2</strong> </p>

<p><strong>Nóta 1 <br></strong>Is éard is ioncam inmheasúnaithe ó fhostaíocht ná ollioncam
lúide ÁSPC agus speansais taistil réasúnta.</p>

<p>Tá measúnú do chostais taisteal ag brath ar an áit ina bhfuil tú i do
chónaí. Ba chóir duit déan teagmháil le d'Oifigeach Leasa Phobal chun
aimsiú conas a bheith do chostais taisteal measúnaithe.</p>

<p><strong>Nóta 2<br></strong>Déanfar luach caipitil maoine (seachas do theach féin),
infheistíochtaí agus coigiltis a mheasúnú ar bhonn seachtainiúil mar seo a
leanas:</p>

<p>Ní chuirtear an chéad €5,000 san áireamh<br>
Déantar an chéad €10,000 eile a mheasúnú ag €1 in aghaidh €1,000<br>
Déantar an chéad €25,000 eile a mheasúnú ag €2 in aghaidh €1,000<br>
Déantar caipiteal ar bith eile os cionn €40,000 eile a mheasúnú ag €4 in
aghaidh €1,000.</p>
</div>
<div class="topic base_rates">
<h2 class="topic base_rates_title" id="l02071">Céim 2: Dealaigh neamhairde ioncaim </h2>

<p>Dealaigh ioncam ar bith nach dtógtar san áireamh sa mheasúnú maidir le
Forlíonadh Ús Morgáiste. Tugtar neamhaird ioncaim freisin ar ioncam nach
bhfuil san áireamh.</p>

<h3>Neamhaird ioncaim príomhúil</h3>

<p>Ní thógtar na míreanna seo a leanas san áireamh mar ioncam agus
Forlíonadh Ús morgáiste á ríomh:</p>
<ul><li>Sochar Leanaí </li>
  <li>Liúntas Gluaiseachta </li>
  <li>Íocaíochtaí um chúram altrama ó Fheidhmeannacht na Seirbhíse
    Sláinte </li>
  <li>Íocaíochtaí as cóiríocht a thabhairt do leanaí faoin Acht um
    Chúram Leanaí </li>
  <li>Ioncam ó mhic léinn ag freastal ar an nGaeltacht </li>
  <li>Deontais nó liúntais ó scéimeanna a chuireann leas na ndall chun cinn
  </li>
  <li>Airgead a fhaightear ó eagraíochtaí carthanachta, mar shampla, Cumann
    Naomh Uinseann de Pól </li>
  <li>Cúiteamh a dhámh an Bord um Shásamh maidir le Heipitíteas C fuarthas
    ó tháirgí fola áirithe, dóibh siúd a bhfuil míchumais orthu mar
    gheall ar Tailídimíd agus dóibh siúd a bhfuil cúiteamh á fháil acu
    ón mBord um Shásamh i leith Foras Cónaithe </li>
  <li>Deontais chothabhála arna íoc ag an gCoiste Gairmoiliúna nó ag na
    hÚdaráis Áitiúla chun críocha oideachasúla </li>
  <li>Liúntas Cúram Baile </li>
  <li>Má tá tú 65 bliana d'aois nó níos sine ná sin (nó sa chás go
    bhfuil aois an phinsin bainte amach ag duine de lánúin) agus comhioncam
    teaghlaigh acu atá níos mó ná ráta an LLF atá iomchuí d'imthosca do
    theaghlach, ceadaítear neamhaird duit atá cothrom leis an difear idir
    uasráta an Phinsin Stáit (Ranníocach) atá iomchuí do d'imthosca agus
    ráta an LLF atá iomchuí do d'imthosca </li>
  <li>An Liúntas Cúramóra ar leathráta nua </li>
  <li>Má tá an Liúntas Cúramóra caighdeánach á fháil agat, ní thógtar
    an méid ón Liúntas Cúramóra atá os cionn ráta bunúsach an LLF a
    bhaineann le do staid (ceachtar den ráta do chleithiúnaí aosaithe nó
    den ráta pearsanta do dhuine aonair) san áireamh. </li>
  <li>Ní thógtar Sochar Cúramóra os cionn ráta bunúsach an LLF a
    bhaineann le do staid (ceachtar den ráta do chleithiúnaí aosaithe nó
    den ráta pearsanta do dhuine aonair) san áireamh </li>
  <li>Deontas Cúraim Faoisimh </li>
  <li>Íocaíocht Chaomhnóra (Ranníocach) agus Íocaíocht Chaomhnóra
    (Neamh-Ranníocach) </li>
</ul><h3>Neamhaird Ioncaim Teaghlaigh Bhreise</h3>

<p>Má tá tú ag obair nó ag fáil cothabhála nó má tá ioncam teaglaigh
bhreise agat, caithfidh tú an Neamhaird Ioncaim Teaghlaigh Bhreise a
úsáid.</p>

<p>Is méid áirithe é an Neamhaird Ioncaim Teaghlaigh de d'ioncam teaghlaigh
nach dtugtar san áireamh. Ní thugtar €75 de ioncam teaghlaigh breise ar
bith san áireamh. Ina theannta sin, ní thugtar 25% ó do ioncam teaghlaigh
breise os cionn €75 san áireamh. Níl aon uasteorainn ar an méid gur
féidir neamhaird a dhéanamh de – féach <strong>Nóta 3</strong>. </p>

<p>Áiríonn Neamhaird Ioncaim Teaghlaigh Bhreise ioncam mar a leanas:</p>
<ul><li>Fostaíocht páirtaimseartha nó féinfhostaíocht páirtaimseartha </li>
  <li>Scéim fostaíochta nó oiliúna ar bith, mar shampla, FP, Liúntas um
    Fhilleadh ar Obair, Liúntas Fiontraíochta um Fhilleadh ar Obair nó
    cúrsa FÁS </li>
  <li>Forlíonadh Ioncaim Teaghlaigh </li>
  <li>Íocaíochtaí Cothabhála os cionn €95.23 </li>
</ul><p><strong>D'fhonn an Neamhaird Ioncaim Teaghlaigh Bhreise a
ríomh:</strong></p>

<p>Neamhaird Ioncaim Teaghlaigh Bhreise<br>
Lúide ráta Liúntas Leasa Forlíontach (LLF) – féach Céim 3 thíos<br>
Lúide €75<br>
Lúide 25% ó ioncam ar bith atá agat i ndiaidh duit €75 a dhealú uaidh</p>

<table cellpadding="1" cellspacing="1" border="1" width="550" summary=""><thead><tr><td colspan="1" rowspan="1"><strong>Mar shampla:</strong></td>
    </tr></thead><tbody><tr><td colspan="1" rowspan="1"><p>Ioncam (lúide ráta LLF) €200<br>
        Lúide €75<br>
        €125</p>

        <p>Faigh 25% de méid iomlán: €125 ÷ 4 = €31.25 </p>

        <p>Suimigh an dá neamhairde: €75 + €31.25 = €106.25 </p>

        <p>Neamhaird Ioncaim Teaghlaigh = €106.25</p>
      </td>
    </tr></tbody></table><p><strong>Nóta 3: Neamhaird Tuillimh Athshlánúcháin</strong> </p>

<p>Má tá tú ag obair agus ag fáil Liúntais Míchumais nó Pinsin na nDall,
is féidir leat Neamhaird Tuillimh Athshlánúcháin nó Neamhaird Ioncaim
Teaghlaigh a úsáid (ní féidir an dá cheann a úsáid). Úsáid cibé ceann
is fearr a oireann duit féin.</p>

<p>Neamhaird Tuillimh Athshlánúcháin is ea méid áirithe den ioncam atá
agat ó obair athshlánúcháin nach dtógtar san áireamh. Ní thógtar €120
ó oiliúint nó fostaíocht athshlánúcháin san áireamh sa mheasúnú
maidir le Forlíonadh Ús Morgáiste. Tógtar gach tuilleamh os cionn €120 ó
oiliúint nó fostaíocht athshlánúcháin san áireamh agus beidh tionchar
aige ar bForlíonadh Ús Morgáiste atá agat. </p>
</div>
<div class="topic base_howtoapply">
<h2 class="topic base_howtoapply_title" id="ld3bcd">Céim 3: Bain as ráta an Liúntais
Leasa Fhorlíontaigh </h2>

<p>Dealaigh an ráta bunúsach seachtainiúil de Liúntas Leasa Forlíontach
(LLF) an teaghlaigh ón ioncam teaghlaigh iomlán seachtainiúil i ndiaidh
neamhairde atá ríofa agat i <strong>gCéim 2, mura mbíonn an Neamhaird
Ioncaim Teaghlaigh Bhreise úsáidte agat</strong>. Má tá an Neamhaird
Ioncaim Teaghlaigh Bhreise úsáidte agat i Céim 2, beidh an ráta LLF an
teaglaigh asbhainte cheana féin.</p>

<p>Tá bonn ráta an LLF mar seo a leanas (2014):</p>

<p>Ráta pearsanta €186<br>
Cleithiúnaí aosaithe €124.80<br>
Cleithiúnach linbh €29.80 </p>

<p>Tá tuilleadh eolais faoin ráta LLF do dhaoine faoi bhun 26 bliana d’aois
ar fáil sa doiciméad maidir le <a shape="rect" href="supplementary_welfare_allow.html">Liúntas Leasa Forlíontach.</a></p>

<p>Anois, tá d'ioncam inmheasúnaithe seachtainiúil ríofa agat.</p>
</div>
<div class="topic base_wheretoapply">
<h2 class="topic base_wheretoapply_title" id="le8e58">Céim 4: Faigh amach do
ranníocaíocht mhíosúil úis morgáiste</h2>

<p>Faigh amach an méid iomlán a chaithfidh tú a íoc i dtreo d’ús
morgáiste.</p>

<p>Leis an méid seo a dhéanamh, suimigh d'ioncam inmheasúnaithe
seachtainiúil (an figiúr iomlán ó Chéim 3) agus do Ranníocaíocht
Teaghlaigh íosmhéide (€30 ó €40 sa tseachtain – féach <strong>Nóta
5</strong>)</p>

<p>Ansin iolraigh an figúir seo faoi 52 agus roinn faoi 12 chun do
ranníocaíocht mhíosúil úis morgáiste a fháil</p>

<p><br>
Ioncam inmheasúnaithe seachtainiúil € <br>
Suimigh Ranníocaíocht Teaghlaigh €____ <br>
Ranníocaíocht sheachtainiúil úis morgáiste € <br><u>x 52</u><br>
€<br><u>÷12</u></p>

<p>Méid iomlán ranníocaíocht mhíosúil úis morgáiste €</p>

<p><strong></strong></p>

<p><strong>Nóta 5: Faisnéis bhreise faoi Ranníocaíocht
Teaghlaigh</strong></p>

<p>Ní mór don teaghlach €30 i dtreo úis morgáiste a ranníoc. Má tá tú
ceann de lánúin ní mór duit a íoc €40.</p>

<p>Ní do bhaill teaghlaigh neamhchleithiúnacha atá ag brath go hiomlán ar
íocaíocht leasa shóisialaigh phearsanta €30 a ranníoc chomh maith. É sin
ráite, má bhí an Sochar agus Pribhléid measúnaithe i gcoinne d'íocaíocht
leasa shóisialaigh ní bheidh ort €30 a ranníoc.</p>

<p>Is féidir leis an Oifigeach Leasa Pobail méid an Fhorlíonta Ús
Morgáiste atá iníoctha a laghdú faoi mhéid ar bith atá inchurtha i leith
gach ball teaghlaigh neamhspleách i bhfostaíocht dar leis. Is é an
nósmhaireacht agus an cleachtas go ndéantar ioncam inmheasúnaithe an bhaill
teaghlaigh neamhchleithiúnaigh (i., ollioncam lúide ÁSPC agus costais
taistil go dtí an áit oibre) a roinnt faoi ráta iomchuí an LLF dá staid
agus ansin déantar é sin a iolrú faoi €30 chun a dhliteanas i leith
ranníocaíochta a oibriú amach. </p>

<p></p>

<table cellpadding="1" cellspacing="1" border="1" width="600" summary=""><thead><tr><td colspan="1" rowspan="1"><strong>Mar shampla</strong> </td>
    </tr></thead><tbody><tr><td colspan="1" rowspan="1"><p>Má tá d'iníon atá 26 bliana d'aois ina
        cónaí leat agus €700 á shaothrú aici i aghaidh na seachtaine:</p>

        <p>€700 ÷ €196 (LLF) = €3.57 </p>

        <p>Iolraigh 3.57 faoi €24 = €85.68</p>

        <p>Sa chás seo, laghdaítear d'Fhorlíonadh Ús Morgáiste faoi
        €85.68</p>
      </td>
    </tr></tbody></table><p></p>

<p>Ní dhéanfaidh lánúin thar aois 65 a bhfuil ioncam acu atá cothrom nó
níos lú ná an Pinsean Stáit (Ranníocach) dá staid ach €40 a íoc i
leith a gcuid ús morgáiste. Ní dhéanfaidh lánúin a bhfuil Pinsin Stáit
(Ranníocach) ag an mbeirt acu gan ioncam ar bith eile ach €40 a íoc i leith
a gcuid ús morgáiste ach an oiread.</p>

<h2>Céim 5: Faigh amach d’íocaíocht ús morgáiste </h2>

<p>Dealaigh do ranníocaíocht mhíosúíl ón ús morgáiste dlite
d’iasachtóir chun do Fhorlíonadh Ús Morgáiste a fháil.</p>

<p>Ús morgáiste míosúil dlite d’iasachtóir € <br>
Lúide do ranníocaíocht mhíosúil úis morgáiste - €_____ <br>
Forlíonadh Ús Morgáiste iomlán € </p>

<p><strong>Nóta:</strong> Is an Forlíonadh Ús Morgáiste iníoctha duit é
an difríocht idir d' Fhorlíonadh Ús Morgáiste agus do ranníocaíocht
mhíosúil úis morgáiste agus is an difríocht méid réasúnach í chun do
riachtanais cónaithe a shásamh. Is féidir le d’ Oifigeach Leasa Pobail na
uasteorainneacha cíosa socraithe maidir le Forlíonadh Cíos a úsáid chun
treoir mhéid réasúnach a chinneadh.</p>

<h2>Cá háit a ndéanfaidh mé iarratas </h2>

<p>Téigh i dteagmháil le an t-ionadaí Roinne Coimirce Sóisialaí (a tugadh
an tOifigeach Leasa Pobail air roimhe seo) ag <a shape="rect" href="http://findaddress.citizensinformation.ie/service_finder/">oifig sláinte
áitiúil na háite</a>.</p>
</div>
</div>
</html>
