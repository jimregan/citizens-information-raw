<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Forbhreathnú ar an Scéim Liúntas Forlíontach Leasa
  Shóisialaigh
</title>
    
    <meta name="description" content="Tugann cuntas ar an Scéim Liúntas Forlíontach Leasa Shóisialaigh; lena n-áirítear, an bhuníocaíocht agus na fordheontais éagsúla de réir na scéime.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Forbhreathnú ar an Scéim Liúntas Forlíontach Leasa
  Shóisialaigh</h1>
	
<ul class="anchorlinks"></ul>
<div>

<div class="topic">

<div class="topic base_introduction">
<h1 class="topic base_introduction_title"></h1>

<p>Is éard atá sa Scéim Liúntas Forlíontach Leasa Shóisialaigh
buníocaíocht, ar a dtugtar Liúntas Leasa Forlíontach, agus fordheontais
airgid eile le haghaidh costas eile ab fhéidir nach bhféadfaidh tú a
ghlanadh, lena n-áirítear cásanna éigeandála. Ba cheart duit teagmháil a
dhéanamh le hionadaí na Roinne Coimirce Sóisialaí (tugadh an tOifigeach
Leasa Pobail orthu roimhe seo) <a href="http://www.welfare.ie/en/Pages/otheroffice/community-welfare-office-contact.aspx">ag
d’ionad sláinte nó d’oifig DSP áitiúil</a>.</p>

<p></p>

<p>Íocaíocht sheachtainiúil é an <a shape="rect" href="supplementary_welfare_allow.html">Liúntas Leasa Forlíontach</a> a
dhéantar le daoine nach bhfuil a ndóthain acmhainní acu nó atá gan ioncam.
Mar shampla, is féidir LLF a íoc leat le linn don Roinn a bheith ag
próiseáil an éilimh a rinne tú ar íocaíocht eile. </p>

<p>Is éard atá san <a shape="rect" href="rent_supplement.html">Fhorlíonadh
Cíosa</a> íocaíocht a dhéantar le cabhrú le daoine atá ina gcónaí i
gcóiríocht phríobháideach ar cíos costas an chíosa sin a ghlanadh. </p>

<p>Is éard atá san <a shape="rect" href="mortgage_interest_supplement.html">Fordheontas Úis Mhorgáiste</a>
íocaíocht a dhéantar le cabhrú le daoine costas aisíocaíochtaí úis
mhorgáiste a ghlanadh. </p>

<p>Is éard atá sa <a shape="rect" href="../social_welfare_payments_to_families_and_children/back_to_school_clothing_and_footwear_allowance.html">Liúntas
Éadaí agus Coisbhirt don Scoilbhliain Nua</a> íocaíocht a dhéantar le
cabhrú le daoine costas na héide scoile agus an choisbhirt do leanaí atá ar
scoil a ghlanadh. </p>

<p>Is éard atá san <a shape="rect" href="diet_and_heating_supplements.html">Fhordheontas Aiste Bia</a> íocaíocht
a dhéantar le cabhrú leat costas sainaiste bia a d’ordaigh an <a shape="rect" href="/ga/health/gp_services/">dóchtúir</a> nó an comhairleach
ospidéil duit a ghlanadh. </p>

<p>Is éard atá san <a shape="rect" href="diet_and_heating_supplements.html">Fordheontas Téimh</a> íocaíocht a
dhéantar le cabhrú le daoine ag a bhfuil riachtanais bhreise maidir le téamh
costas téimh an tí a ghlanadh. Mar shampla, daoine atá tinn nó faoi
mhíchumas. </p>

<p>Is éard atá san <a shape="rect" href="exceptional_needs_payments.html">Íocaíocht Riachtanas Eisceachtúil</a>
íocaíocht aon uaire amháin le cabhrú le daoine i gcás caiteachais
eisceachtúil aon uaire nach bhféadfaí a cheapadh go réasúnta go
bhféadfaidís é a ghlanadh as a n-ioncam seachtainiúil. Mar shampla,
d’fhéadfaí íocaíochtaí a dhéanamh le haghaidh éadaí speisialta do
dhuine ar a mbeadh galar trom, nó le haghaidh leapacha nó gréithe
cócaireachta do dhuine atá ag dul i mbun a thí féin den chéad uair, ag
tabhairt cuairte ar ghaolta atá san ospidéal nó i bpríosún nó le haghaidh
costas sochraide. </p>

<p>Is éard atá san <a shape="rect" href="exceptional_needs_payments.html">Íocaíocht Riachtanas Éigeandála</a>
íocaíocht a dhéantar le duine atá i gcás éigeandála. Mar shampla, i
gcás dóiteáin nó tuile, b’fhéidir go bhfaighidh tú íocaíocht le
cabhrú leat costas láithreach bia agus éadaí a ghlanadh. </p>

<h3>Achomharc á dhéanamh in aghaidh chinnidh</h3>

<p>Mura bhfuil tú sásta leis an toradh d'achomhairc Feidhmeannachta na
Seirbhíse Sláinte, is féidir leat <a href="../../irish_social_welfare_system/social_welfare_appeals.html">achomharc
ar an Oifig Achomharc Leasa Shóisialaigh neamhspleách a dhéanamh</a>. Bíonn
an Oifig Achomharc Leasa Shóisialaigh ag déileáil le hachomhairc faoi LLF
bunúsach agus forlíonta LLF. Áfach ní dhéanann an Oifig cinntí maidir le
hÍocaíochtaí Riachtanais Eisceachtúil nó Práinneach.</p>
</div>
</div>
</html>
