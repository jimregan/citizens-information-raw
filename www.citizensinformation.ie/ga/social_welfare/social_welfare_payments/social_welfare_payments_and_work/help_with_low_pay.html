<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cúnamh do dhaoine ar phá iseal
</title>
    
    <meta name="description" content="Tá faoiseamh cánach agus cúnamh leasa shóisialaigh le fáil in Éirinn ag daoine ar ioncam íseal agus ag a gclann. Eolas faoi na scéimeanna féin agus faoin gcaoi le cur isteach orthu.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cúnamh do dhaoine ar phá iseal</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tugtar cúnamh do fhostaithe ar phá íseal tríd an gcóras cánach agus
tríd an gcóras leasa shóisialaigh.<br></p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Forlíonadh Ioncaim Teaghlaigh </h3>

<p>Is íocaíocht sheachtainiúil saor ó cháin é an <a shape="rect" href="../social_welfare_payments_to_families_and_children/family_income_supplement.html">Forlíonadh
Ioncaim Teaghlaigh</a> a chuidíonn le daoine ar phá íseal. Tá sé ar fáil
ag fostaithe a bhfuil clann acu. </p>

<h3>Íocaíochtaí leasa shóisialaigh a fháil</h3>

<p>Faoi chúinsí áirithe, ceadaítear duit íocaíochtaí leasa shóisialaigh
a choimeád (nó cuid díobh ar a laghad) nuair a thosaíonn tú ag oibriú.
Mar shampla:</p>

<p>Má oibríonn tú go páirtaimseartha ar feadh a mhéid agus 3 lá sa
tseachtain, d’fhéadfá bheith i dteideal cuid de do Shochar Cuardaitheora
Poist nó de do Liúntas Cuardaitheora Poist a choimeád. Má tá Íocaíocht
Teaghlach Aontuismitheora á fáil agat, is féidir leat méid áirithe a
thuilleamh gach seachtain agus d’íocaíocht a choimeád. Má tá íocaíocht
mhíchumais a ndéantar tástáil mhaoine ina leith, ar nós Liúntas
Míchumais nó Phinsean na nDall, is féidir leat méid áirithe a thuilleamh
ó obair athshlánaithe gan aon difear a dhéanamh do d’íocaíocht. Má tá
Sochar Breoiteachta á fháil agat (ar feadh 6 mhí ar a laghad) nó Pinsean
Easláinte, is féidir leat iarratas a dhéanamh don Sochar Páirtchumais agus
cuid de d’íocaíocht a choimeád, ag brath ar cé chomh srianta atá do
chumas chun oibre.</p>

<p></p>

<h3>Forlíonadh Cíosa a chionneáil</h3>

<p>Ón 5 Meitheamh 2007, má bhí tú dífhostaithe nó mura raibh tú
fostaithe go lán-aimseartha ar feadh 12 mhí ar a laghad agus má
dheimhnítear go bhfuil tú i ngátar tithíochta faoin Scéim Chóiríochta ar
Cíos tar éis measúnú a dhéanamh ort, d’fhéadfá bheith i dteideal
d’Fhorlíonadh Cíosa a choimeád.</p>

<p></p>

<h3>An Liúntas Fiontraíochta um Fhilleadh ar Obair</h3>

<p>Faoi na scéimeanna seo, is féidir leat a bheith féinfhostaithe agus méid
áirithe de d'íocaíocht leasa shóisialaigh a choimeád. Tá tuilleadh eolais
ar fáil faoin <a shape="rect" href="back_to_work_enterprise_allowance.html">an
Liúntas Fiontraíochta um Fhilleadh ar Obair.</a></p>

<p></p>

<h3>Do chárta leighis a choinneáil</h3>

<p>Má tá tú dífhostaithe agus má tá tú ar filleadh ar obair
lánaimseartha nó pháirtaimseartha, is féidir leat do chárta leighis a
choimeád ar feadh 3 bliana, a fhad agus a bhí ceann de na liúntais nó
sochair a leanas á fháil agat ar feadh 12 mhí nó níos faide:</p>
<ul><li>Sochar Cuardaitheora Poist</li>
  <li>Liúntas Cuardaitheora Poist</li>
  <li>Íocaíocht Teaghlach Aontuismitheora</li>
  <li>Sochar Breoiteachta</li>
  <li>Liúntas Míchumais</li>
  <li>Pinsean na nDall nó</li>
  <li>Bhí tú rannpháirteach i scéim dreasacht fostaíochta nó i scéim
    deiseanna oideachais</li>
</ul><p>Má ghlacann tú le fostaíocht lánaimseartha, coimeádfaidh tú do chárta
leighis ar feadh 3 bliana ón dáta a thosaíonn tú ag oibriú. Má ghlacann
tú le fostaíocht pháirtaimseartha, tosaíonn an tréimhse thrí bliana ón
dáta a sháraíonn d’ioncam an treoirlíne chuí don chárta leighis. </p>

<p></p>

<h3>Cáin agus ÁSPC</h3>

<p>Má thuilleann tú ísealphá, tharlódh nach mbeifeá faoi dhliteanas aon
cháin a íoc de bharr gur cothrom leis an méid cánach atá ort íoc, nó
níos mó, iad do chreidmheasanna agus d’fhaoiseamh cánach. Ní íocann
daoine ag a bhfuil iocam faoi bhun €10,036 nó ag a bhfuil cárta leighis an
Muirear Sóisialta Uilíoch (MSU).</p>

<p>Tá daoine níos sine ná 65 bliain faoi réir na rialacha céanna
ginearálta cánach amhail gach duine eile, ach faigheann siadsan teorainneacha
díolúine chánach a chiallaíonn nach n-íocann siad cáin má ghabhann siad
faoi na teorainneacha sin agus faigheann siad roinnt creidmheasanna breise
cánach. Tá tuilleadh eolais maidir le teorainn faoiseamh cánach agus
faoiseamh imeallach le fáil ar an mbileog, Díolúine ó <a href="http://www.revenue.ie/ga/tax/it/reliefs/exemption-marginal-relief.html">Cháin
Ioncaim &amp; Faoiseamh Imeallach, IT 8</a> ó na Coimisinéirí Ioncaim. </p>

<p>Má bhíonn ró-íocaíocht cánach nó Muirear Sóisialta Uilíoch déanta
agat, is féidir leat <a href="http://www.citizensinformation.ie/ga/money_and_tax/tax/income_tax/tax_refund_when_unemployed_or_out_of_work_sick.html">aisíoc
cánach</a> a éileamh. Tá tuilleadh eolais le fáil ó <a href="http://www.revenue.ie/ga/contact/index.html">d’oifig chánach
áitiúil</a> freisin.</p>

<p>Má tá tú ag tuilleamh idir €38 agus €352 comhlán, ní chaithfidh tú
aon <a href="http://www.citizensinformation.ie/ga/social_welfare/irish_social_welfare_system/social_insurance_prsi/social_insurance_in_ireland.html">ÁSPC</a>
a íoc. Áfach, íocann d’fhostóir ÁSPC. Tá tuilleadh eolais ar fáil
inár ndoiciméad faoi <a href="http://www.citizensinformation.ie/ga/social_welfare/irish_social_welfare_system/social_insurance_prsi/employer_s_duty_to_pay_social_insurance_prsi.html">dhualgas
d’fhostóra árachas sóisialta</a> a íoc.</p>

<p></p>
</div>

</div>
</html>
