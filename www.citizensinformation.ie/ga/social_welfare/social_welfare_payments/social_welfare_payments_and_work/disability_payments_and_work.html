<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Na híocaíochtaí míchumais agus obair
</title>
    
    <meta name="description" content="Faisnéis faoi conas a fhéadann obair athshlánúcháin nó oiliúint athshlánúcháin dul i bhfeidhm ar d’íocaíocht míchumais agus ar aon sochair bhreise atá á bhfáil agat.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Na híocaíochtaí míchumais agus obair</h1>
	
<ul class="anchorlinks"><li><a href="#lbdbff">Réamhrá </a></li><li><a href="#l061ab">Fostaíocht agus íocaíochtaí
míchumais</a></li><li><a href="#lbdd5a">Cúrsaí oiliúna FET</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lbdbff">Réamhrá </h2>

<p>Má tá íocaíochtaí áirithe míchumais á bhfáil agat, b’fhéidir go
gceadófaí duit obair nó oiliúint a dhéanamh a mheastar atá athshlánaithe
nó teiripeach. Ní mór do dhaoine atá ag fáil íocaíochtaí leasa
shóisialaigh ar mian leo oibriú (gan obair dheonach a áireamh) aistriú
chuig an Scéim um Chumas Páirteach.</p>

<p>I roinnt cásanna, teastaíonn cead uait chun glacadh le hobair
athshlánúcháin nó le hoiliúint athshlánúcháin. Tugtar
<em>díolúine</em> ar an gcead sin corruair. Deonaítear díolúintí (le
haghaidh cúrsaí oibre agus cúrsaí oiliúna araon) do thréimhse shonrach
ama i gcónaí. Ní mór duit iarratas a dhéanamh an athuair ag deireadh na
tréimhse sin.</p>

<p>Go ginearálta, measúnófar d’ioncam ón obair i dtástáil acmhainne má
tá íocaíocht atá tástáilte ó thaobh acmhainne á fáil agat. Ní
mheasúnófar cuid de d’ioncam ón obair, áfach.</p>

<p><br></p>
</div>

<div class="topic base_rules">
<h2 class="topic base_rules_title" id="l061ab">Fostaíocht agus íocaíochtaí
míchumais</h2>

<p><strong>Íocaíochtaí míchumais chúnaimh shóisialta:
</strong>Íocaíochtaí míchumais ar a ndéantar tástáil mhaoine iad an <a href="../disability_and_illness/disability_allowance.html">Liúntas
Míchumais</a> agus <a href="../disability_and_illness/blind_persons_pension.html">Pinsean na
nDall</a>. Más mian leat obair athshlánaithe a dhéanamh, ní mór duit cead
i scríbhinn a fháil ón Roinn Coimirce Sóisialaí chun do Liúntas
Míchumais nó Pinsean na nDall a choimeád. Maidir leis an dá íocaíocht,
teastaíonn uait litir a sholáthar ó do dhochtúir a dheimhníonn gurb obair
athshlánaithe atá i gceist leis an obair a bheartaítear a dhéanamh. Maidir
leis an dá íocaíocht, ní mór duit dearbhú do thuilleamh (duillín phá,
do chonradh fostaíochta nó litir ó d’fhostóir) a sholáthar. Ní gá go
raibh d’íocaíocht á fáil agat ar feadh tréimhse íosta sular féidir
leat iarratas a dhéanamh.</p>

<p>Chun cáiliú d’íocaíocht ar a ndéantar tástáil mhaoine ó fhoinsí
éagsúla, scrúdaítear d’ioncam féachaint an bhfuil sé faoi leibhéal
áirithe. Ní chuirtear roinnt tuilleamh ó obair athshlánaithe san áireamh
sa mheasúnú ar do mhaoin agus ní dhéanann siad difear do d’íocaíocht. I
gcás Liúntas Míchumais agus Phinsean na nDall, ní chuirtear tuillimh a fhad
le €120 ó obair athshlánaithe san áireamh sa mheasúnú ar do mhaoin. (Is
ionann an mhaoin ar a ndéantar measúnú agus d'olltuillimh lúide ÁSPC, aon
ranníocaíochtaí pinsin agus aon dleachtanna ceardchumainn. Ní féidir leat
cáin ioncaim nó tobhaigh ioncaim a bhaint as seo.)</p>

<p>Má tá do thuillimh ó obair athshlánaithe os cionn €120 sa tseachtain,
ní thógfar 50% ded' thuillimh idir €120 agus €350 san áireamh sa
tástáil acmhainne don Liúntas Míchumais nó Pinsean na nDall. </p>

<p>Measúnófar, ámh, tuillimh iomlán os cionn €350 mar ioncam agus
laghdófar do theidlíocht don Liúntas Míchumais ar aon dul leis <a shape="rect" href="http://www.welfare.ie/ga/Pages/1084_Illness-disability-and-caring.aspx">na
rátaí laghdaithe íocaíochta cuí don Liúntas Míchumais</a>. Mura mbíonn
aon acmhainní eile agat, is é €427.50 an t-uasmhéid is féidir leat a
thuilleamh agus do theidlíocht fós don íocaíocht íosta an Liúntais
Mhíchumais €3 a choinneáil.</p>

<p>Má tá Pinsean na nDall agat measúnófar aon thuillimh os cionn €350
agus laghdófar do theidlíocht do Phinsean na nDall ar aon dul leis <a shape="rect" href="http://www.welfare.ie/ga/Pages/1084_Illness-disability-and-caring.aspx">na
rátaí laghdaithe íocaíochta cuí do Phinsean na nDall</a>. Mura mbíonn aon
acmhainní eile agat, is é €432.60 an t-uasmhéid is féidir leat a
thuilleamh agus do theidlíocht fós don íocaíocht íosta an Phinsin na nDall
a choinneáil.</p>

<p>Cé nach bhfuil aon bhac ar uimhir na n-uaireanta gur féidir leat a oibriú
ba chóir duit uasmhéid 20 uair a úsáid mar threoirlíne. </p>

<p><strong>Íocaíochtaí árachais shóisialta: </strong>Íocaíochtaí
árachais shóisialta (ÁSPC-bhunaithe) iad <a href="../disability_and_illness/invalidity_pension.html">Pinsean
Easláinte</a> agus <a href="../disability_and_illness/disability_benefit.html">Sochar
Breoiteachta</a>. </p>

<p>Ma bhí Pinsean Easláinte nó Sochar Breoiteachta á fháil agat (ar feadh
6 mhí ar a laghad), féadfaidh tú iarratas a dhéanamh ar <a href="../disability_and_illness/partial_capacity_benefit.html">Shochar
Cumais Pháirtigh</a>. má laghdaíodh do chumas chun oibre. Ní gá go meastar
gurb athshlánaithe an obair seo. D’fhéadfadh go mbeadh ort cáin ioncaim a
íoc ar d’ioncam iomlán. Níl fáil a thuilleadh ar dhíolúintí ar obair
athshlánaithe.</p>

<p><strong>An Scéim um Shochair Dhíobhálacha Ceirde agus obair
athshlánaithe</strong></p>

<p>I measc na sochar ar a bhfuil fáil faoin Scéim um Shochair Dhíobhálacha
Ceirde tá <strong>Sochar Díobhála</strong>. Má tá Sochar Díobhála á
fháil agat, féadfaidh tú obair éadroim dheonach a dhéanamh. Ina theannta
sin, féadfaidh tú obair pháirtaimseartha a dhéanamh atá mar chuid de
chóireáil nó atá de chineál carthanachta mura dtuilleann tú breis agus
€50 sa tseachtain) gan cead a fháil. Más mian leat obair eile
athshlánaithe nó cúrsa oiliúna a dhéanamh, áfach, ní mór duit cead i
scríbhinn a fháil ón RCS (ar a dtugtar díolúine) sula dtosaíonn tú. Ní
gnách go gceadaítear díolúintí a cheadaíonn do dhuine oibriú laistigh de
na chéad 26 seachtain de Shochar Díobhála.</p>

<p>Íoctar <strong>Forlíonadh Éagumais</strong> le daoine ag a bhfuil Sochar
Míchumais á fháil agus nach gcáilítear iad le haghaidh aon íocaíochtaí
eile míchumais. Féadfaidh tú oibriú a fhad agus nach dtuilleann tú breis
agus €33 sa tseachtain. Más mian leat obair eile athshlánaithe nó cúrsa
oiliúna a dhéanamh, áfach, ní mór duit cead i scríbhinn a fháil ón RCS
sula dtosaíonn tú. Ceadaítear iarratais ar dhíolúine chun cúrsaí
oiliúna a dhéanamh go huathoibríoch ach cuirtear iarratais ina dhiaidh sin
faoi bhráid comhairleoir leighis den RCS. Más mian leat páirt a ghlacadh i
Scéim Fostaíocht Pobail, ní féidir leat d’Fhorlíonadh Éagumais a
choimeád, ach féadfaidh tú do Shochar Míchumais a choimeád.</p>

<p>Féadfaidh daoine ag a bhfuil Sochar Míchumais (gan íocaíocht eile)
oibriú (go lánaimseartha nó go páirtaimseartha) agus ní gá dóibh cead a
fháil ón Roinn.</p>

<h3>Scéimeanna fostaíochta agus íocaíochtaí eile</h3>

<p>Is féidir le daoine atá ag fáil Liúntas Míchumais cáiliú le haghaidh
an <a href="../farming_and_fishing/rural_social_scheme.html">Scéim
Shóisialta Tuaithe</a> (más ag feirmeoireacht nó ag iascaireacht go
gníomhach atá siad).</p>

<p>Is féidir le daoine atá ag fáil Sochar Breoiteachta, Pinsean Easláine,
Liúntas Míchumais agus Phinsean na nDall cáiliú le haghaidh an <a href="../../../employment/unemployment_and_redundancy/employment_support_schemes/fas_work_placement_programme.html">Chláir
um Shocrúchán Oibre</a> agus <a href="../../../employment/unemployment_and_redundancy/employment_support_schemes/community_employment_scheme.html">Fostaíocht
Pobail</a>.</p>

<p>Ní incháilithe i leith scéimeanna <a href="../../../employment/unemployment_and_redundancy/employment_support_schemes/tus.html">TÚS</a>
ná <a href="../../../employment/unemployment_and_redundancy/employment_support_schemes/gateway_scheme.html">Gateway</a>
atá daoine atá ag fáil íocaíochtaí míchumais.</p>

<p>Is féidir le daoine atá ag fáil Liúntas Míchumais agus Pinsean na nDall
cáiliú le haghaidh <a href="../social_welfare_payments_to_families_and_children/family_income_supplement.html">Forlíonadh
Ioncaim Teaghlaigh (FIT)</a> má chomhlíonann siad na critéir. Ní féidir le
daoine atá ag fáil Pinsean Easláinte agus Sochar Breoiteachta oibriú agus
dá bhrí sinn ní féidir leo cáiliú le haghaidh FIT. Ní cháilíonn daoine
atá ag fáil Sochar Cumais Pháirtigh le haghaidh FIT. </p>

<h3>Sochair bhreise</h3>

<p>Má oibríonn tú le linn duit Liúntas Míchumais nó Pinsean na nDall a
fháil, féadfaidh tú aon <a href="../extra_social_welfare_benefits/additional_social_welfare_benefits.html">sochair
bhreise</a> a bhí tú ag fáil a choinneáil. Mar sin féin, is féidir le
d’ioncam méadaithe dul i bhfeidhm ar mhéid an Fhorlíonta Cíosa a
fhaigheann tú.</p>

<p>Go ginearálta, is féidir leat aon sochair bhreise a bhí tú ag fáil a
choinneáil nuair a ghlacann tú páirt i scéim fostaíochta.</p>

<p>Is féidir leat léamh faoin bhForlíonadh Cíosa agus conas a
d’fhéadfadh ioncam breise ón obair nó ó pháirt a ghlacadh i scéim
fostaíochta dul i bhfeidhm air inár gcáipéis maidir le <a href="../supplementary_welfare_schemes/changes_to_rent_supplement.html">Forlíonadh
Cíosa agus athruithe ar do chúinsí</a>.<br></p>
</div>
<div class="topic base_rates">
<h2 class="topic base_rates_title" id="lbdd5a">Cúrsaí oiliúna FET</h2>

<p>Más rud é go bhfuil Liúntas Míchumais nó Pinsean na nDall á fháil
agat agus go nglacann tú le háit ar <a href="../../../education/vocational_education_and_training/fas_training_allowances.html">chúrsa
oiliúna FET</a>, gheobhaidh tú <a href="../../../education/vocational_education_and_training/fas_training_allowances.html">liúntas
oiliúna</a> ag an ráta céanna is atá d’íocaíocht leasa shóisialaigh.
Tá d’íocaíocht leasa shóisialaigh ar fionraí agus tú ar an gcúrsa
oiliúna. Is féidir leat d’íocaíocht leasa shóisialaigh a fháil arís
nuair a fhágann tú an cúrsa oiliúna.</p>

<p>Más rud é go raibh tú ag fáil Pinsean Easláine nó Sochar Breoiteachta
agus go nglacann tú áit ar chúrsa oiliúna de chuid FET, leanfaidh tú ar
aghaidh ag fáil d’íocaíochta iomláine leasa shóisialaigh, lena
n-áirítear aon mhéaduithe a fhaigheann tú i gcomhair do chleithiúnaithe.
Ní bhfaighidh tú liúntas oiliúna ná bónas oiliúna. Ní mór duit i
gcónaí iarratas a dhéanamh ar réamhchead i scríbhinn ón Roinn Coimirce
Sóisialaí sular féidir leat tabhairt faoi chúrsa oiliúna.</p>

<p>Is féidir tuilleadh faisnéise a léamh inár gcáipéis maidir le <a href="../../../education/vocational_education_and_training/fas_training_allowances.html">liúntais
oiliúna</a>.</p>

<p>Coinníonn tú aon <a href="../extra_social_welfare_benefits/additional_social_welfare_benefits.html">sochair
bhreise</a> a bhí agat sular thug tú faoin gcúrsa. Is féidir leat léamh
faoi conas a d’fhéadfaí dul i bhfeidhm ar d’Fhorlíonadh Cíosa dá
nglacfá páirt i gcúrsa oiliúna inár gcáipéis maidir le <a href="../supplementary_welfare_schemes/changes_to_rent_supplement.html">Forlíonadh
Cíosa agus athruithe ar do chúinsí</a>.</p>
</div>
</div>
</html>
