<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Liúntas um Fhilleadh ar Obair
</title>
    
    <meta name="description" content="Soláthraíonn an Scéim Liúntas um Fhilleadh ar Obair tacaíocht do dhaoine dífhostaithe áirithe (agus daoine eile) nuair a théann siad ar ais ar obair. Soláthraínn an scéim céatadán dá n-íocaíocht leasa shóisialaigh chomh maith le  &quot;sochair thánaisteacha&quot;. Tá an scéim dúnta d&#39; iarratasóirí nua ó 1 Bealtaine 2009.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Liúntas um Fhilleadh ar Obair</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#la31d5">Tuilleadh eolais </a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Spreagann an Scéim um Fhilleadh ar Obair do dhaoine dífhostaithe (i measc
daoine eile) fostaíocht a fháil. Tá an scéim dírithe ar dhaoine a
fhaigheann íocaíocht leasa shóisialaigh do thréimhse ama ar leith. </p>

<p><strong>Tá an Scéim um Fhilleadh ar Obair dúnta d'iarratasóirí nua ó 1
Bealtaine 2009.</strong></p>

<p>Coinníonn daoine atá rannpháirteach sa Scéim céatadán dá
n-íocaíocht leasa shóisialaigh chomh maith le "sochair thánaisteacha" do
thréimhse suas le 3 bliana. Tugtar an Liúntas um Fhilleadh ar Obair ar an
gcéatadán den íocaíocht a choinníonn tú. Níl an chuid ded’ ioncam a
fhaigheann tú ón Liúntas um Fhilleadh ar Obair faoi réir cánach nó <a shape="rect" href="../../irish_social_welfare_system/social_insurance_prsi/social_insurance_in_ireland.html">árachais
shóisialta</a> (ÁSPC). D’fhéadfadh d’fhostóir a bheith incháilithe don
<a shape="rect" href="http://www.welfare.ie/EN/Publications/SW73">Scéim
Díolúine ÁSPC</a> freisin.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Coinníollacha atá le sásamh agat:</h3>

<p>Beidh tú incháilithe don Liúntas um Fhilleadh ar Obair má tá tú:</p>

<p>Le cáiliú caithfidh tú: </p>
<ul><li>A bheith 23 bliana d'aois nó níos mó </li>
  <li>A bheith dífhostaithe ar feadh 2 bhliana </li>
</ul><p><strong>Agus</strong> </p>
<ul><li>teidlíocht a bheith agat do Liúntas Cuardaitheora Poist </li>
</ul><p>D’fhéadfá a bheith incháilithe chomh maith, is cuma cén aois atá
agat, má fhaigheann tú ceann de na híocaíochtaí a leanas ar feadh 15 mhí
(nó 12 mhí má tá tú 50 bliana d’aois nó níos sine): </p>
<ul><li>Cúnamh Feirme, Liúntas Réamhscoir, Íocaíocht Teaghlaigh
    Aontuismitheora, Pinsean na nDall, Liúntas Míchumais, Liúntas Cúramóra
    (murar cúramóir atá ionat a thuilleadh), Pinsean Easláinte, Sochar nó
    Liúntas Banchéile Thréigthe, Forlíonadh Éagumais, Pinsean Baintrí,
    Baintrí Fir nó Páirtnéara Shibhialta Mharthanaigh (Neamh-Ranníocach)
    nó Liúntas Banchéile Príosúnaigh. Ní gá duit aois ar leith a bheith
    agat chun cáiliú sna cásanna seo. </li>
</ul><p><strong>Nó</strong></p>
<ul><li>Sochar Breoiteachta á fháil agat le 3 bliana anuas ar a laghad. </li>
</ul><p>Tá tréimhse caite ar chúrsaí FÁS, Fáilte Ireland, Teagasc, Modh Mear
don Teicneolaíocht Faisnéise, Tionscnamh Jabanna, ‘cúrsaí oideachais
athdheise’ (.i.. Scéimeanna um Fhilleadh ar Oideachas) agus/nó tréimhse
caite i bpríosún inghlactha mar thréimhsí dífhostaíochta. </p>

<p>Lena chois sin, is féidir le tréimhse caite ar <strong>Liúntas Leasa
Forlíontach</strong> nó i <strong>bhForáil Dhíreach</strong> comhaireamh i
dtreo thréimhse incháilithe don Liúntas um Fhilleadh ar an Obair chomh fada
agus go bhfuil tú incháilithe d’íocaíocht incháilithe roimh thús na
scéime.</p>

<h3>Coinníollacha atá le sásamh ag fostóir ionchasach:</h3>

<p>Fostóirí amháin gur féidir leo poist oiriúnacha a sholáthar atá
incháilithe mar rannpháirtithe: Caithfidh an obair ar fáil:</p>
<ul><li>Féidearthacht forbartha ina phost inmharthana a bheith i gceist </li>
  <li>Gan fostaíocht reatha a easáitiú </li>
  <li>A bheith 20 uaire ar a laghad in aghaidh na seachtaine. </li>
  <li>A bheith 12 mhí ar a laghad. </li>
</ul><p>Níl obair ghearrthéarmach, shéasúrach nó choimisiúnaithe/ar chonradh
inghlactha mar fhostaíocht faoin Scéim.</p>

<h3>Babhtáil chéil, pháirtnéir sibhialta nó chomhchónaitheoir</h3>

<p>Má cháilíonn tú do Scéim an Liúntais um Fhilleadh ar Obair ach mura
dteastaíonn uait leas a bhaint as an scéim is féidir le do chéile,
pháirtnéir sibhialta nó chomhchónaitheoir páirt a ghlacadh inti i
d’áit. Caithfidh tú <a shape="rect" href="../../irish_social_welfare_system/claiming_a_social_welfare_payment/claiming_an_increase_in_your_social_welfare_payment_for_an_adult_dependant.html">méadú
ar an íocaíocht leasa shóisialaigh do do chéile, pháirtnéir sibhialta nó
chomhchónaitheoir</a> a fháil ar feadh achar ama ar leith. Go hiondúil,
bíonn an méid céanna ama i gceist agus a mbeadh ort a bheith ag éileamh
d’íocaíochta a bheadh i gceist le cáiliú don scéim. Mar shampla, má
tá: </p>
<ul><li>Liúntas Cuardaitheora Poist (LCP) á fháil agat ní mór do do chéile,
    pháirtnéir sibhialta nó chomhchónaitheoir a bheith ina c(h)leithiúnaí
    aosaithe cáilithe ar feadh dhá bhliain </li>
  <li>Sochar Breoiteachta á fháil agat ní mór do do chéile, pháirtnéir
    sibhialta nó chomhchónaitheoir a bheith ina ina c(h)leithiúnaí aosaithe
    cáilithe ar feadh trí bliana </li>
  <li>Liúntas Míchumais, Pinsean na nDall, Liúntas Cúramóra (ar scor ó
    dhualgas cúraim), Cúnamh Feirme, Pinsean Easláinte, Forlíonadh
    Éagumais, Liúntas Réamhscoir, Pinsean Baintrí/Baintrí Fir
    (Neamhranníocach), Sochar/Liúntas Banchéile Thréigthe nó Liúntas
    Banchéile Príosúnaigh á fháil agat ní mór do do chéile,
    pháirtnéir sibhialta nó chomhchónaitheoir a bheith ina c(h)leithiúnaí
    aosaithe cáilithe ar feadh 15 mhí (nó 12 mhí má tá siad os cionn 50
    bliain d’aois). </li>
</ul><p>I gcás an Liúntais Cuardaitheora Poist, déanfar éileamh ar leith faoina
(h)ainm nuair a thosaíonn do chéile, pháirtnéir sibhialta nó
chomhchónaitheoir ar an scéim. Tiocfaidh deireadh le d’íocaíocht LCP
nuair a thosaíonn do chéile, pháirtnéir sibhialta nó chomhchónaitheoir ar
an scéim. Mar sin féin, is féidir le do chéile, pháirtnéir sibhialta nó
chomhchónaitheoir éileamh ar do shon anois mar dhuine fásta cáilithe. Ba
chóir duit síniú do chreidmheasanna ag d’oifig leasa shóisialaigh
áitiúil. Tá sé tábhachtach síniú do chreidmheasanna chun teidlíochtaí
pinsean ar bith a bheadh agat sa todhchaí a chosaint. Níor chóir go mbeadh
tionchar ag an socrú nua seo ar mhéid na híocaíochta leasa shóisialaigh a
fhaigheann sibh mar theaghlach. </p>

<p>Má bheartaíonn tú (bunúinéir na híocaíochta leasa shóisialaigh) ar
éileamh a dhéanamh ar íocaíocht leasa shóisialaigh eile ag am ar bith,
nuair atá do chéile, pháirtnéir sibhialta nó chomhchónaitheoir ag baint
leasa as babhtáil chéile, tiocfaidh deireadh le híocaíocht an Liúntais um
Fhilleadh ar Obair. </p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Má bhíonn tú incháilithe roimh 1 Bealtaine 2009, gheobhaidh tú
tacaíocht ar feadh trí bliana (lena n-áirítear liúntais do
chleithiúnaithe fásta agus do leanaí cleithiúnacha) mar seo a leanas:</p>
<ul><li>75% de d'íocaíocht leasa shóisialaigh don chéad bhliain </li>
  <li>50% don dara bliain </li>
  <li>25% don tríú bliain. </li>
</ul><h3>Sochair thánaisteacha</h3>

<p>Lena chois sin coinneoidh tú <em>sochair thánaisteacha</em> ar feadh 3
bliana, ar an gcoinníoll ar an gcoinníoll go sásaíonn tú tástáil mhaoine
ioncaim teaghlaigh. I measc Sochair Thánaisteacha tá: </p>
<ul><li>Liúntas Breosla </li>
  <li>Íocaíocht Bhreise na Nollag </li>
  <li><a shape="rect" href="/ga/health/entitlement_to_health_services/medical_card.html">Cárta
    Leighis</a> (níl feidhm leis an teorainn ioncaim tí) </li>
  <li><a shape="rect" href="../supplementary_welfare_schemes/diet_and_heating_supplements.html">Forlíonadh
    Cláir Bia</a> </li>
  <li><a shape="rect" href="../social_welfare_payments_to_families_and_children/back_to_school_clothing_and_footwear_allowance.html">Liúntas
    Éadaí agus Bróg - Ar ais ar Scoil</a> </li>
  <li>Cíos Difreála Údaráis Áitiúil. </li>
</ul><p>Níl an Liúntas um Fhilleadh ar Obair faoi réir ag ÁSPC ná ag asbhaintí
cáin ioncaim.</p>

<p>B'fhéidir go mbeadh tionchar ar do Fhordheontais Cíosa/Us Morgáiste. </p>

<p>D’fhéadfadh tionchar a bheith aige seo ar <a shape="rect" href="../supplementary_welfare_schemes/rent_supplement.html">Fhorlíonadh
Cíosa</a> nó <a shape="rect" href="../supplementary_welfare_schemes/mortgage_interest_supplement.html">Fordheontas
Ús Morgáiste</a>.</p>

<h3>Tacaithe breise</h3>

<p>Bíonn cúnamh airgeadais ar fáil d'fhostaithe a bhíonn incháilithe le
haghaidh Liúntas um Fhilleadh ar Obair chun cur tuilleadh lena gcumas
fostaíochta, mar shampla, cuidiú le hagallaimh, scileanna <a shape="rect" href="/ga/education/adult_and_life_long_education/adult_literacy.html">litearthachta</a>
nó ríomhaireachta. </p>

<p>B'fhéidir go mbeadh Forlíonadh Ioncam Teaghlaigh iníoctha má bhíonn ar
a laghad leanbh cleithiúnach amháin agat faoi 22 bliain d'aois. Bíonn an
forlíonadh saor ó cháin seachtainiúil seo iníoctha má bhíonn d'ioncam
faoi theorainn áirithe i gcás méid an teaghlaigh. Cuirfear do Liúntas um
Fhilleadh ar Obair agus do chuid tuilleamh le chéile nuair a bheifear ag
oibriú amach do theidlíocht ar Fhorlíonadh Ioncam Teaghlaigh. Léigh
tuilleadh faoi <a shape="rect" href="../social_welfare_payments_to_families_and_children/family_income_supplement.html">Forlíonadh
Ioncam Teaghlaigh</a>. </p>

<h3>Clár do Dhaoine Dífhostaithe go Fadtéarmach (VLTU)</h3>

<p><strong>Tá an Clár do Dhaoine Dífhostaithe go Fadtéarmach dúnta ó 1
Bealtaine 2009.</strong> Má bhí tú ag fáil íocaíocht incháilithe le 5
bliana nó níos mó, d'fhéad tú leanúint ag fáil d'íocaíochta, chomh
maith le híocaíocht sheachtainiúil bhreise de €44.50 in aghaidh na
seachtaine suas go dtí 6 seachtaine ina raibh d'fhostóir ag cur oiliúna ar
fáil duit. Tar éis na tréimhse 6 seachtaine sin, d'aistrigh tú do Liúntas
um Fhilleadh ar Obair má d'fhan tú ag obair. Ina theannta sin, fuair tú dhá
íocaíocht €254 nuair:</p>
<ul><li>Atá an tréimhse oiliúna sé seachtaine comhlánaithe agat </li>
  <li>Nuair atá 6 mhí fhostaíochta comhlánaithe agat </li>
</ul></div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Tá an Scéim um Fhilleadh ar Obair dúnta d'iarratasóirí nua ó 1
Bealtaine 2009.</p>

<p></p>
</div>
<div class="topic base_wheretoapply">
<h2 class="topic base_wheretoapply_title" id="la31d5">Tuilleadh eolais </h2>

<p>Tá tuilleadh eolais ar fáil ón Roinn Coimirce Sóisialaí. 
</p><div class="inlinesio">
<p>
</p><div>
<h3>An Roinn Coimirce Sóisialaí</h3>
<p>
  
  <span class="field_dept address_field">Seirbhísí Tacaíochta Fostaíochta<br></span>
  

  
  Oifig na Seirbhísí Leasa Shóisialaigh<br>Foirgnimh an Rialtais<br>Lóiste na Sionainne<br>Cora Droma Rúisc<br>Liatrom<br>Éire
  <br>
  
</p>
<p>
  

  
  <strong>Teil:</strong>(071) 967 2616
  <br>
  

  
  <strong>Lóghlao:</strong>1890 92 79 99
  <br>
  

  

  
  <strong>Láithreán Gréasáin:</strong> <a href="http://www.welfare.ie/">http://www.welfare.ie/</a>
  <br>
  

  

  

  
</p>
</div></div>

<br></div>
</div>
</html>
