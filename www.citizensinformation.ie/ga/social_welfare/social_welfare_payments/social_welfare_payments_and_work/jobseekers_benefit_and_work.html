<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Obair agus Sochar Cuardaitheora Poist
</title>
    
    <meta name="description" content="Tá cúinsí ann inar féidir leat a bheith ag obair agus Sochar Cuardaitheora Poist a fháil. Déanann sé cur síos ar an mbealach is féidir le d&#39;ioncam ó obair agus ioncam fostaíochta do chéile/pháirtí tionchar a bheith acu ar do ráta Sochair Cuardaitheora Poist.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Obair agus Sochar Cuardaitheora Poist</h1>
	
<ul class="anchorlinks"><li><a href="#lbdbff">Réamhrá </a></li><li><a href="#l40fad">Conas a dhéantar obair a mheas ar Shocar an
Chuardaitheora Poist</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lbdbff">Réamhrá </h2>

<p>Is ceann de na bunchoinníollacha chun Liúntas Cuardaitheora Poist a fháil
go gcaithfidh tú a bheith dífhostaithe. Áfach, ní gá duit bheith
dífhostaithe go hiomlán – caithfidh tú bheith as obair ar feadh 4 lá ar a
laghad as 7 lá leanúnach oibre. Ní mór duit bheith ar fáil chun obair a
dhéanamh agus ag lorg oibre go gníomhach agus caithfidh tú na coinníollacha
go léir maidir le <a shape="rect" href="../unemployed_people/jobseekers_benefit.html">coinníollacha do Shochar
Cuardaitheora Poist a shásamh</a>. Mar shampla, dóthain ranníocaíochtaí
árachais shóisialta (ÁSPC) a bheith agat.</p>

<p>D'fhéadfá Sochar Cuardaitheora Poist a fháil má tá:</p>
<ul><li>Do laethanta oibre laghdaithe (obair ghearr-ama córasach) </li>
  <li>Tá tú ag postroinnt le seachtain ag obair agus seachtain saor (murach
    gur roghnaigh tú sin) </li>
  <li>Obair ócáideach nó obair pháirtaimseartha agat </li>
  <li>Fofhostaíocht agat </li>
</ul><p>Breathnaímid anseo freisin ar an mbealach a bhíonn tionchar ag obair
shealadach ar do Shochar Cuardaitheora Poist.</p>

<p>Tá Sochar Cuardaitheora Poist inchánach chomh maith le hioncam ar bith ón
obair. Mar sin féin, níl sé inchánach má tá Sochar Cuardaitheora Poist á
fháil agat toisc uaireanta oibre atá laghdaithe go sealadach (obair
ghearr-ama córasach). <a shape="rect" href="../supplementary_welfare_schemes/supplementary_welfare_allow.html">Faigh
tuilleadh eolais faoi chánachas agus Sochar Cuardaitheora Poist</a>.</p>
</div>
<div class="topic base_rules">
<h2 class="topic base_rules_title" id="l40fad">Conas a dhéantar obair a mheas ar Shocar an
Chuardaitheora Poist</h2>

<h3>1. Má laghdaítear do laethanta oibre (go sealadach)</h3>

<p>Má oibríonn tú lánaimseartha go hiondúil ach má thugann d’fhostóir
obair ghearr-ama isteach - d’fhéadfá Sochar Cuardaitheora Poist a fháil.
Obair ghearr-ama córasach a thugtar ar uaireanta oibre laghdaithe ar bhonn
sealadach. Gheobhaidh tú Sochar Cuardaitheora Poist ó thaobh na laethanta
nach bhfuil tú ag obair chomh fada agus a shásaíonn tú coinníollacha eile
maidir le Sochar Cuardaitheora Poist, mar shampla, ní féidir leat oibriú
níos mó ná 3 lá na seachtaine. Má oibríonn tú 4 lá, níl tú i dteideal
SCP a éileamh a thuilleadh (mar gheall nach mór duit bheith dífhostaithe 4
lá as 7 lá).</p>

<p>Tá an tseachtain leasa shóisialaigh bunaithe ar 5 lá oibre maidir le
hoibrithe ghearr-ama córasach. Mar shampla, má tá d’uaireanta oibre
laghdaithe go 3 lá na seachtaine d’fhéadfá Sochar Cuardaitheora Poist a
fháil don 2 lá eile. Sa chás seo gheobhaidh tú dhá cúigiú den
ghnáthráta Shochair Chuardaitheora Poist. <a shape="rect" href="../../irish_social_welfare_system/claiming_a_social_welfare_payment/taxation_of_social_welfare_payments.html">Tá
staidéar cáis ar fáil le taispeáint duit conas an méid ama a fhéadfaidh
oibrí gearr-ama córasach Sochar Cuardaitheora Poist a fháil.</a> </p>

<p>Leanfaidh tú ag íoc ÁSPC mar is gnáth. Mar sin féin, níl Sochar
Cuardaitheora Poist inchánaithe má tá obair ghearr-ama córasach ar bun
agat.</p>

<p><strong>Sochar Cuardaitheora Poist le haghaidh oibrithe
gearrthréimhseacha</strong></p>

<table border="1"><caption></caption>
  <col><col><col><col><tbody><tr><td><strong>Líon na laethanta a oibríodh</strong></td>
      <td><strong>Laethanta éifeachtúla dífhostaíochta</strong></td>
      <td><strong>Íocaíocht sheachtainiúil le haghaidh duine singil,
        €</strong></td>
      <td><strong>Íocaíocht sheachtainiúil le haghaidh lánúine ag a bhfuil
        leanbh amháin, €</strong></td>
    </tr><tr><td>1</td>
      <td>4</td>
      <td>154.40</td>
      <td>280.72</td>
    </tr><tr><td>2</td>
      <td>3</td>
      <td>115.80</td>
      <td>210.54</td>
    </tr><tr><td>3</td>
      <td>2</td>
      <td>77.20</td>
      <td>140.36</td>
    </tr></tbody></table><p></p>

<p><strong>Má oibríonn tú ar bhonn páirtaimseartha de ghnáth</strong></p>

<p>Más oibrí páirtaimseartha thú agus laghdaítear do laethanta oibre go
sealadach, ní chaitear leat mar oibrí córasach gearrthréimhseach –
caitear leat mar oibrí páirtaimseartha (féach thíos). Mar shampla, má
laghdaítear do phatrún oibre ó 3 lá (Dé Luain, Dé Máirt agus Dé
Céadaoin) go dtí 2 lá (Dé Luain agus Dé Máirt) gach seachtain, íocfar
Sochar Cuardaitheora Poist leat ar feadh 3 lá a luaithe a shásaíonn tú na
coinníollacha go léir.</p>

<h3>Má laghdaítear do laethanta ag an obair (go buan)</h3>

<p>Féadfaidh fostóir do laethanta oibre a laghdú i dtosach báire ar bhonn
sealadach, ach mura bhfuil aon dóchas ann go bhfillfidh tú ar obair
lánaimseartha leis an bhfostóir sin, déanfar athmheasúnú ort mar oibrí
páirtaimseartha.</p>

<h3>2. Oibrithe Páirtaimseartha</h3>

<p>Sa chás go bhfuil faighteoir an tSochair Chuardaitheora Poist ag oibriú ar
feadh cuid den tseachtain, bunaítear an méid den SCP a íoctar leo ar
sheachtain cúig lá. Ciallaíonn seo go n-asbhaintear 1/5 den ghnáthráta den
Sochar Cuardaitheora Poist óna n-íocaíocht ar feadh gach lá a bhíonn an
duine sin fostaithe. Má fhaigheann siad obair pháirtaimseartha ar feadh 2
lá, gheobhaidh siad 3/5 den ghnáthShochar Cuardaitheora Poist don tseachtain
sin agus má fhaigheann siad obair pháirtaimseartha do 3 lá, gheobhaidh siad
2/5 den ghnáthráta den Sochar Cuardaitheora Poist don tseachtain. Cuireadh an
t-athrú seo i bhfeidhm an <a href="http://www.welfare.ie/EN/Policy/Legislation/Statutory%20Instruments/Pages/si230_12.aspx">26
Iúil 2012</a>.</p>

<p>D’fhoilsigh an Roinn Coimirce Sóisialaí <a href="http://www.welfare.ie/EN/Schemes/JobseekerSupports/JobseekersBenefit/Pages/JobseekersbenefitFivedaypaymentweek_FAQ.aspx">Ceisteanna
coitianta faoi na hathruithe</a>.</p>

<p>Ní mór go leanfaidh oibrithe páirtaimseartha le fostaíocht
lánaimseartha a chuardach. <strong>Tá</strong> cáin iníoctha ar Shochar
Cuardaitheora Poist má tá tú ag oibriú go páirtaimseartha. Ní mór duit
Sochar Cuardaitheora Poist a éileamh ar feadh 3 lá, ar a laghad, in aon
seachtain amháin. Má fhaigheann tú 4 lá oibre, ní íoctar Sochar
Cuardaitheora Poist in aon chor (féach an tábla thíos).</p>

<p><strong>Sochar Cuardaitheora Poist le haghaidh oibrithe
páirtaimseartha</strong></p>

<table border="1"><caption></caption>
  <col><col><col><col><tbody><tr><td><strong>Laethanta a oibríodh</strong></td>
      <td><strong>Laethanta éifeachtúla dífhostaíochta</strong></td>
      <td><strong>Íocaíocht sheachtainiúil le haghaidh duine singil,
        €</strong></td>
      <td><strong>Íocaíocht sheachtainiúil le haghaidh lánúine ag a bhfuil
        leanbh amháin, €</strong></td>
    </tr><tr><td>0</td>
      <td>6</td>
      <td>193.00</td>
      <td>350.90</td>
    </tr><tr><td>1</td>
      <td>5</td>
      <td>154.40</td>
      <td>280.72</td>
    </tr><tr><td>2</td>
      <td>4</td>
      <td>115.80</td>
      <td>210.54</td>
    </tr><tr><td>3</td>
      <td>3</td>
      <td>77.20</td>
      <td>140.36</td>
    </tr></tbody></table><p>Má oibríonn tú 4 lá, níl tú i dteideal SCP a éileamh a thuilleadh
(mar gheall nach mór duit bheith dífhostaithe 4 lá as 7 lá).</p>

<p><strong>Nóta:</strong> Íoctar Sochar Chuardaitheora Poist ar feadh 234 lá
nó 156 lá, ag brath ar cé mhéid ranníocaíochtaí ÁSPC atá íoctha agat.
Meastar go bhfuil tú dífhostaithe ar feadh 6 lá as an tseachtain
fostaíochta leasa shóisialaigh 7 lá. Má tá tú go hiomlán dífhostaithe
agus más mian leat do theidlíocht chun Sochar Cuardaitheora Poist a úsáid i
ndiaidh 9 mí (6 lá dífhostaíochta sa tseachtain x 39 = 234 lá) nó i
ndiaidh 6 mhí (6 lá dífhostaíochta sa tseachtain x 26 = 156 lá). Má tá
tú ag oibriú ar bhonn páirtaimseartha, áfach, d’fhéadfadh do
theidlíocht i leith Sochar Cuardaitheora Poist maireachtáil níos faide. Mar
shampla, má tá tú i dteideal SCP a fháil ar feadh 234 lá (39 seachtain)
agus má tá tú ag oibriú ar feadh 2 lá sa tseachtain agus má tá tú
dífhostaithe do na 4 lá eile, d’fhéadfá leanúint le Sochar Cuardaitheora
Poist a éileamh ar feadh 58.5 seachtain.</p>

<p></p>

<h3>Postroinnt agus seachtain ag obair/seachtain saor</h3>

<p>Más obair lánaimseartha a bhí agat agus gur shocraigh tú ar chomhaontú
postroinnte, níl tú incháilithe do Shochar Cuardaitheora Poist toisc gur
roghnaigh tú go deonach níos lú uaireanta nó laethanta a oibriú. </p>

<p>Má tá tú ag obair seachtain ag obair nó as obair, beidh do theidlíocht
do Shochar Cuardaitheora Poist ar cibé an bhfuil tú ar fáil don seachtain ag
obair nó as obair. </p>

<p>Sna cásanna seo, caithfidh tú a bheith cinnte go taifead ÁSPC iomlán
agat. Ag brath ar do shocruithe oibre, d'fhéadfá críochnú le 26
ranníocaíocht íoctha amháin. <a shape="rect" href="../../irish_social_welfare_system/social_insurance_prsi/part_time_work_and_social_insurance_prsi.html">Faigh
tuilleadh eolais faoi ÁSPC agus postroinnt</a>. Mar sin féin, má tá Sochar
Cuardaitheora Poist á fháil agat, gheobhaidh tú creidmheas ÁSPC don
tseachtain nach bhfuil tú ag obair. </p>

<h3>3. Obair ócáideach nó obair pháirtaimseartha </h3>

<p>Mura bhfuil ar fáil duit ach obair pháirtaimseartha nó ócáideach,
d’fhéadfá Sochar Cuardaitheora Poist a fháil. Go ginearálta, ní féidir
leat Sochar Cuardaitheora Poist a fháil don lá a dhéantar obair ócáideach
nó pháirtaimseartha, mura dtiteann an obair faoi rialacha na fofhostaíochta
(féach thíos). Caithfidh tú leanúint ag cuardach fostaíochta
lánaimseartha. </p>

<p>Le haghaidh gach lae a bhíonn tú dífhostaithe, tá 1/5 den ghnáthráta
Sochar Cuardaitheora Poist iníoctha, a fhad a bhíonn tú dífhostaithe ar
feadh 4 lá ar a laghad as tréimhse 7 lá as a chéile. Mar shampla, má
fhaigheann tú obair ócáideach ar feadh 2 lá, féadfaidh tú 3/5 den
ghnáthráta den Sochar Cuardaitheora Poist a fháil don tseachtain sin.</p>

<p>Má fhaigheann tú 4 lá oibre, ní íoctar Sochar Cuardaitheora Poist don
chúigiú lá.</p>

<h3>4. Fofhostaíocht</h3>

<p>Mar riail ghinearálta, gheobhaidh tú Sochar Cuardaitheora Poist do lá ar
bith atá tú fostaithe nó féinfhostaithe. Mar sin féin, tá sé fós
indéanta fofhostaíocht áirithe a dhéanamh agus Sochar Cuardaitheora Poist a
fháil fós don lá sin. </p>

<p>Fofhostaíocht is ea obair go bhféadfaí a dhéanamh nuair a bhí tú ag
obair go lánaimseartha agus atá lasmuigh de ghnáthuaireanta oibre. Mar
shampla, d’fhéadfá post lánaimseartha a oibriú i rith an lae agus post
páirtaimseartha a bheith agat sa tráthnóna. Tugtar fofhostaíocht nó
fostaíocht thánaisteach ar an bpost páirtaimseartha más amhlaidh gur
éirigh leat an obair pháirtaimseartha a dhéanamh gan tionchar ar do phost
lánaimseartha ar feadh tréimhse de 6 mhí ar a laghad.</p>

<p>Más sealobair nó uaireanta neamhchaighdeánacha a bhí ar bun agat go
hiondúil, b’fhéidir nach mbeadh fofhostaíocht mar seo indéanta. Má
bhaineann uaireanta déanacha leis an bhfofhostaíocht, d’fhéadfadh an Roinn
Coimirce Sóisialaí a bheith den tuairim nach bhfuil tú ar fáil chun oibre
an lá ina dhiaidh sin. </p>

<p>Más amhlaidh go raibh fofhostaíocht agat cheana féin nuair a bhí obair
lánaimseartha ar bun agat, beidh sé níos éasca duit na riachtanais a
shásamh.</p>

<p>Má tá fofhostaíocht agat, ba chóir duit seiceáil leis an Roinn Coimirce
Sóisialaí i gcónaí chun fáil amach an mbeidh tionchar ar do Shochar
Cuardaitheora Poist . </p>

<p>Má tá níos lú ná 117 ranníocaíocht ÁSPC íoctha agat sna trí bliana
roimh dhífhostaíocht, ní féidir leat níos mó ná €12.70 a thuilleamh in
aghaidh an lae ó fhofhostaíocht. Níl aon teorainn tuilleamh má tá níos
mó ná 117 ranníocaíocht ÁSPC íoctha agat. </p>

<p>Más feirmeoir tú le fostaíocht lánaimseartha eile, is fofhostaíocht í
do chuid feirmeoireachta.</p>

<p></p>

<h3>Obair ar an Domhnach agus íocaíochtaí cuardaitheora poist</h3>

<p><strong>Ón 21 Feabhra 2013, cuirtear oibriú ar an Domhnach san áireamh le
haghaidh Sochar Cuardaitheora Poist.</strong> Ní mór duit bheith
dífhostaithe ar feadh 4 lá as 7 lá as a chéile (an Domhnach san áireamh).
Má oibríonn tú ar an Domhnach, meastar go bhfuil tú fostaithe ar feadh 1
lá agus asbhainfear 1/5 de do ghnáthráta den Sochar Cuardaitheora Poist ó
d'íocaíocht sheachtainiúil.</p>

<p>Cé go gcuireann an tseachtain fostaíochta leasa shóisialaigh an Domhnach
san áireamh, ní mheastar go bhfuil tú dífhostaithe ar feadh 7 lá. Meastar
go bhfuil tú dífhostaithe ar feadh 6 lá as an tseachtain fostaíochta leasa
shóisialaigh 7 lá. Ciallaíonn seo go n-asbhaintear 6 lá le haghaidh gach
seachtain a bhíonn tú dífhostaithe go hiomlán ó na laethanta atá fanta ar
d’éileamh ar Shochar Cuardaitheora Poist.</p>

<p>Mar shampla, d’asbhainfí 4 lá ó na laethanta atá fanta ar a n-éileamh
ar Shochar Cuardaitheora Poist ó dhuine a oibríonn 2 lá sa tseachtain.</p>

<p></p>

<h3>Saoirí poiblí </h3>

<p>Ní mór do d’fhostóir tú a íoc as na saoirí poiblí nach n-oibríonn
tú, ar an gcoinníoll gur oibrigh tú 40 uair a laghad sna 5 seachtaine go
díreach roimh sheachtain na saoire poiblí. Tá níos mó eolais ar fáil
inár ndoiciméad ar <a shape="rect" href="/ga/employment/employment_rights_and_conditions/leave_and_holidays/public_holidays_in_ireland.html">saoirí
poiblí</a>. </p>

<p>Má tá tú ag obair agus má fhaigheann tú Sochar Cuardaitheora Poist,
faigheann tú ráta laethúil Shochar Cuardaitheora Poist i gcomhair na
laethanta nach n-oibríonn tú. Ní bhfaighidh tú Sochar Cuardaitheora Poist i
gcomhair an lae a bhfaigheann tú íocaíocht ó d’fhostóir ina leith le
haghaidh saoire phoiblí ach is féidir leat leanúint de Shochar Cuardaitheora
Poist a fháil i leith na laethanta eile sin nach n-oibríonn tú. </p>

<h3>Obair shealadach</h3>

<p>Má tá Sochar Cuardaitheora Poist á fháil agat agus go ndéantar obair
shealadach a thairiscint ar feadh 4 lá na seachtaine ar a laghad, cuirfear
stop le d’íocaíocht do lucht cuardaithe fostaíochta. Má tá tú
dífhostaithe don dar uair laistigh de 26 seachtain, ní bhreathnófar ar
d’iarratas do Shochar Cuardaitheora Poist mar éileamh nua. </p>

<table cellpadding="1" cellspacing="1" border="1" summary=""><thead><tr><td colspan="1" rowspan="1"><strong>Sampla</strong></td>
    </tr></thead><tbody><tr><td colspan="1" rowspan="1">Tá Susan dífhostaithe agus tá Sochar
        Cuardaitheora Poist á fháil aici ar feadh 8 mí. Tá 260
        ranníocaíocht ÁSPC íoctha aici, a chiallaíonn gur féidir léi
        Sochar Cuardaitheora Poist a fháil ar feadh 9 mí ar a mhéid.
        Rinneadh obair shealadach ar feadh dhá mhí a thairiscint di i
        monarcha. Nuair a thiocfaidh críoch lena hobair 2 mhí, beidh sí i
        dteideal Sochar Cuardaitheora Poist a éileamh ar feadh mí eile.</td>
    </tr></tbody></table><p>Mar sin féin, má tá do theidlíocht do Shochar Cuardaitheora Poist
úsáidte agat, is féidir leat cáiliú in athuair trí oibriú agus
ranníocaíochtaí ÁSPC a íoc ar feadh 13 seachtain ar a laghad.</p>

<h4>Fostaíocht ghearrthéarmach nó oiliúint</h4>

<p>Tá córas mear oibrithe ag an Roinn Coimirce Sóisialaí do chustaiméirí
a shíníonn d’íocaíocht cuardaitheora poist chun obair ghearrthéarmach a
ghlacadh (suas go 12 seachtaine) nó chun dul ar ghearrchúrsa oiliúna (suas
go 12 seachtaine). Cinntíonn sé sin go n-atosófar d’íocaíocht gan
mhoill. Tá sé tábhachtach go ndéarfá le d’oifig leasa shóisialaigh
áitiúil é roimh ghlacadh le hobair nó dul ar chúrsa oiliúna.</p>
</div>
<div class="topic base_rates">
<h2 class="topic base_rates_title">Céile, páirtnéir sibhialta nó
comhchónaitheoir ag obair agus Sochar Cuardaitheora Poist</h2>

<p>Is féidir le hioncam do chéile, páirtnéir sibhialta nó
comhchónaitheoir tionchar a bheith aige ar an íocaíocht dó nó di mar
dhuine fásta cáilithe. Má tá do chleithiúnaí aosaigh ag tuilleamh idir
€100 agus €310, gheobhaidh tú méadú ar do Shochar Cuardaitheora Poist.
Má thuilleann sé nó sí €100 nó níos lú, faigheann tú an méadú
uasta. Má thuilleann do chleithiúnaí aosaigh níos mó ná €310, ní
thabharfar méadú ar do Shochar Cuardaitheora Poist don chleithiúnaí
aosaigh.</p>

<h3>Conas a dhéantar ioncam do chéile, páirtnéir sibhialta nó
comhchónaitheoir a mheasúnú </h3>

<p>Déantar ioncam do chéile, páirtnéir sibhialta nó comhchónaitheoir ó
gach foinse a shuimiú le chéile chun fáil amach an gcáilíonn tú do
mhéadú i do Shochar Cuardaitheora Poist .</p>

<p><strong>Fostaíocht agus féinfhostaíocht</strong> <br>
Déantar meánioncam fostaíochta do chéile, páirtnéir sibhialta nó
comhchónaitheoir a mheasúnú (déantar an ollioncam seachtainiúil a
mheasúnú, ní cheadaítear asbhaintí ar bith do cháin, ranníocaíochtaí
ÁSPC nó costais phearsanta). Má íoctar do chéile, páirtnéir sibhialta
nó comhchónaitheoir ar bhonn míosúil, ríomhtar an meáníocaíocht
sheachtainiúil thar an dá mhí roimhe. Má íoctar é nó í go
seachtainiúil nó gach coicíse, úsáidtear an meáníocaíocht
sheachtainiúil thar na sé seachtaine roimhe sin. </p>

<p>Chun íocaíocht ó fhéinfhostaíocht a ríomh, roinntear an t-ioncam a
fuarthas sa bhliain cánach iomlán seo caite ar 52 chun an meánioncam
seachtainiúil a fháil. Déantar na tuillimh a mheasúnú mar ollioncam lúide
na costais thar tréimhse 12 mhí. Déantar do thuillimh bhliantúla ó
fhéinfhostaíocht a roinnt faoi 52 chun d’acmhainní seachtainiúla ó
fhéinfhostaíocht a fháil. Níl ‘tarraingtí’ ar bith a bhaintear ón
ghnó incheadaithe mar chostas.</p>

<p><strong>Ioncam ó chaipiteal <br></strong>Áirítear ioncam ó chaipiteal sa tástáil mhaoine - maoin,
coigiltis agus infheistíochtaí mar shampla. Nuair atá comhúinéireacht ar
chaipiteal idir tú féin agus do chéile, páirtnéir sibhialta nó
comhchónaitheoir déantar leath den luach a mheasúnú mar mhaoin do chéile,
páirtnéir sibhialta nó comhchónaitheoir. </p>

<p></p>

<p><strong>Ioncam ó fhoinsí eile</strong><br>
Clúdaíonn ioncam ó fhoinsí eile ioncam cíosa ó maoin atá ligthe ar
cíos, ioncam ó phinsean ceirde, íocaíochtaí leasa shóisialaigh
eachtracha, ioncam ó chiste iontaobhais, ioncam faoi ghníomhas cúnaint,
ioncam airgead tirim eile, srl. Ríomhtar é ar bhonn seachtainiúil.</p>

<p>Ní thógtar na híocaíochtaí leasa shóisialaigh agus FSS seo a leanas
san áireamh mar ioncam:</p>
<ul><li>Sochar Míchumais </li>
  <li>Sochar Báis Díobhálacha Ceirde maidir le Dílleachta </li>
  <li>Íocaíocht Chaomhnóra (Ranníocach) </li>
  <li>Íocaíocht Chaomhnóra (Neamh-Ranníocach) </li>
  <li>Sochar Leanaí </li>
  <li>Liúntas Cúram Baile </li>
  <li>Liúntas Leasa Forlíontach </li>
</ul></div>
</div>
</html>
