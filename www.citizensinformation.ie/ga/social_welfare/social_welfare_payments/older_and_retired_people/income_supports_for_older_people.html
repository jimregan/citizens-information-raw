<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Fordheontais ioncaim do dhaoine aosta
</title>
    
    <meta name="description" content="Faigh amach faoi raon na n-íocaíochtaí atá ar fáil, agus déan nasc le seicliosta níos leithne de theidlíochtaí do dhaoine aosta.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Fordheontais ioncaim do dhaoine aosta</h1>
	
<ul class="anchorlinks"><li><a href="#lc66f4">Réamhrá</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá raon d'íocaíochtaí ann a dhéanann an Roinn Coimirce Sóisialaí agus
Feidhmeannacht na Seirbhíse Sláinte le daoine aosta. Mura bhfuil tú cinnte
an mbeifeá incháilithe íocaíocht a fháil, cuir iarratas isteach ar aon
nós. </p>

<p>Tá roinnt íocaíochtaí árachais shóisialta agus tástála acmhainne ar
fáil do dhaoine aosta. Go ginearálta tá íocaíochtaí déanta suas
d’íocaíocht phearsanta duit féin agus méideanna breise do do chéile
cleithiúnach/páirtnéir sibhialta/<em>comhchónatheoir</em> agus leanaí
cleithiúnacha ar bith. Is comhchónatheoir duine a chónaíonn i gcaidreamh
caidreamhach agus domhain le duine den ghnéas céanna nó den ghnéas eile
nach céile, páirtnéir sibhialta, nó muintir an duine sin é/í. </p>

<h3>Athruithe ar an aois cháilitheach do na pinsin Stáit</h3>

<p>Rinne an tAcht Leasa Shóisialaigh agus Pinsean 2011 roinnt athruithe ar an
aois cháilitheach do na pinsin Stáit. Beidh an aois cháilitheach ardaithe go
dtí 66 bliain I 2014, 67 bliain i 2021 agus 68 bliain i 2028 mar a leanas:</p>
<ul><li>Má saolaíodh tú an 1 Eanáir 1948 nó ina dhiaidh ní cháileoidh tú
    don Phinsean Stáit go dtí go mbeidh tú 66 bliain ar a laghad. (Ní
    íocfar an Pinsean Stáit (Eatramhach) a thuilleadh ó 1 Eanáir 2014.)</li>
  <li>Má saolaíodh tú an 1 Eanáir 1955 nó ina dhiaidh ní cháileoidh tú
    don Pinsean Stáit go dtí go mbeidh tú 67 bliain ar a laghad.</li>
  <li>Má saolaíodh tú an 1 Eanáir 1961 nó ina dhiaidh ní cháileoidh tú
    don Pinsean Stáit go dtí go mbeidh tú 68 bliain ar a laghad.</li>
</ul><h3>Íocaíochtaí árachais shóisialta </h3>

<p>Teastaíonn <a shape="rect" href="../../irish_social_welfare_system/social_insurance_prsi/social_insurance_classes.html">ranníocaíochtaí
ÁSPC</a> imleora le bheith incháilithe na híocaíochtaí a fháil. Cuir
iarratas isteach don Roinn Coimirce Sóisialaí. </p>

<p><strong>Pinsean Stáit (Idirthréimhseach)</strong></p>

<p>Ní íocfar an Pinsean Stáit (Eatramhach) a thuilleadh ó 1 Eanáir 2014.
Ciallaíonn sé go mbeidh aois an Phinsin Stáit caighdeánach 66 bliain do
gach duine. </p>

<p><strong>Pinsean Stáit (Ranníocach)</strong></p>

<p>Tá sé seo iníoctha do dhaoine 66 bliana d’aois nó níos sine. Is
féidir leat ioncam a bheith agat ó aon fhoinse eile nuair a fhaigheann tú an
pinsean seo, ach is féidir cáin a ghearradh ar an ioncam agus ar an bpinsean
araon. Tá roinnt Pinsin Stáit (Ranníocach) Pro-Rata a íoctar ag ráta níos
ísle. </p>

<p>Tugadh isteach iad seo chun déileáil le fadhbanna agus aimhrialtachtaí a
tharla mar gheall ar dhaoine a bheith ag íoc cineálacha éagsúla
ranníocaíochtaí árachais shóisialta nó gan a bheith ag íoc
ranníocaíochtaí ar chúiseanna éagsúla. De réir an Chreata Náisiúnta
Pinsean tá roinnt athruithe ar na coinníollacha cáilitheacha don Phinsean
Stáit (Ranníocach) beartaithe ó 2020. Ní théann na hathruithe seo i
bhfeidhm ar an bPinsean Stáit (Neamhranníocach).<br></p>

<p><strong>Pinsean Baintrí, Baintrí Fir nó Páirtnéara Shibhialta
Mharthanaigh (Ranníocach)</strong></p>

<p>Féadfaidh tú a bheith incháilithe <a href="state_pension_contributory.html">Pinsean Baintrí, Baintrí Fir nó
Páirtnéara Shibhialta Mharthanaigh (Ranníocach)</a> a fháil, más
baintreach nó bainteach fir nó páirtnéir sibhialta marthanach tú, mura
bpós tú arís nó mura bhfuil tú i bpáirtnéireacht shibhialta nua, agus
mura bhfuil tú ag maireachtáil le duine eile. Is féidir leat aistriú go
dtí an Pinsean Stáit (idirthréimhseach) ag 65 bliana d’aois nó go dtí an
Pinsean Stáit (Ranníocach) ag 66 bliana d’aois. </p>

<h3>Íocaíochtaí de réir tástála acmhainne </h3>

<p>Cuirtear aon acmhainní a d’fheadfadh a bheith agat san áireamh, amhail
ioncam seachtainiúil nó coigilteas, maidir leis na híocaíochtaí seo ach
ní do bhaile féin. Caithfidh tú an coinníoll maidir le <a shape="rect" href="../../irish_social_welfare_system/social_assistance_payments/residency_requirements_for_social_assistance_in_ireland.html">gnáthchónaí</a>
a chomhlíonadh freisin; go ginearálta, ba chóir duit a bheith i do chónaí
go dlíthiúil sa tír ar feadh dhá bhliain sula gcuireann tú iarratas
isteach ar íocaíocht. Cuir iarratas isteach don Roinn Coimirce Sóisialaí.
</p>

<p><strong>Pinsean Stáit (Neamhranníocach) - ar a dtugadh an Pinsean
Seanaoise (Neamhranníocach) roimhe seo</strong> </p>

<p>Seo íocaíocht do dhaoine 66 bliana d’aois nó níos sine nach bhfuil
incháilithe Pinsean Stáit (Ranníocach) a fháil. </p>

<p><strong>Pinsean Baintrí, Baintrí Fir nó Páirtnéara Shibhialta
Mharthanaigh (Neamh-Ranníocach)</strong></p>

<p>Más baintreach, baintreach fir, nó páirtnéir sibhialta thú nach bhfuil
i dteideal Pinsean Baintrí, Baintrí Fir nó Páirtnéara Shibhialta
Mharthanaigh (Ranníocach) a fháil, nár phós arís nó nach bhfuil i
bpáirtnéireacht shibhialta, nach bhfuil páistí cleithiúnacha agat agus
nach bhfuil ag maireachtáil le duine eile, féadfaidh tú a bheith
incháilithe <a href="../death_related_benefits/widows_non_contrib_pen.html">Pinsean
Baintrí, Baintrí Fir nó Páirtnéara Shibhialta Mharthanaigh
(Neamh-Ranníocach)</a> a fháil. Ag 66 bliana d'aois aistríonn tú go dtí an
Pinsean Stáit (Neamhranníocach). </p>

<h3>Pinsin phríobháideacha </h3>

<p><strong>Pinsin cheirde agus phearsanta</strong> </p>

<p>Eagraíonn fostóirí <a shape="rect" href="/ga/money_and_tax/personal_finance/pensions/occupational_pensions.html">pinsin
cheirde</a> chun pinsin a sholáthar d’fhostaithe a imíonn ar scor nó do
chleithiúnaithe a mhaireann tar éis bhás an fhostaí. Eagraíonn daoine
féinfhostaithe nó fostaithe nach bhfuil scéim pinsin cheirde acu pinsin
phearsanta nó <a shape="rect" href="/ga/money_and_tax/personal_finance/pensions/personal_retirement_savings_accounts.html">Cuntais
Choigiltis Scoir Phearsanta (CCSP)</a> ina n-aonar. </p>

<p>Caithfidh tú déileáil go díreach leis an soláthraí pinsin le fáil
amach go díreach faoi na sochair a sholáthraíonn an pinsean duit. Is é an
Bord Pinsean an comhlacht rialála maidir le pinsin cheirde agus CCSP. Má tá
gearán agat, tabharfaidh an Bord comhairle duit maidir le do chearta. Déanann
Ombudsman na bPinsean iniúchadh agus cinneadh ar ghearáin a bhaineann le
pinsin cheirde agus CCSP. Go ginearálta, d’fhéadfadh sé go mbeadh ioncam
agat ó fhoinsí eile, mar shampla, ó obair, má fhaigheann tú pinsean. Tá
srianta áirithe ar dhaoine a fhaigheann pinsean agus ioncaim ó fhostaíocht
araon ón earnáil phoiblí - ba chóir duit seiceáil leis an soláthraí
pinsin. </p>

<h3>Íocaíochtaí leasa shóisialaigh eile </h3>

<p>Cuir iarratas isteach ar an Roinn Coimirce Sóisialaí maidir leis na
híocaíochtaí seo. </p>

<p><strong>Liúntas Cónaithe Aonair</strong> </p>

<p>Is íocaíocht fhorlíontach é an <a shape="rect" href="../extra_social_welfare_benefits/living_alone_allowance.html">Liúntas
Cónaithe Aonair</a> do dhaoine in Éirinn ar phinsin leasa shóisialaigh atá
ag maireachtáil ina n-aonar. Tá sí ar fáil freisin do dhaoine faoi bhun 66
bliana d’aois a fhaigheann íocaíochtaí áirithe eile ón Roinn Coimirce
Sóisialaí. </p>

<p><strong>Méadú ag 80 bliana d’aois</strong> </p>

<p>Má fhaigheann tú pinsean leasa shóisialaigh Éireannach, faigheann tú
méadú ar do phinsean go huathoibríoch nuair a bhaineann tú 80 bliana
d’aois amach. </p>

<p><strong>Méadú maidir le maireachtáil ar Oileán Sainithe</strong> </p>

<p>Seo méadú ar íocaíocht sheachtainiúil íocaíochtaí áirithe ón RGST,
nó a coibhéis AE, do dhaoine atá 66 bliana d’aois nó níos sine atá ag
maireachtáil ar oileán sainithe amach ó chósta na hÉireann. Is é cuspóir
na scéime ná cúiteamh a dhéanamh as na costais bhreise a bhaineann le
maireachtáil ar na hoileáin seo curtha i gcomparáid le maireachtáil ar an
mórthír. </p>

<p><strong>Pacáiste Sochair Teaghlaigh</strong> </p>

<p>Cuimsíonn an <a shape="rect" href="../extra_social_welfare_benefits/household_benefits_package.html">Pacáiste
Sochair Teaghlaigh</a> an Liúntas um Leictreachas /Ghás Nádúrtha In Aisce
agus Cheadúnas Teilifíse In Aisce (Cuireadh deireadh leis an liúntas
teileafóin i 2014). Má tá tú 70 bliana d’aois nó níos sine, tá tú
incháilithe gan aird ar d’ioncam nó ar cibé duine atá ina chónaí leat.
Féadfar go mbeidh an scéim ar fáil do dhaoine atá 66 bliana d’aois nó
níos sine a fhaigheann íocaíochtaí leasa shóisialaigh áirithe nó a
bhfuil a n-ioncam faoi theorainneacha áirithe. Cuir iarratas isteach don Roinn
Coimirce Sóisialaí. </p>

<p><strong>Saorthaisteal </strong></p>

<p>Má tá tú níos sine ná 66 bliana d’aois nó má fhaigheann tú
íocaíocht cúramóra nó íocaíochtaí leasa shóisialaigh áirithe eile, is
féidir leat Pas Saorthaistil a fháil, a thugann an ceart duit taisteal saor
in aisce am ar bith ar sheirbhísí bus, bóthair, iarnróid agus DART a
oibríonn Bus Átha Cliath, Bus Éireann, Iarnród Éireann, ar sheirbhísí
LUAS, ar sheirbhís farantóireachta na nOileán Árainn agus ar sheirbhísí
príobháideacha áirithe a roghnaigh páirt a ghlacadh sa scéim. </p>

<p>Is féidir leat do Phas Saorthaistil a úsáid ar cheann ar bith de na 34
scéim faoin Tionscnamh Iompair Tuaithe. Tá daoine atá i dteideal
saorthaistil i dteideal freisin go dtaistileoidh a gcéile/bpáirtí leo saor
in aisce nó féadfar go mbeidh siad i dteideal Pas Compánaí a fháil ar
fhorais mhíochaine. Ón 7 Aibreán 2007 leathnaíodh an <a shape="rect" href="../extra_social_welfare_benefits/free_travel.html">Scéim
Saorthaistil</a> chun seirbhísí iompair phoiblí i dTuaisceart Éireann agus
i bPoblacht na hÉireann a chuimsiú do shinsearaigh a chónaíonn i gceachtar
den dá dhlínse. </p>

<p><strong>An Scéim Breosla Náisiúnta</strong> </p>

<p>Is íocaíocht de réir tástála acmhainne í an <a shape="rect" href="../extra_social_welfare_benefits/fuel_allowance.html">Scéim Breosla
Náisiúnta</a> le cuidiú le daoine nach bhfuil d’acmhainn acu íoc as a
gcostais téimh féin. Féadfar go mbeidh tú incháilithe má fhaigheann tú
íocaíochtaí áirithe ón Roinn Coimirce Sóisialaí nó a coibhéis AE. </p>

<p><strong>Cúramóirí</strong> </p>

<p>Má sholáthraíonn tú cúram lánaimseartha do dhuine atá breoite nó
éagumasaithe, féadfar go mbeidh tú incháilithe íocaíocht cúramóra a
fháil. Tá níos mó eolais ar fáil inar ndoiciméad maidir le <a shape="rect" href="../carers/payments_to_carers.html">íocaíochtaí do
chúramóirí</a>. </p>

<h3>Tithíocht </h3>

<p><strong>Scéim um Chúnamh Tithíochta do Dhaoine Breacaosta</strong> </p>

<p>Is deontas údaráis áitiúil é an <a shape="rect" href="/ga/housing/housing_grants_and_schemes/housing_aid_for_older_persons_scheme.html">Scéim
um Chúnamh Tithíochta do Dhaoine Aosta</a> a úsáidtear chun tithe a
fheabhsú atá faoi na caighdeáin bhunúsacha. Tá sé dírithe ar dhaoine
aosta go príomha a chónaíonn i gceantair tuaithe. Bíonn sé mar aidhm ag an
údarás áitiúil cuidiú leis an duine fanacht ina b(h)aile seachas bogadh go
tithíocht an údaráis áitiúil tríd an deontas a íoc. Déan teagmháil le
d’údarás áitiúil. </p>

<p><strong>Deontas Oiriúnaithe Tithe do Dhaoine faoi Mhíchumas</strong> </p>

<p>Má theastaíonn uait do bhaile a oiriúnú le cur ar do chumas fanacht ann,
féadfar go mbeidh tú incháilithe an <a shape="rect" href="/ga/housing/housing_grants_and_schemes/greener_homes_scheme.html">Deontas
Oiriúnaithe Tithíochta do Dhaoine faoi Mhíchumas</a> a fháil. Déan
teagmháil le d’údarás áitiúil. </p>

<p><strong>An Scéim um Bailte níos Teo</strong> </p>

<p>Faoin scéim seo soláthraíonn eagraíochtaí pobalbhunaithe seirbhísí
amhail insliú áiléir agus díonadh ar shéideáin do theaghlaigh ar ioncaim
ísle i gcuid mhaith den tír. Is féidir le critéir incháilithe na scéime a
bheith difriúil i gceantair éagsúla agus uaireanta bíonn táille bheag ann.
Seiceáil le d’Ionad Faisnéise do Shaoránaigh áitiúil le sonraí a fháil
faoi sholáthraithe áitiúla. </p>

<p><strong>Táillí Dramhaíola agus Uisce</strong> </p>

<p>I gceantair údarás áitiúil áirithe, is féidir le teaghlaigh ar ioncaim
ísle leas a bhaint as tarscaoileadh (is é sin, laghdú nó díolúine
iomlán) maidir le táillí dramhaíola agus uisce a ghearrann oibreoirí
príobháideacha agus údaráis áitiúla. Athraíonn na tarscaoiltí seo ó
réigiún go réigiún agus i gceantair áirithe ní bhíonn siad ar fáil ar
chor ar bith. Le fáil amach cé acu an n-oibríonn d’údarás áitiúil
scéim tarscaoilte, ba chóir duit teagmháil dhíreach a dhéanamh leo. </p>

<p><strong>Ag obair tar éis dul ar scor</strong> </p>

<p>Má fhaigheann tú íocaíocht de réir tástála acmhainne, bíonn tionchar
ag obair nó féinfhostaíocht ar mhéid na híocaíochta sin. Ba chóir duit
seiceáil a dhéanamh leis an Roinn Coimirce Sóisialaí sula dtéann tú i
mbun oibre le fáil amach faoin tionchar a bheidh ann. Is féidir leat suas le
€200 a thuilleamh ó fhostaíocht inárachais gan tionchar a bheith aige ar
mhéid do Phinsean Stáit (Neamhranníocach). </p>

<p>Féach <a shape="rect" href="/ga/employment/retirement/older_people_and_working/working_in_retirement.html">ag
dul ar scor ón obair</a> le tuilleadh eolais faoi bheith ag obair ar scor,
cháin ioncaim srl. </p>

<p>Tá tuilleadh Eolais agus foirmeacha iarratais ar fáil ó d’<a href="http://centres.citizensinformation.ie/">Ionad Faisnéise do Shaoránaigh
áitiúil</a> agus ón Seirbhís Teileafóin um Fhaisnéis do Shaoránaigh ar
Íosghlao 0761 07 4000.</p>
</div>
</div>
</html>
