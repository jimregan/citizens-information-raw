<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ag dul amach ar pinsean luath
</title>
    
    <meta name="description" content="Teidlíochtaí íocaíochtaí stáit do dhaoine a dtéann amach ar pinsean luath is cuma má tá siad iomarcach nó gur roghnaigh siad féin dul amach ar pinsean luath. Deanann an doicimead seo cur síos ar ceard iad go díreach a gcuid teideal ó thaobh pinsin fadtéarmacha a choimeád.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ag dul amach ar pinsean luath</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Ciallaíonn 'ag dul amach ar pinsean luath', má théann tú amach ar
pinsean roimh 65 bliain d'aois. B'fhéidir go dtarlódh seo de bharr: go bhfuil
aois sainordaithe dul amach ar pinsean san fhostaíocht ina bhfuil tú, gur
roghnaigh tú féin dul amach ar pinsean luath nó b'fhéidir gur scaoileadh
leat. Anois agus arís déantar cur síos ar raidhsiúlacht mar 'dul amach ar
pinsean luath'. Tá daoine ann agus sé an dearcadh atá acu ná go bhfuil siad
dífhostaithe de bharr gur cuireadh iachall orthu dul amach ar pinsean
luath.</p>

<p>Sa doiciméad seo déantar cur síos ar do chuid cearta ó thaobh Liúntas
Leasa Shóisialaigh, má théann tú amach ar pinsean luath agus na socraithe
cuí ar cheart a dhéanamh le cinntiú go mbeidh tú i dteideal an pinsean
seanaoise.</p>

<p>Má scaoiltear leat de bharr raidhsiúlacht, b'fhéidir go mbeidh tú i
dteideal cnapshuim raidhsiúlachta reachtúla. Má théann tú amach ar pinsean
luath, is cuma cén chúis atá taobh thiar de, tá tú i dteideal Sochar
Cuardaitheora Poist agus ar ndóigh iad seo a leanas: Liúntas Cuardaitheora
Poist. Seans go mbeidh tú i dteideal réimse scéimeanna ar nós an Scéim
filleadh ar obair agus an Scéim filleadh ar Oideachas.</p>

<p>Má théann tú amach ar pinsean luath, is cuma cén chúis atá taobh thiar
de, déan cinnte de go gcoinníonn tú suas chun dáta le do chuid íocaíochta
ÁSPC sa chaoi is go mbeidh tú i dteideal an Pinsean Seanaoise Cúntach.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Má tá an fostaitheoir a bhí agat neamhachmhainne</h3>

<p>B'fhéidir go bhfaighfeá íocaíocht ón gCiste Raidhsiúlachta
Fostaíochta Neamhachmhainne. Má tá d'fhostaitheoir i bhfiacha leat de bharr
pá, airgead saoire, pá de bharr nár tugadh do dhóthain fógra duit agus a
lán rudaí eile. Seo é an chaoi a n-oibríonn an córas, is cuma cén aois
atá tú.</p>

<p>Déan iarratas chuig an Roinn Fiontraíochta Trádála agus Fostaíochta</p>

<h3>Má tá tú dífhostaithe</h3>

<p>Is Cuma má tá tú dífhostaithe nó raidhsiúil, b'fhéidir go bhfuil tú
i dteideal Sochar Cuardaitheora Poist (SCP) a fhad agus atá tú faoi 66 bliain
d'aois. Ina dhiaidh sin b'fhéidir go mbeidh tú i dteideal Liúntas
Cuardaitheora Poist (LCP) nó Liúntas roimh dhul amach ar pinsean.</p>

<h3>Sochar Cuardaitheora Poist</h3>

<p>Caithfidh tú a bheith in ann dul ag obair, ar fáil le haghaidh oibre agus
go bhfuil tú dairíre ag lorg oibre.</p>

<p>Más rud é gur fhág tú do phost go deonach, mar shampla, dá mba rud é
go ndeachaigh tú amach ar pinsean luath, b'fhéidir nach mbeidh tú i dteideal
SCP go ceann 9 seachtainí. B'fhéidir go mbeidh fadhb agat freisin ina dhiaidh
sin cruthú go bhfuil tú dáiríre ar fáil agus ag lorg oibre.</p>

<p>B'fhéidir nach mbeidh tú i dteideal JB go ceann 9 seachtainí, más rud é
go bhfuil tú faoi bhun 55 bliain d'aois agus go bhfuair tú íocaíocht
raidhsiúlachta níos mó ná €50,000.</p>

<p>Is féidir leat méid áirithe obair a dhéanamh agus fós a bheith i
dteideal Sochar Cuardaitheora Poist. Sula dtosaíonn tú ag obair téigh i
dteagmháil leis an Roinn Coimirce Sóisialaí le eolas a fháil ar cén
tionchur a bheidh aige ort.</p>

<p>Tá SCP iníoctha do thréimhse 9 nó 12 mhí mar rial gineáralta. Ach mar
sin féin, má tá tú idir 65 agus 66 bliain d'aois agus de ghnáth
críochnaíonn íocaíochtaí UB, b'fhéidir go bhfaighfeá íocaíochtaí a
fhad agus a chomhlíonann tú na riachtanais ÁSPC.</p>

<h3>Liúntas Cuardaitheora Poist</h3>

<p>Is féidir leat iarratas a dhéanamh ar Liúntas Cuardaitheora Poist (LCP),
má tá do chuid íocaíochtaí ar SCP úsaidte suas agat agus má tá tú faoi
bhun 66 bliain d'aois nó muna bhfuil SCP ag gabhail duit de bharr nach bhfuil
Cabharthach ÁSPC agat. Caithfidh tú a bheith dífhostaithe, a bheith in ann
d'obair, a bheith ar fáil lena haghaidh agus a bheith ag lorg oibre. Beidh ort
fiosrú maoine a dhéanamh.</p>

<p>Go ginearalta, níl móran seans ann go mbeidh tú i dteideal UA má tá tú
ag fáil pinsean réasúnta ó iar-fhostóir.</p>

<h3>Ag filleadh ar oideachas</h3>

<p>B'fhéidir go mbeidh tú i dteideal ceann de na scéimeanna filleadh ar
oideachas, má tá tú ag fáil íocaíochtaí dífhostaíochta le tamall
anuas.</p>

<h3>Do chearta a chosaint</h3>

<p>Má théann tú amach ar pinsean luath agus tú díomhain, beidh cúpla
bliain agat gan Cabharthach ÁSPC. Da bharr seo, beidh deacrachtaí agat a
chruthú go bhfuil tú i dteideal <a shape="rect" href="state_pension_contributory.html">Pinsin Rann-íocaíochta Seanaoise </a>.
Má tá tú dífhostaithe nó féinfhostaithe, ní chaithfidh tú Cabharthach
ÁSPC a thabhairt suas go dáta nuair a fhaigheann tú creidmheasa nó má
íocann tú go deonach as Cabharthach ÁSPC.</p>

<h3>Creidmheasa</h3>

<p>Faigheann tú creidmheasa árachais shóisialaigh nuair atá tú ag fáil
Sochar Cuardaitheora Poist. Gheobhaidh tú creidmheasa má áthraíonn tú go
Liúntas Cuardaitheora Poist. Má tá tú ag fáil aon cheann de na Liúntas
suas go dtí 65-66 bliain d'aois, níl aon rud eile uait chun do chuntas
árachas shóisialaigh a choiméad.</p>

<p>Is féidir leat síniú do chreimheasa muna bhfuil tú i dteideal Liúntas
Cuardaitheora Poist de bharr gur theip ort sa bhfiosrú maoine. Go hiondúil,
síníonn tú uair sa mhí.</p>

<p>Muna bhfuil tú i dteideal Sochar Cuardaitheora Poist nó Liúntas
Cuardaitheora Poist de bharr go bhfuil sé ráite nach bhfuil tú ar fáil
d'obair, b'fhéidir nach mbeidh tú in ann síniú do chreidmheasa ach an
oiread. Más seo é an cás nó mar shampla, go bhfuil tú ag iarraidh dul
amach ar pinsean thar lear go fadthéarmach nó achar ghairid, is féidir leat
a bheith i do ranníocóir dheonach don árachas shóisialaigh. Ba cheart duit
iarratas a dhéanamh chuig an Roinn Coimirce Sóisialaí mar ranníocóir
dheonach lastuigh de bhliain i ndiaidh duit dul amach ar pinsean.</p>
</div>
</div>
</html>
