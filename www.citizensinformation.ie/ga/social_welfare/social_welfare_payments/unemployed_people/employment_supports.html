<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Seirbhísí fostaíochta do chuardaitheoirí poist
</title>
    
    <meta name="description" content="A summary of the Department of Social Protection’s employment services for jobseekers. ">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Seirbhísí fostaíochta do chuardaitheoirí poist</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l97599">JobPath</a></li><li><a href="#l72d82">Seirbhísí atá ar fáil ag cuardaitheoirí
poist</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Soláthraíonn an Roinn Coimirce Sóisialaí (RCS) tacaíocht agus comhairle
fostaíochta do chuardaitheoirí poist ar fud na tíre.</p>

<p>I measc cuardaitheoirí poist, tá daoine a bhfuil íocaíocht
chuardaitheora poist á fáil acu, daoine a shíníonn do na creidmheasanna
agus daoine atá dífhostaithe ach nach bhfuil incháilithe d’íocaíocht a
fháil. Tugtar tús áite, áfach, go ginearálta do dhaoine a fhaigheann
íocaíocht chuardaitheora poist.</p>

<p>Athbhrandáladh go leor oifigí áitiúla leasa shóisialaigh agus oifigí
seirbhísí fostaíochta an RCS mar ionaid Intreo.</p>

<p>Soláthraíonn <a href="http://www.welfare.ie/en/Pages/Intreo.aspx">Intreo</a> ionad ilfhreastail
le haghaidh seirbhísí fostaíochta agus tacaíochtaí ioncaim le réimse
tacaíochtaí pearsantaithe do chuardaitheoirí poist. I d’ionad áitiúil
Intreo, féadfaidh tú comhairle faoi chuardach poist, faisnéis faoi
fholúntais phoist agus tacaíocht ioncaim (d’íocaíocht sheachtainiúil) a
fháil san aon áit amháin. <a href="http://www.welfare.ie/en/Pages/Intreo---Contact-Information.aspx">Foilsítear
sonraí faoi láithreacha nua ar welfare.ie</a>.</p>

<p>Is féidir leat a dheimhniú cad a tharlaíonn nuair a <a href="signing_on.html">shíníonn tú d’íocaíocht chuardaitheora
poist</a> ag ionad Intreo.</p>

<p>Cuid chomhtháite de sheirbhís Intreo iad seirbhísí fostaíochta, ach i
roinnt láithreacha, níl seirbhís Intreo go hiomlán oibríochtúil. Mura
bhfuil ionad áitiúil Intreo agat, féadfaidh tú éileamh a dhéanamh ar
íocaíocht chuardaitheora poist ag <a href="http://www.welfare.ie/en/Pages/List-of-Social-Welfare-Local-and-Branch-Offices-by-County.aspx">d’oifig
áitiúil leasa shóisialaigh</a> agus féadfaidh tú clárú do sheirbhísí
fostaíochta ag <a href="http://www.welfare.ie/en/Pages/Employment-Services-Offices.aspx">d’oifig
seirbhísí fostaíochta áitiúla</a> nó <a href="http://www.welfare.ie/en/Pages/Local-Employment-Service-Locations.aspx">d’oifig
Seirbhís Fostaíochta Áitiúla (SFÁ) (a oibrítear in 24 ceantar atá faoi
mhíbhuntáiste)</a>.</p>

<table border="1" style="width: 100%"><caption></caption>
  <col><tbody><tr><td><strong>Cad é gníomhachtú? </strong> 

        <p>Deartar beartais ghníomhachtaithe an mhargaidh shaothair chun deis
        níos fearr a thabhairt do chuardaitheoirí poist chun fostaíocht a
        aimsiú. Is é an cur síos a dhéanann an Roinn Coimirce Sóisialaí
        ar ghníomhachtú ná a n-idirchaidreamh le cuardaitheoirí poist chun
        tacú leo go dtí go mbíonn siad fostaithe arís. Bítear ag súil
        leis go mbíonn cuardaitheoirí poist rannpháirteach go hiomlán sa
        phróiseas seo agus go n-úsáideann siad na tacaíochtaí a chuirtear
        ar fáil i rith an phróisis ghníomhachtaithe, a bhféadfadh
        scéimeanna oideachais nó oiliúna, scéimeanna tacaíochta
        fostaíochta chun cabhrú leo filleadh ar an ionad oibre,
        intéirneachtaí agus tacaíochtaí eile, a bheith i gceist leis.</p>

        <p>Is féidir íocaíocht daoine atá faoi bhun aois 62 bliain nach
        mbíonn rannpháirteach sa phróiseas gníomhachtaithe a laghdú ach,
        dá thoradh, féadtar iad a dhícháiliú óna n-íocaíocht ar feadh a
        mhéid le 9 seachtaine. <a href="older_jobseekers.html">Ní gá do
        chuardaitheoirí poist atá os cionn aois 62 bliain bheith
        rannpháirteach sa phróiseas gníomhachtaithe</a>.</p>

        <p><a href="conditions_for_getting_a_jobseekers_payment.html">Léigh
        níos mó faoi na coinníollacha a bhaineann le d’íocaíocht
        chuardaitheora poist</a>.</p>
      </td>
    </tr></tbody></table></div>
<div class="topic base_rules">
<h2 class="topic base_rules_title" id="l97599">JobPath</h2>

<p><a href="http://www.welfare.ie/en/Pages/JobPath.aspx">Clár nua
gníomhachtaithe fostaíochta is ea JobPath</a> atá in ainm is cabhrú le
cuardaitheoirí poist chun fostaíocht lánaimseartha a aimsiú agus a
choimeád. Roghnaíonn an Roinn Coimirce Sóisialaí cliaint le haghaidh
JobPath ar bhonn randamach. Ní féidir leat iarratas a dhéanamh chun bheith
rannpháirteach in JobPath. Tá tacaíochtaí ó JobPath dírithe ar dhaoine
atá dífhostaithe go fadtéarmach agus ar dhaoine atá dífhostaithe le
déanaí ach a bhféadadh go dteastaíonn tacaíocht dhian uathu chun obair a
aimsiú.</p>

<p>Má roghnaítear thú do JobPath, déanfar thú a atreorú chuig cuideachta
JobPath. Tá dhá chuideachta ann - Seetec agus <a href="http://www.turasnua.ie/">Turas Nua</a>. Déanfar thú a shannadh do
chomhairleoir pearsanta a dhéanfaidh measúnú ar do scileanna, taithí oibre
agus do spriocanna oibre. Cuirfidh an comhairleoir Plean um Dhul Chun Cinn
Pearsanta a chur le chéile leat, lena n-áireofar sraith gníomhaíochtaí
agus gníomhartha atá in ainm is cabhrú leat post a fháil. D’fhéadfadh
taithí oibre, oiliúint agus tacaíochtaí ábhartha eile a bheith i gceist
leo seo. Cuirfear comhairle gairme ort agus cabhrófar leat le do CV agus le
hullmhú a dhéanamh d’agallamh. Chomh maith leis sin, féadfaidh tú
tacaíocht agus comhairle a fháil faoi do ghnólacht féin a thosú.</p>

<p>Féadfaidh tú d’íocaíocht chuardaitheora poist a choimeád fad a
bhíonn tú ar JobPath. Maireann an clár ar feadh bliain amháin (52
seachtain) go ginearálta. Má aimsíonn tú post, leanfaidh cuideachta JobPath
ag oibriú leat fad a bhíonn tú fostaithe ar feadh a fhad le bliain.
Tabharfaidh sé tacaíocht ar leith i rith na chéad chúpla seachtain
d’fhostaíocht.</p>

<p>Má tá tú cláraithe le JobPath, níl tú incháilithe do <a href="../../../employment/unemployment_and_redundancy/employment_support_schemes/schemes_to_support_employment.html">scéimeanna
tacaíochta fostaíochta an RCS</a> (ar nós Tús nó Fostaíocht Pobail).</p>

<p>Ag brath ar shocruithe áitiúla, fad a bhíonn tú rannpháirteach in
JobPath, b’fhéidir nach mbeidh ort síniú a mhinice a shíníonn tú faoi
láthair chun d’íocaíocht cuardaitheora poist a fháil, nó i gcásanna
áirithe, b’fhéidir nach mbeidh ort síniú a dhéanamh in aon chor.</p>
</div>
<div class="topic base_rules">
<h2 class="topic base_rules_title" id="l72d82">Seirbhísí atá ar fáil ag cuardaitheoirí
poist</h2>

<p>Tá seirbhísí fostaíochta ar fáil ag gach náisiúnach den LEE. Más ó
áit lasmuigh den LEE thú, ba cheart duit teagmháil a dhéanamh le d’ionad
áitiúil Intreo nó le d’oifig leasa shóisialaigh le do theidlíocht a
sheiceáil. Teastaíonn <a href="../../irish_social_welfare_system/personal_public_service_number.html">Uimhir
Phearsanta Seirbhíse Poiblí (PSP)</a> uait chun clárú do sheirbhísí
fostaíochta. I roinnt cásanna, atreorófar thú chuig na tacaíochtaí seo
trí phróiseas gníomhachtaithe na Roinne. Mura bhfuil íocaíocht á
héileamh agat nó mura bhfuil tú rannpháirteach i ngníomhachtú (mar
shampla, má tá tú os cionn 62 bliain d’aois), féadfaidh tú rochtain a
fháil ar roinnt de na tacaíochtaí seo go díreach, ach d’fhéadfaí tús
áite a thabhairt, i roinnt cásanna, do dhaoine a bhfuil íocaíocht
chuardaitheora poist á fáil acu. I measc na seirbhísí agus na
dtacaíochtaí seo, tá an méid a leanas:</p>
<ul><li><strong>Seisiún rannpháirtíochta grúpa</strong> le cuardaitheoirí
    poist eile chun forbhreathnú a thabhairt duit ar na tacaíochtaí atá ar
    fáil. Sanntar thú do sheisiún rannpháirtíochta grúpa nuair a
    shíníonn tú d’íocaíocht chuardaitheora poist i dtosach báire.</li>
  <li>Ag brath ar do phróifíl chuardaitheora poist, d’fhéadfadh
    fostaíocht bheith mar thoradh ar <strong>sheisiúin duine ar
    dhuine</strong> le hoifigeach cáis an RCS chun plé a dhéanamh ar
    dheiseanna fostaíochta, cúrsaí oiliúna, tacaíochtaí airgeadais agus
    roghanna eile. Má tá íocaíocht chuardaitheora poist á fáil agat,
    tabharfar coinní leanúnacha duit chun monatóireacht a dhéanamh ar do
    dhul chun cinn i dtreo fostaíochta, oiliúna nó oideachais.</li>
  <li>D’fhéadfadh <a href="http://www.welfare.ie/en/Pages/Jobseeker-Pack.aspx">leabhrán
    faisnéise do chuardaitheoirí</a> a thugann comhairle phraiticiúil duit
    ar CVanna, litreacha iarratais ar phoist, agallaimh, bealaí earcaíochta
    agus a dhéanann achoimriú ar na tacaíochtaí fostaíochta agus oiliúna
    lámh chúnta a thabhairt duit fad a bhíonn post á chuardach agat.</li>
  <li><strong>Bothanna féinseirbhíse</strong> (atá ar fáil in ionaid Intreo
    agus oifigí seirbhísí fostaíochta), áit ar féidir leat teacht ar
    fhaisnéis ar phoist agus deiseanna oiliúna agus an fhaisnéis sin a
  chló.</li>
  <li><a href="http://www.jobsireland.ie/">Láithreán gréasáin Jobs
    Ireland</a>, ar a bhfuil liosta de na poist atá ar fáil in Éirinn agus
    thar lear. Chomh maith leis sin, tugtar liosta de hintéirneachtaí agus de
    na folúntais i gcláir fostaíochta. Féadfaidh tú do CV a ionchur i
    mbunachar sonraí Jobs Ireland tríd an láithreán gréasáin a úsáid.
    Féadfaidh fostóirí rochtain a fháil ar na CVanna seo tríd an mbunachar
    sonraí seo agus teagmháil a dhéanamh le cuardaitheoir poist go díreach.
    Ina theannta sin, féadfaidh tú rochtain a fháil ar láithreán
    gréasáin Jobs Ireland trí aip ghutháin chliste, trí ghlao ar 1800 611
    116 agus trí na bothanna féinseirbhíse atá lonnaithe in ionad Intreo
    nó in oifig áitiúil leasa shóisialaigh.</li>
  <li><a href="http://www.welfare.ie/en/Pages/Jobs-Clubs.aspx">Clubanna
    Post</a> a sholáthraíonn tacaíochtaí do chuardaitheoirí poist, lena
    n-áirítear seirbhís ‘buail isteach’ agus ceardlanna foirmiúla.</li>
  <li>An <a href="http://www.welfare.ie/en/Pages/Benefit-of-Work-Ready-Reckoner-Introduction.aspx">Réríomhán
    Sochar Oibre ar líne</a> ar féidir leis cabhrú leat measúnú a
    dhéanamh ar na hiarmhairtí airgeadais a bhaineann le glacadh le hobair
    lánaimseartha. Deimhníonn an Réríomhán an méid iomlán a gheofá tar
    éis glacadh le hobair lánaimseartha (lena n-áirítear aon Fhorlíonadh
    Ioncam Teaghlaigh) agus cuireann sé é seo i gcomparáid leis an méid
    atá á fháil agat in íocaíochtaí cuardaitheora poist (Forlíonadh
    Cíosa san áireamh).</li>
  <li>Tá <a href="http://www.welfare.ie/en/Pages/Training-Support-Grant.aspx">Deontas
    Tacaíochta Oiliúna (DTO)</a> ar fáil ag cuardaitheoirí poist agus ag
    daoine a fhaigheann íocaíochtaí áirithe eile. Soláthraíonn an DTO
    rochtain thapa ar oiliúint ghearrthéarmach nach bhfuil ar fáil
    láithreach ó sholáthraí Stáit nó a chabhróidh leat post a fháil go
    tapa. Féadfaidh d’oifigeach cáis deontas a fhaomhadh faoin scéim seo
    má chomhlíonann sé do riachtanais shainaitheanta (mar shampla, faoi mar
    a leagtar amach iad i do Phlean um Dhul Chun Cinn Pearsanta) agus níl sé
    ar fáil ó sholáthraí eile Stáit.</li>
  <li>Rochtain ar fhaisnéis ar dheiseanna poist ar fud na hEorpa trí <a href="https://ec.europa.eu/eures/page/index">Eures – an líonra
    Seirbhísí Eorpacha Fostaíochta</a>.</li>
  <li>Sa mhullach air sin, féadfaidh tú faisnéis a léamh faoi <a href="../../../employment/unemployment_and_redundancy/employment_support_schemes/schemes_to_support_employment.html">scéimeanna
    tacaíochta fostaíochta</a>, <a href="../../../education/vocational_education_and_training/courses_for_long_term_unemployed_people.html">scéimeanna
    oiliúna</a> agus <a href="../../../employment/types_of_employment/self_employment/self_employment_as_an_individual.html">tacaíochtaí
    do dhaoine ar mian leo glacadh le féinfhostaíocht</a>.</li>
</ul></div>

</div>
</html>
