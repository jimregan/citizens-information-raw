<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Daoine scothaosta agus íocaíochtaí cuardaitheora poist
</title>
    
    <meta name="description" content="Forbhreathnú ar na forálacha speisialta a bhaineann le cuardaitheoirí poist scothaosta.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Daoine scothaosta agus íocaíochtaí cuardaitheora poist</h1>
	
<ul class="anchorlinks"><li><a href="#l41faa">Réamhra</a></li><li><a href="#l47ee7">Sochar Cuardaitheora Poist do dhaoine os
cionn 65 bliain d’aois</a></li><li><a href="#l3d7b1">Socruithe eile do chuardaitheoirí poist
scothaosta</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l41faa">Réamhra</h2>

<p>Tá roinnt forálacha speisialta riaracháin i bhfeidhm do chuardaitheoirí
poist scothaosta, agus é mar aidhm leo an t-aistriú ón lucht saothair go
scor a éascú. Aithníonn na forálacha sin go bhféadfadh go mbeadh sé ní
ba dheacra do chuardaitheoirí poist scothaosta athoiliúint a fháil agus
athdhul isteach sa lucht saothair dá gcaillfidís a bpost agus iad ag druidim
ar aois scoir.</p>

<p>I gcásanna áirithe, bíonn ar dhaoine scothaosta dul ar scor agus iad 65
bliain d’aois, ach is féidir nach gcáileoidh siad do <a href="../older_and_retired_people/income_supports_for_older_people.html">phinsean
Stáit</a> go dtí go mbainfidh siad 66 bliain amach.</p>

<p>Is féidir leat a léamh faoi <a href="../older_and_retired_people/early_retirement.html">Luathscor
freisin</a>.</p>
</div>
<div class="topic base_rules">
<h2 class="topic base_rules_title" id="l47ee7">Sochar Cuardaitheora Poist do dhaoine os
cionn 65 bliain d’aois</h2>

<p>Daoine atá os cionn 65 bliain d’aois, atá ag éileamh Sochar
Cuardaitheora Poist agus a bhfuil 156 ranníocaíocht ÁSPC ar a laghad déanta
acu, is féidir leo leanúint le Sochar Cuardaitheora Poist a fháil go dtí go
mbainfidh siad 66 bliain amach, fiú amháin i gcásanna ina bhfuil a
n-éileamh le dul in éag roimh an dáta sin. Tá an fhoráil speisialta sin ar
fáil do thréimhse iomlán an tSochair Chuardaitheora Poist do dhaoine atá 65
bliain d’aois nó níos sine agus is é an aidhm atá léi tacú le hoibrithe
scothaosta agus iad ag aistriú ón lucht saothair go scor.</p>
</div>
<div class="topic base_rates">
<h2 class="topic base_rates_title" id="l3d7b1">Socruithe eile do chuardaitheoirí poist
scothaosta</h2>

<p>Más rud é go bhfuil Sochar Cuardaitheora Poist nó Liúntas Cuardaitheora
Poist á éileamh agat agus go bhfuil tú 62 bliain d’aois nó níos sine,
beidh feidhm ag an méid seo a leanas ón 1 Eanáir 2014:</p>
<ul><li>Ní éileofar ort a thuilleadh páirt a ghlacadh sa phróiseas
    gníomhachtaithe (féach thíos) agus ní bheidh tú faoi réir rátaí
    pionóis de bharr neamh-rannpháirtíochta.</li>
  <li>Beidh tú in ann leas a bhaint go deonach as raon tacaí éagsúla (mar
    shampla, cláir thacaíocht oiliúna nó fostaíochta) ón Roinn Coimirce
    Sóisialaí.
    <p></p>
  </li>
  <li>Áfach, nuair sroichfidh tú 62 bliana d’aois, má ghlacann tú páirt
    i ngníomhachtú (roghnaithe agus tarchurtha i gcomhair rannpháirtíochta)
    nó má ghlacann tú páirt i gclár gníomhachtaithe (mar shampla,
    Fostaíocht Pobail, JobPath nó cúrsa oiliúna, bítear ag súil leis go
    gcríochnaíonn tú an clár. Má fhágann tú cláir gníomhachtaithe
    roimh chríochnú, d’fhéadfadh go laghdófar d’íocaíocht.</li>
</ul><table border="1" style="width: 100%"><caption></caption>
  <col><tbody><tr><td><p><strong>Cad is gníomhachtú ann? </strong></p>

        <p>Is é is aidhm do bheartais chun an lucht saothair a ghníomhachtú
        ná deis níos fearr do chuardaitheoirí poist fostaíocht a fháil.
        Cuireann an Roinn Coimirce Sóisialaí síos ar ghníomhachtú mar
        rannpháirtíocht le cuardaitheoirí poist atá dírithe ar thacaíocht
        a thabhairt dóibh filleadh ar ais ar an obair. Tá súil ann go
        nglacfaidh cuardaitheoirí poist páirt iomlán sa phróiseas agus go
        mbainfidh siad úsáid as na tacaí a chuirfear ar fáil dóibh le linn
        an phróisis ghníomhachtaithe, lena n-áireofaí scéimeanna
        oideachais agus oiliúna, scéimeanna tacaíocht fostaíochta chun
        cabhrú leo filleadh ar an ionad oibre, intéirneachtaí agus tacaí
        eile. </p>

        <p>Daoine faoi bhun 62 bliain d’aois nach nglacann páirt sa
        phróiseas gníomhachtaithe, is féidir go laghdófar an íocaíocht a
        fhaigheann siad agus go ndícháileofar iad ina ndiaidh sin ó
        íocaíocht a fháil ar feadh 9 seachtaine ar a mhéad. </p>

        <p><a href="conditions_for_getting_a_jobseekers_payment.html">Léigh
        tuilleadh faoi na coinníollacha a bhaineann leis an íocaíocht
        cuardaitheora poist. </a></p>
      </td>
    </tr></tbody></table><p>Ina theannta sin, déanfar formhór na gcuardaitheoirí poist atá 62 bliain
d’aois nó níos sine a chur ar shocrú sínithe bhliantúil le hionad Intreo
nó le hoifig áitiúil leasa shóisialaigh (a fhágfaidh nach mbeidh orthu
síniú ar an dól go rialta) agus aistreofar an chuid is mó díobh go
híocaíochtaí Ríomhaistriú Airgid (EFT) ionas go mbeifear in ann
íocaíochtaí a dhéanamh go díreach ina gcuntas bainc. Is féidir go
n-éileofar ar chatagóirí áirithe de chuardaitheoirí poist dul i
dteagmháil níos minice leis an ionad áitiúil leasa shóisialaigh. Mar
shampla, ní mór do chuardaitheoirí poist atá 62 bliain d’aois nó níos
sine agus a dhéanann obair ócáideach taifid sheachtainiúla a chur isteach
ar a n-uaireanta oibre.</p>

<p>Tabhair faoi deara: chun cáiliú do Shochar Cuardaitheora Poist nó do
Liúntas Cuardaitheora Poist, ní mór iarracht mhacánta a bheith á déanamh
agat obair a fháil agus ní mór duit bheith ar fáil d’fhostaíocht
lánaimseartha. Tá feidhm ag na coinníollacha sin go fóill maidir le gach
cuardaitheoir poist.</p>
</div>
</div>
</html>
