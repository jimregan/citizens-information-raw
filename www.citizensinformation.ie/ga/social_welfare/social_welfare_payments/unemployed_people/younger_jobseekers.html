<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Faisnéis do chuardaitheoirí poist óga
</title>
    
    <meta name="description" content="Caithfidh cuardaitheoirí poist óga comhlíonadh a dhéanamh ar na coinníollacha céanna nach mór do chuardaitheoirí eile poist iad a chomhlíonadh ach is ann do roinnt tacaí spriocdhírithe freisin chun cabhrú leo obair a fháil.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Faisnéis do chuardaitheoirí poist óga</h1>
	
<ul class="anchorlinks"><li><a href="#lcf8c5">Reamhra </a></li><li><a href="#l2db83">Liúntas Cuardaitheora Poist</a></li><li><a href="#l3a67c">Sochar Cuardaitheora Poist</a></li><li><a href="#l9447f">Mic Léinn</a></li><li><a href="#l1d35c">An Ráthaíocht don Aos Óg</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lcf8c5">Reamhra </h2>

<p>Caithfidh cuardaitheoir poist óga comhlíonadh a dhéanamh ar na
coinníollacha céanna nach mór do chuardaitheoirí eile poist iad a
chomhlíonadh chun íocaíocht cuardaitheora poist a fháil ach d’fhéadfadh
go mbeadh tacaí spriocdhírithe ag teastáil uathu chun cabhrú leo dul
isteach san fhórsa oibre. Tá Ráthaíocht don Aos Óg á tabhairt isteach
(féach thíos), rud a thacóidh le cuardaitheoirí poist óga agus a
thabharfaidh rochtain dóibh ar oiliúint, ar an oideachas, ar thaithí oibre
agus ar fhostaíocht lánaimseartha.</p>
</div>

<div class="topic base_rules">
<h2 class="topic base_rules_title" id="l2db83">Liúntas Cuardaitheora Poist</h2>

<p>Más rud é go bhfuil tú díreach tar éis an scoil a fhágáil, ní
fhéadfaidh tú <a href="jobseekers_allowance.html">Liúntas
Cua<strong></strong>rdaitheora Poist</a> a fháil. D'fhonn Liúntas
Cuardaitheora Poist a fháil, caithfidh go bhfuil tú as an scoil ar feadh 3
mhí ar a laghad agus go bhfuil tú 18 mbliana d'aois ar a laghad. Tosaíonn an
tréimhse 3 mhí ón lá ar a bhfágann tú an scoil nó ón lá tar éis do
scrúdaithe deiridh má tá scrúduithe á ndéanamh agat. </p>

<p>Faigheann daoine atá faoi bhun 26 bliain d'aois nach bhfuil leanaí acu
ráta laghdaithe Liúntas Cuardaitheora Poist. Má ghlacann siad le háit ar
chúrsa oideachais, ar chúrsa oiliúna nó ar scéim taithí oibre, gheobhaidh
siad ráta níos airde íocaíochta. Is féidir leat dul chuig ár gcáipéisí
ar roghanna oideachais agus oiliúna agus ar <a href="../../../employment/unemployment_and_redundancy/employment_support_schemes/schemes_to_support_employment.html">scéimeanna
tacaíocht fostaíochta</a> chun tuilleadh faisnéise ar na rátaí a íoctar a
fháil. </p>

<table cellpadding="1" cellspacing="1" border="1" width="600" summary="An t-uasráta Liúntas Cuardaitheora Poist do dhaoine faoi bhun  26 bliain d'aois nach bhfuil leanaí acu"><caption><strong>An t-uasráta Liúntas Cuardaitheora Poist do dhaoine faoi
  bhun 26 bliain d'aois nach bhfuil leanaí acu ó 8 Márta
  2017</strong></caption>
  <tbody><tr><td colspan="1" rowspan="1"><strong>Aois</strong></td>
      <td colspan="1" rowspan="1"><strong>Ráta pearsanta</strong></td>
      <td colspan="1" rowspan="1"><strong>Méadú d'aosach
      cáilitheach</strong></td>
    </tr><tr><td colspan="1" rowspan="1">18 - 24</td>
      <td colspan="1" rowspan="1">€102.70</td>
      <td colspan="1" rowspan="1">€102.70</td>
    </tr><tr><td colspan="1" rowspan="1">25</td>
      <td colspan="1" rowspan="1">€147.80</td>
      <td colspan="1" rowspan="1">€128.10</td>
    </tr></tbody></table><p></p>

<p>I gcás daoine faoi bhun 26 bliain d'aois, níl feidhm ag na rátaí
laghdaithe pearsanta Liúntas Cuardaitheora Poist ná ag na rátaí laghdaithe
Liúntas Cuardaitheora Poist d'aosaigh cháilithe maidir leis na daoine seo a
leanas:</p>
<ul><li>Daoine a bhfuil leanaí cleithiúnacha acu</li>
  <li>Daoine atá ag aistriú ó Liúntas Míchumais go Liúntas Cuardaitheora
    Poist</li>
  <li>Daoine atá 22-25 bliain d'aois agus a bhí ag fáil ráta níos airde
    roimh an 15 Eanáir 2014</li>
  <li>Daoine a bhfuil a n-éileamh nasctha le héileamh roimhe ar Liúntas
    Cuardaitheora Poist a rinneadh laistigh den 12 mhí ina raibh feidhm ag an
    ráta pearsanta uasta</li>
  <li>Leanaí áirithe a bhí faoi chúram FSS le linn an 12 mhí sular bhain
    siad 18 mbliana amach. Déantar na daoine sin a mheasúnú trí leas a
    bhaint as an ráta Liúntas Cuardaitheora Poist atá i bhfeidhm do dhaoine
    atá 26 bliain d'aois nó níos sine. Níl an eisceacht sin i bhfeidhm ach
    amháin i gcás daoine atá idir 18 mbliana d'aois agus 24 bliain d'aois.
    Tá feidhm ag an ráta aoischoibhneasa i gcás daoine atá 25 bliain d'aois
    nó níos sine.</li>
</ul><p>Más rud é go raibh tú ag fáil ráta aoischoibheasa laghdaithe Liúntas
Cuardaitheora Poist agus go nglacann tú páirt i gcúrsa oideachais, i gcúrsa
oiliúna nó i scéim tacaíocht fostaíochta, beidh feidhm ag an ráta
pearsanta laghdaithe íocaíochta maidir leis an gcúrsa nó leis an scéim sin
fad is atá tú faoi bhun 26 bliain d'aois. Nuair a bheidh an cúrsa
críochnaithe agat, fillfidh tú ar an ráta aoischoibhneasa Liúntas
Cuardaitheora Poist a fuair tú roimhe.</p>
</div>

<div class="topic base_rates">
<h2 class="topic base_rates_title" id="l3a67c">Sochar Cuardaitheora Poist</h2>

<p>Caithfidh go bhfuil 104 ranníocaíocht árachais shóisialaigh agat (2
bhliain) chun cáiliú le haghaidh <a href="jobseekers_benefit.html">Sochar
Cuardaitheora Poist</a>. Ciallaíonn sé sin nach gcáileoidh roinnt mhaith
daoine óga le haghaidh Sochar Cuardaitheora Poist más rud é go gcailleann
siad a bpost nó nach féidir leo fostaíocht a fháil. Má d'oibrigh tú go
páirtaimseartha le linn na scoile nó an choláiste, is féidir go mbeidh go
leor ranníocaíochtaí ÁSPC agat chun cáiliú le haghaidh Sochar
Cuardaitheora Poist. Mar sin féin, má bhí do mheántuilleamh seachtainiúil
níos lú ná ?300, is féidir nach gcáileoidh tú ach le haghaidh ráta níos
ísle Sochar Cuardaitheora Poist.</p>
</div>

<div class="topic base_rates">
<h2 class="topic base_rates_title" id="l9447f">Mic Léinn</h2>

<p>Ní féidir le mic léinn tríú leibhéil Liúntas Cuardaitheora Poist ná
Sochar Cuardaitheora Poist a éileamh agus iad ag staidéar go lánaimseartha.
Tá feidhm ag an dícháiliú sin maidir leis na tréimhsí saoire samhraidh
idir blianta acadúla (mura mac léinn lánfhásta thú). Féadfaidh tú
íocaíocht cuardaitheora poist a éileamh a luaithe is a chríochnaíonn tú
an coláiste go buan, áfach, mura féidir leat obair a fháil. Tá sé
amhlaidh freisin má fhágann tú an coláiste gan do chúrsa a chur i gcrích.
Is féidir go mbeidh tú ábalta íocaíocht cuardaitheora poist a éileamh
agus tú ag obair ar thionscadal nó ar thráchtas taighde má tá tú ar fáil
i gcomhair oibre le linn na tréimhse sin.</p>

<p>Is féidir go gcabhróidh <a href="http://www.welfare.ie/en/Pages/Can-I-qualify-for-student-credits.aspx">creidmheasanna
mac léinn</a> leat cáiliú le haghaidh Sochar Cuardaitheora Poist. Bronntar
iad sa chás go raibh tú i do mhac léinn lánaimseartha le linn na bliana
cánach ábhartha agus gur íoc tú ranníocaíochtaí sula ndeachaigh tú chun
an choláiste nó le linn na tréimhse a chaith tú ag an gcoláiste. Caithfidh
gur íoc tú ranníocaíochtaí ag Aicme A, gur thosaigh tú oideachas
lánaimseartha sula raibh tú 23 bliain d'aois agus go ndeachaigh tú isteach i
bhfostaíocht inárachaithe an athuair sula raibh an cúrsa críochnaithe. Ní
féidir creidmheasanna mac léinn a bhronnadh ach uair amháin.</p>

<h2>An Liúntas chun Filleadh ar an Oideachas</h2>

<p>Gach rannpháirtí nua sa <a href="http://www.citizensinformation.ie/ga/social_welfare/social_welfare_payments/back_to_education/back_to_education_allowance.html">Liúntas
chun Filleadh ar an Oideachas (BTEA)</a> atá faoi bhun 26 bliain d'aois agus a
bhí ag fáil íocaíocht aoischoibhneasa laghdaithe Liúntas Cuardaitheora
Poist, gheobhaidh siad ráta uasta BTEA de ?160 in aghaidh na seachtaine ón 1
Eanáir 2014 (bainfear aon acmhainn atá ag rannpháirtithe ón ráta sin).
Más rud é go raibh tú ag fáil an Liúntais chun Filleadh ar an Oideachas le
linn do staidéir dara leibhéal, féadfaidh tú Liúntas Cuardaitheora Poist a
éileamh lom láithreach.</p>
</div>

<div class="topic base_howtoapply">
<h2 class="topic base_howtoapply_title" id="l1d35c">An Ráthaíocht don Aos Óg</h2>

<p>Is é is aidhm don Ráthaíocht don Aos Óg tairiscint mhaith fostaíochta,
oideachais, oiliúna nó printíseachta a chur ar fáil do dhaoine óga faoi
bhun 25 bliain d'aois laistigh de thréimhse ghairid tar éis dóibh an
t-oideachas a fhágáil nó éirí dífhostaithe. Is tionscnamh AE é a
forbraíodh mar fhreagairt don ghéarchéim óg-dhífhostaíochta. Meastar go
bhfuil 7.5 milliún duine óg idir 15-24 bliain d'aois ar fud an AE nach bhfuil
fostaithe, i mbun oideachais ná i mbun oiliúna.</p>

<p>In Éirinn, <a href="http://www.welfare.ie/en/downloads/Youth-Guarantee-Implementation-Plan.pdf">tabharfar
an Ráthaíocht isteach ar bhonn céimnithe (pdf)</a>. Faoi dheireadh na bliana
2015:</p>
<ul><li>Tabharfar bealach oideachais 'athdheise' amhail Ógtheagmháil do dhaoine
    óga faoi bhun 18 mbliana d'aois a d'fhág an córas scoile gan
    meánoideachas a chríochnú agus atá dífhostaithe nó tabharfar
    tacaíocht dóibh dul isteach sa chóras scoile an athuair.</li>
  <li>Gheobhaidh daoine óga idir 18-24 bliain d'aois atá dífhostaithe ar
    feadh 4 mhí cabhair chun obair a fháil nó gheobhaidh siad tairiscint
    oiliúna, oideachais nó taithí oibre ardchaighdeáin.</li>
</ul><p>Tá tionscadal píolótach um an Ráthaíocht don Aos Óg ar bun i mBaile
Munna faoi láthair. Is féidir leat dul chuig <a href="http://www.youthguarantee.ie/">youthguarantee.ie</a> chun tuilleadh
faisnéise a fháil faoin scéim phíolótach sin.</p>
</div>

<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Déanann tú iarratas ar Shochar Cuardaitheora Poist nó ar Liúntas
Cuardaitheora in <a href="http://www.welfare.ie/en/Pages/List-of-Social-Welfare-Local-and-Branch-Offices-by-County.aspx">ionad
áitiúil Intreo nó i d'oifig áitiúil leasa shóisialaigh</a>. </p>
</div>
</div>
</html>
