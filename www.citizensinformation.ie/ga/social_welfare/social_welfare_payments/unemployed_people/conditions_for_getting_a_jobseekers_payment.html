<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Coinníollacha chun íocaíocht cuardaitheora poist a fháil
</title>
    
    <meta name="description" content="Na coinníollacha nach mór duit a chomhlíonadh chun íocaíocht cuardaitheora poist a fháil agus na pionóis a bheidh i bhfeidhm mura gcomhlíonann tú na coinníollacha sin.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Coinníollacha chun íocaíocht cuardaitheora poist a fháil</h1>
	
<ul class="anchorlinks"><li><a href="#l0b3fe">Eolas</a></li><li><a href="#l8b8bb">Coinníollacha le haghaidh íocaíochtaí
cuardaitheora poist</a></li><li><a href="#ld9cd1">Dífhostaithe</a></li><li><a href="#l2f66a">Ábalta i gcomhair oibre</a></li><li><a href="#l57a48">Ar fáil i gcomhair oibre</a></li><li><a href="#lc6fe4">Ar lorg oibre go dílis</a></li><li><a href="#l30ee5">Smachtbhannaí a d’fhéadfadh bheith i
bhfeidhm sa chás nach gcomhlíonann tú coinníollacha d’íocaíochta
cuardaitheora poist</a></li><li><a href="#l1e7b8">Rataí</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Íocaíochtaí do dhaoine atá dífhostaithe agus ag cuardach oibre iad
Liúntas Cuardaitheora Poist agus Sochar Cuardaitheora Poist. D’fhonn
ceachtar ceann de na híocaíochtaí cuardaitheora poist sin a fháil,
caithfidh tú coinníollacha nó ceanglais áirithe a chomhlíonadh. Mura
gcomhlíonann tú na coinníollacha sin, féadfar íocaíocht a dhiúltú duit,
thú a dhícháiliú ó íocaíocht a fháil ar feadh tréimhse nó ráta
laghdaithe de d’íocaíocht a íoc leat.</p>

<p>Ba cheart duit ár gcáipéisí ar na híocaíochtaí a léamh le haghaidh
faisnéis mhionsonraithe faoi gach íocaíocht. Mar shampla, i gcás <a href="jobseekers_allowance.html">Liúntas Cuardaitheora Poist</a>, caithfidh
tú na critéir thástála acmhainne agus an <a href="../../irish_social_welfare_system/social_assistance_payments/residency_requirements_for_social_assistance_in_ireland.html">coinníoll
gnáthchónaithe</a> a chomhlíonadh agus, chun cáiliú le haghaidh <a href="jobseekers_benefit.html">Sochar Cuardaitheora Poist</a>, is gá go
bhfuil go leor íocaíochtaí árachais shóisialaigh (ÁSPC) agat agus gur
fhulaing tú cailleadh suntasach fostaíochta.</p>
</div>

<div class="topic base_rules">
<h2 class="topic base_rules_title" id="l8b8bb">Coinníollacha le haghaidh íocaíochtaí
cuardaitheora poist</h2>

<p>Chun cáiliú le haghaidh íocaíocht cuardaitheora poist, ní mór duit
bheith faoi bhun 66 bliain d’aois. Ní mór duit bheith os cionn 18 mbliana
d’aois chun Liúntas Cuardaitheora Poist a éileamh agus ní cháilíonn
daoine faoi bhun 18 mbliana d’aois le haghaidh Sochar Cuardaitheora Poist.</p>

<p>Chomh maith leis sin, ní mór duit bheith:</p>
<ul><li>Dífhostaithe (ní mór duit bheith dífhostaithe go hiomlán nó
    dífhostaithe 4 lá ar a laghad as 7 lá)</li>
  <li>Ábalta i gcomhair oibre</li>
  <li>Ar fáil i gcomhair oibre</li>
  <li>Ar lorg oibre go dílis</li>
</ul><p>Le linn duit íocaíocht cuardaitheora poist a fháil, caithfidh tú
freastal ar chruinnithe agus páirt a ghlacadh i scéimeanna fostaíochta, in
oiliúint nó i dtaithí oibre atá cuí má iarrann an Roinn Coimirce
Sóisialaí ort déanamh amhlaidh. Féach ‘smachtbhannaí a d’fhéadfadh
bheith i bhfeidhm sa chás nach gcomhlíonann tú coinníollacha
d’íocaíochta cuardaitheora poist’ thíos.</p>
</div>

<div class="topic base_rules">
<h2 class="topic base_rules_title" id="ld9cd1">Dífhostaithe</h2>

<p>Chun íocaíocht cuardaitheora poist a fháil, ní mór duit bheith
dífhostaithe 4 lá ar a laghad as 7 lá. Ciallaíonn sé sin gur féidir leat
oibriú 3 lá ar a mhéad i dtréimhse 7 lá agus cáiliú go fóill le
haghaidh íocaíocht cuardaitheora poist do na laethanta nach bhfuil tú ag
oibriú. Is féidir leat suas le <a href="../../irish_social_welfare_system/claiming_a_social_welfare_payment/going_abroad_and_social_welfare_payments.html">saoire
dhá sheachtain a ghlacadh sa bhliain</a> agus leanúint le d’íocaíocht a
fháil freisin.</p>

<p>Oibríonn roinnt daoine a chomhionann d’uaireanta lánaimseartha trí
shealanna diana a oibriú, áfach. Is gnách don Roinn Coimirce Sóisialaí
caitheamh le daoine a oibríonn 36 uair an chloig nó os a chionn in aon
seachtain amháin amhail bheith i bhfostaíocht lánaimseartha. Féadtar
caitheamh le daoine a oibríonn líon níos lú uaireanta (a ísle le 30 uair
an chloig, ag brath ar an bpost) in aon seachtain amháin, áfach, amhail
bheith i bhfostaíocht lánaimseartha chomh maith. Ní cháilítear daoine atá
i bhfostaíocht lánaimseartha d’íocaíocht chuardaitheora poist.</p>

<h3>Obair pháirtaimseartha</h3>

<p>Más rud é nach féidir leat ach obair pháirtaimseartha a fháil nó go
laghdaíonn d’fhostóir líon na laethanta a oibríonn tú go 3 lá nó níos
lú in aghaidh na seachtaine, is féidir go bhfaighidh tú íocaíocht
cuardaitheora poist le haghaidh na laethanta eile. Ní mór duit na
coinníollacha eile a bhaineann leis an íocaíocht a chomhlíonadh. Mar
shampla, ní mór duit leanúint ar aghaidh ag lorg obair lánaimseartha. I
gcás Liúntas Cuardaitheora Poist, déantar aon ioncam ón obair a mheasúnú
sa tástáil acmhainne. Léigh faoi:</p>
<ul><li><a href="../../irish_social_welfare_system/means_test_for_social_welfare_payments/work_and_jobseekers_allowance.html">Liúntas
    Cuardaitheora Poist agus obair</a></li>
  <li><a href="../social_welfare_payments_and_work/jobseekers_benefit_and_work.html">Sochar
    Cuardaitheora Poist agus obair</a></li>
</ul><h3>Íocaíochtaí comhraiceoirí dóiteáin coinnithe agus cuardaitheora
poist</h3>

<p>Má tá tú fostaithe go páirtaimseartha mar chomhraiceoir dóiteáin,
b’fhéidir go gcáileoidh tú d’íocaíocht chuardaitheora poist. Ní gá
do dhaoine atá ag oibriú mar chomhraiceoirí páirtaimseartha dóiteáin
díshiniú do na laethanta a bhíonn siad ar dualgas, i mbun comhrac dóiteáin
nó i mbun oiliúna. Ciallaíonn seo gur féidir íocaíocht chuardaitheora
poist a íoc leat do na laethanta a bhíonn tú ar dualgas, i mbun comhrac
dóiteáin nó i mbun oiliúna. Ní mór go gcónaíonn comhraiceoirí
dóiteáin coinnithe laistigh de 1.5 míle ón stáisiún dóiteáin agus
caithfidh siad iad féin a thiomnú de bheith réidh chun tabhairt faoi
dhualgais chomhraic dóiteáin laistigh de 5 nóiméad. Ní mheastar gurb
ionann an riachtanas seo, ann féin, agus cosc ar an bhfáil a bhíonn ort chun
oibriú, a fhad agus atá coinníollacha na scéime á sásamh agat. Iarrann an
Roinn Coimirce Sóisialaí ort a bheith ar fáil chun obair lánaimseartha a
dhéanamh agus ní mór nach gcuireann tú teorainn ar an gcuardach a dhéanamh
tú d’fhostaíocht ar obair atá suite laistigh den teorainn 1.5 míle
sin.</p>

<p>Má tá Liúntas Cuardaitheora Poist á éileamh agat, déanfar measúnú ar
an ioncam a fhaigheann tú ar an ngnáthbhealach agus cuirfear aon mhaoin atá
agat i gcoinne d’íocaíochta.</p>

<p>Má rinne tú éileamh ar Shochar Cuardaitheora Poist roimhe seo, féadfaidh
tú athcháiliú do SCP a luaithe a íocann tú 13 ranníocaíocht ÁSPC a fhad
agus a shásaíonn tú na coinníollacha uile eile. Ní bhaineann coinníoll an
chaillteanais shubstaintigh le fostaíocht mar chomhraiceoir dóiteáin. Má
tá fostaíocht eile agat, áfach, baineann coinníoll an chaillteanais
shubstaintigh leis an bhfostaíocht eile sin.</p>

<h3>Obair dheonach</h3>

<p>Is féidir go mbeidh tú in ann obair dheonach a dhéanamh agus leanúint ar
aghaidh ag fáil íocaíocht cuardaitheora poist. Caithfidh tú coinníollacha
na híocaíochta a chomhlíonadh, rud a chiallaíonn nach mór duit bheith ar
fáil agus ag lorg obair lánaimseartha. Ní mór duit freisin cead a fháil ó
Oifigeach Breithiúnacha ag d’oifig áitiúil leasa shóisialaigh nó ag
ionad áitiúil Intreo. Faigh tuilleadh faisnéise faoi <a href="../voluntary_work_and_social_welfare_payments.html">obair dheonach
agus íocaíochtaí leasa shóisialaigh</a>.</p>

<h3>Ar stailc</h3>

<p>Más ar stailc atá tú, ní mheasfar thú a bheith dífhostaithe agus ní
bhfaighidh tú íocaíocht cuardaitheora poist. Mar sin féin, má tá tú as
obair de bharr stailce, mar shampla, má leagadh amach thú de bharr na
stailce, is féidir go bhfaighidh tú íocaíocht cuardaitheora poist.
Féadfaidh tú íocaíocht cuardaitheora poist a fháil mura “bhfuil tú ag
glacadh páirt sa díospóid trádála is cúis leis an stopadh oibre ná nach
bhfuil leas díreach agat inti”. Má tá tú ar stailc, féadfaidh do
theaghlach <a href="../supplementary_welfare_schemes/supplementary_welfare_allow.html">Liúntas
Leasa Forlíontach bunúsach</a> a fháil.</p>
</div>

<div class="topic base_rules">
<h2 class="topic base_rules_title" id="l2f66a">Ábalta i gcomhair oibre</h2>

<p>Ní mór duit bheith ábalta i gcomhair oibre chun cáiliú le haghaidh
íocaíocht cuardaitheora poist. Measfar thú a bheith ábalta i gcomhair oibre
mura féidir leat fianaise mhíochaine a thaispeáint chun a léiriú nach
bhfuil tú ábalta i gcomhair oibre. Má chaith tú roinnt ama nach raibh tú
ábalta i gcomhair oibre lena linn, caithfidh tú teastas dochtúra deiridh a
thaispeáint chun a léiriú go bhfuil tú ábalta i gcomhair oibre anois.</p>

<p>Más rud é go bhfuil tú tinn agus neamhábalta i gcomhair oibre, is
féidir go mbeidh tú i dteideal <a href="../disability_and_illness/disability_allowance.html">Liúntas
Míchumais</a> nó <a href="../disability_and_illness/disability_benefit.html">Sochar
Breoiteachta</a>. Má tá tú torrach, meastar go bhfuil tú in ann oibriú
murach go raibh deacrachtaí ann i rith do thoirchis nó go bhfuil tú breoite.
Is féidir leat níos mó a léamh inár gcáipéis a bhaineann le <a href="../social_welfare_payments_to_families_and_children/pregnancy_and_social_welfare_payments.html">toircheas
agus íocaíochtaí leasa shóisialaigh</a>.</p>
</div>

<div class="topic base_rules">
<h2 class="topic base_rules_title" id="l57a48">Ar fáil i gcomhair oibre</h2>

<p>Measfar thú a bheith ar fáil i gcomhair oibre más rud é:</p>
<ul><li>Go sonraíonn tú go bhfuil tú ar fáil i gcomhair oibre</li>
  <li>Go ndéanann tú gach rud a iarrtar ort chun comhlíonadh an choinníll
    infhaighteachta seo a thaispeáint</li>
  <li>Nach bhfuil aon fhianaise ann a léiríonn a mhalairt</li>
</ul><p>Go bunúsach, measfaidh an Roinn Coimirce Sóisialaí (RCS) go bhfuil tú ar
fáil i gcomhair oibre má tá tú sásta glacadh le haon tairiscintí
fostaíochta oiriúnaí lom láithreach. Anuas air sin, caithfidh an
fhostaíocht bheith oiriúnach, agus aird á tabhairt ar na nithe seo:
d’aois, do ghnéas, do chruthaíocht, d’oideachas, do ghnáthghairm, an
áit a bhfuil tú i do chónaí, an ráta pá a thairgtear agus do chúinsí
teaghlaigh.</p>

<p>Is féidir thú a mheas, áfach, gan a bheith ar fáil i gcomhair oibre
agus, dá bhrí sin, gan a bheith i dteideal íocaíocht cuardaitheora poist sa
chás go gcuireann tú srianta neamhréasúnacha ar na nithe seo a leanas:</p>
<ul><li>Cineál na fostaíochta</li>
  <li>Na huaireanta oibre</li>
  <li>An ráta pá</li>
  <li>Fad na fostaíochta</li>
  <li>Láthair na fostaíochta</li>
</ul><p>Má tá an tOifigeach Breithiúnachta den tuairim gur chuir tú srianta
neamhréasúnacha air, cuirfear agallamh ort agus tabharfar an deis duit
freagra a thabhairt. Tabhair faoi deara go bhféadfar thú a dhícháiliú ó
íocaíocht cuardaitheora poist má dhiúltaíonn tú do thairiscint oiriúnach
oibre.</p>

<p>Mar shampla, meastar thú gan a bheith ar fáil i gcomhair oibre sna
cásanna seo a leanas:</p>
<ul><li>Tá tú ar lorg cineál áirithe oibre amháin.</li>
  <li>Sonraíonn tú go bhfuil tú ar lorg obair pháirtaimseartha amháin.
    Mura féidir leat fostaíocht lánaimseartha oiriúnach a fháil, áfach,
    féadfaidh tú glacadh le hobair pháirtaimseartha go fóill.</li>
  <li>Níl tú ar fáil ach le linn uaireanta nach bhfuil tipiciúil den
    fhostaíocht a bhfuil tú ar a lorg, mar shampla, ag lorg obair oifig
    chléireachais san oíche amháin.</li>
  <li>Níl tú toilteanach glacadh le tairiscint fostaíochta gearrthéarmaí
    réasúnaí, mar shampla, obair faoisimh nó fostaíocht ar chonradh
    gearrthéarmach.</li>
  <li>Bogann tú láthair mar ar laghdaithe go mór atá na hionchais atá agat
    chun fostaíocht oiriúnach a fháil. Mar sin féin , cuirfear na
    cúiseanna leis an mbogadh san áireamh.</li>
  <li>Tá srianta neamhréasúnacha á gcur agat ar an achar atá tú
    toilteanach taisteal chun obair a fháil. Mar sin féin, cuirtear rochtain
    ar iompar poiblí agus ar iompar príobháideach san áireamh.</li>
  <li>Is féidir go bhfiafrófar díot faoi na freagrachtaí atá ort sa
    bhaile, mar shampla, cé atá ag tabhairt aire do do chleithiúnaithe is
    leanaí. Ní mór an cheist sin a chur ar iarratasóirí is fir agus ar
    iarratasóirí is mná araon.</li>
</ul><p>Más rud é go bhfuil tú ag tabhairt aire do dhuine tinn nó do dhuine
scothaosta agus nach bhfuil tú ar fáil i gcomhair oibre, féadfaidh tú
bheith i dteideal <a href="../carers/payments_to_carers.html">íocaíocht
cúramóra</a>.</p>

<p>Is féidir leat tuilleadh a léamh faoin gcoinníoll infhaighteachta i
gcomhair oibre i dTreoirlínte Oibriúcháin na Roinne Coimirce Sóisialaí le
haghaidh <a href="http://www.welfare.ie/en/Pages/Jobseekers-Allowance.aspx#condavailwork">Liúntas
Cuardaitheora Poist</a> agus <a href="http://www.welfare.ie/en/Pages/Jobseekers-Benefit.aspx#availfulltime">Sochar
Cuardaitheora Poist</a>.</p>
</div>

<div class="topic base_rules">
<h2 class="topic base_rules_title" id="lc6fe4">Ar lorg oibre go dílis</h2>

<p>Ní mór duit a thaispeáint go bhfuil tú ar lorg oibre go dílis. Ní
chaithfear le lá mar lá dífhostaíochta má tá tú ar lorg obair
lánaimseartha oiriúnach go dílis ar an lá sin. Má tá tú i bhfostaíocht
pháirtaimseartha agus ag fáil íocaíocht cuardaitheora poist, caithfidh tú
a thaispeáint go bhfuil iarracht á déanamh agat obair lánaimseartha a
fháil ar na laethanta nach bhfuil tú ag oibriú.</p>

<p>Caithfidh tú bheith ábalta a thaispeáint go bhfuil iarrachtaí dílse á
ndéanamh agat fostaíocht a aimsiú. Caithfidh tú samplaí de na bearta sin a
chur ar fáil. D’fhéadfadh go n-áireofaí na nithe seo le bearta a
chuirfeadh in iúl go meastar thú a bheith ar lorg oibre go dílis:</p>
<ul><li>Iarratais ó bhéal nó iarratas scríofa a dhéanamh ar obair</li>
  <li>Cuardach le haghaidh faisnéise faoin bhfáil ar fhostaíocht ó
    fhostóirí, ó fhógraí agus ó ghníomhaireachtaí fostaíochta</li>
  <li>Glacadh le deiseanna réasúnacha oiliúna</li>
  <li>Gníomhú ar an gcomhairle a thugann oifigeach cás na Roinne Coimirce
    Sóisialaí nó gníomhaireacht socrúchán eile amhail an tSeirbhís
    Fostaíochta Áitiúil (LES)</li>
  <li>Bearta dearfacha dea-mholta a ghlacadh le haghaidh thú a bhunú i
    bhféinfhostaíocht, ar nós taighde a dhéanamh ar réimsí féideartha
    féinfhostaíochta</li>
  <li>Pleananna gnó a ullmhú le haghaidh tionscadal féinfhostaíochta</li>
  <li>Freastal ar chúrsa ábhartha “do ghnó féin a thosú” nó
    faisnéis, comhairle nó treoir maidir le ceann ar bith de na bearta sin a
    iarraidh</li>
</ul><p>Is féidir leat tuilleadh a léamh faoin gcoinníoll le bheith ar lorg oibre
go dílis i dTreoirlínte Oibriúcháin na Roinne Coimirce Sóisialaí le
haghaidh <a href="http://www.welfare.ie/en/Pages/Jobseekers-Allowance.aspx#condseekwork">Liúntas
Cuardaitheora Poist</a> agus <a href="http://www.welfare.ie/en/Pages/Jobseekers-Benefit.aspx#gsw">Sochar
Cuardaitheora Poist</a>.</p>
</div>

<div class="topic base_rules">
<h2 class="topic base_rules_title" id="l30ee5">Smachtbhannaí a d’fhéadfadh bheith i
bhfeidhm sa chás nach gcomhlíonann tú coinníollacha d’íocaíochta
cuardaitheora poist</h2>

<p>Féadfar íocaíocht cuardaitheora poist a <em>dhiúltú</em> duit mura
gcomhlíonann tú na coinníollacha go léir atá i bhfeidhm maidir leis an
íocaíocht. Féadfar thú a <em>dhícháiliú</em> ó íocaíocht ar feadh
tréimhse ama i gcásanna áirithe. Féadfar d’<em>íocaíocht a laghdú</em>
(agus a stopadh ar fad ina dhiaidh sin ar feadh tréimhse ama) mura
bhfreastalaíonn tú ar chruinnithe nó mura nglacann tú páirt i scéimeanna
fostaíochta, in oiliúint ná i dtaithí oibre atá cuí.</p>

<h3>Dícháiliú ó íocaíocht cuardaitheora poist</h3>

<p>Is féidir go ndícháileofar thú ó íocaíocht cuardaitheora poist a
fháil ar feadh suas go dtí 9 seachtaine sna cásanna seo a leanas:</p>
<ul><li>D’fhág tú obair go deonach agus gan cúis chóir</li>
  <li>Chaill tú do phost de bharr mí-iompair</li>
  <li>Dhiúltaigh tú do pháirt a ghlacadh i mbearta gníomhachtúcháin nuair
    a bhí ráta pionóis i bhfeidhm (féach thíos) nó theip ort déanamh
    amhlaidh</li>
</ul><p>Is féidir go ndícháileofar thú ó Shochar Cuardaitheora Poist más rud
é go bhfuil tú faoi bhun 55 bliain d’aois agus go bhfaigheann tú
íocaíocht iomarcaíochta os cionn €50,000. Beidh fad beacht do
dhícháilithe (suas go dtí 9 seachtaine) ag brath ar mhéid na híocaíochta
iomarcaíochta a fhaigheann tú.</p>

<p>Is féidir go ndícháileofar thú ó íocaíocht cuardaitheora poist
freisin mura gcomhoibríonn tú le <a href="../../irish_social_welfare_system/public_services_card.html">gnáthaimh
sheiceála aitheantais na Roinne Coimirce Sóisialaí le haghaidh Cárta
Seirbhísí Poiblí a eisiúint duit</a>.</p>

<p>Is féidir leat achomharc a dhéanamh in aghaidh <a href="../../irish_social_welfare_system/social_welfare_appeals.html">cinnidh
chun tú a dhícháiliú ó íocaíocht chuig an Oifig Achomharc Leasa
Shóisialaigh</a>.</p>

<h3>Laghdú in íocaíocht</h3>

<p>Nuair a dhéanfaidh tú iarratas ar íocaíocht cuardaitheora poist, iarrfar
ort <a href="http://www.welfare.ie/en/downloads/record%20of%20mutual%20commitments.pdf">Taifead
Gealltanas Frithpháirteach (pdf)</a> a shíniú, rud ina mínítear na cearta
atá agat agus na dualgais atá ort le linn duit d’íocaíocht cuardaitheora
poist a fháil ón Roinn Coimirce Sóisialaí (RCS).</p>

<p>Ag brath ar do phróifíl phearsanta, is féidir go dtabharfar coinne duit
le haghaidh cruinniú eile le cásoifigeach RCS. Ag an gcruinniú sin,
pléifidh an cásoifigeach na roghanna atá agat agus aontóidh sé do Phlean
Dul Chun Cinn Pearsanta leat chun tú a ullmhú do phost a fháil. Gheobhaidh
tú comhairle agus tacaíocht leanúnach chun cabhrú leat na spriocanna atá i
do Phlean Dul Chun Cinn Pearsanta a chomhlíonadh. Is féidir leat tuilleadh a
léamh faoi na <a href="employment_supports.html">seirbhísí fostaíochta a
chuireann an Roinn Coimirce Sóisialaí ar fáil do chuardaitheoirí
poist</a>.</p>

<p>Mura leanann tú na bearta atá aontaithe i dTaifead na nGealltanas
Frithpháirteach ná coinníollacha eile d’íocaíochta cuardaitheora poist,
is féidir d’íocaíocht a laghdú agus deireadh a chur léi ina hiomláine.
Go sonrach, is féidir go n-íocfar <em>ráta pionóis</em> de Liúntas
Cuardaitheora Poist nó de Shochar Cuardaitheora Poist leat más rud é go
dteipeann ort:</p>
<ul><li>Freastal ar chruinnithe a iarrann an RCS nó</li>
  <li>Páirt a ghlacadh i scéim tacaíocht fostaíochta, i dtaithí oibre nó
    in oiliúint atá cuí</li>
</ul><p>Más rud é gur cuireadh ar ráta pionóis thú agus leanann tú ort gan na
coinníollacha a chomhlíonadh, féadfar tú a dhícháiliú ó d’íocaíocht
cuardaitheora poist ar feadh 9 seachtaine ar a mhéad. Ní féidir tú a
dhícháiliú lom láithreach - caithfidh ráta pionóis bheith i bhfeidhm ar
feadh 21 lá ar a laghad.</p>
</div>

<div class="topic base_rates">
<h2 class="topic base_rates_title" id="l1e7b8">Rataí</h2>

<table border="1"><caption><strong>Rátaí pionóis íocaíochta le haghaidh Sochar
  Cuardaitheora Poist</strong></caption>
  <col><col><tbody><tr><td><strong>Ráta pearsanta</strong></td>
      <td><strong>Laghdú go</strong></td>
    </tr><tr><td>€193.00</td>
      <td>€149.00</td>
    </tr><tr><td>€151.20</td>
      <td>€116.90</td>
    </tr><tr><td>€124.60</td>
      <td>€96.20</td>
    </tr><tr><td>€86.70</td>
      <td>€67.20</td>
    </tr></tbody></table><p></p>

<table border="1"><caption><strong>Rátaí pionóis íocaíochta le haghaidh Liúntas
  Cuardaitheora Poist</strong></caption>
  <col><col><tbody><tr><td><strong>Ráta pearsanta</strong></td>
      <td><strong>Laghdú go</strong></td>
    </tr><tr><td>€193.00</td>
      <td>€149.00</td>
    </tr><tr><td>€147.80</td>
      <td>€114.80</td>
    </tr><tr><td>€102.70</td>
      <td>€77.70</td>
    </tr></tbody></table><p>Níl feidhm ag rátaí pionóis maidir le <a href="older_jobseekers.html">daoine atá os cionn 62 bliain d’aois</a>.</p>

<h3>Achomhairc</h3>

<p>Más mian leat cinneadh a achomharc (lena n-áirítear cinneadh ar ráta
pionóis),</p>

<p>ba cheart duit an t-achomharc sin a dhéanamh chuig an <a href="../../irish_social_welfare_system/social_welfare_appeals.html">Oifig
Achomhairc Leasa Shóisialaigh</a> ach úsáid a bhaint as an bhfaisnéis
teagmhála thíos.</p>
</div>

<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Déanann tú iarratas ar Shochar Cuardaitheora Poist nó ar Liúntas
Cuardaitheora i <a href="http://www.welfare.ie/en/Pages/List-of-Social-Welfare-Local-and-Branch-Offices-by-County.aspx">d’ionad
áitiúil Intreo nó i d’oifig áitiúil leasa shóisialaigh</a>. </p>

<p></p>

<div class="inlinesio">

<div>
<h3>Oifig Achomhairc an Leasa Shóisialaigh</h3>
<p>
  

  
  Teach D'Olier<br>Sráid D'Olier<br>Baile Átha Cliath 2<br>Éire
  <br>
  
</p>
<p>
  

  
  <strong>Teil:</strong>(01) 673 2800
  <br>
  

  
  <strong>Lóghlao:</strong>1890 747 434
  <br>
  

  
  <strong>Facs:</strong>(01) 671 8391
  <br> 
  

  
  <strong>Láithreán Gréasáin:</strong> <a href="http://www.socialwelfareappeals.ie/">http://www.socialwelfareappeals.ie/</a>
  <br>
  

  

  

  
  <strong>R-phost:</strong> <a href="mailto:swappeals@welfare.ie">swappeals@welfare.ie</a>
  <br>
  
</p>
</div></div>
</div>
</div>
</html>
