<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Conas síniú a dhéanamh
</title>
    
    <meta name="description" content="Má chailleann tú do phost, d’fhéadfá a bheith incháilithe d’íocaíocht leasa shóisialaigh a fháil. Faigh amach conas íocaíocht leasa shóisialaigh a fháil nuair atá tú dífhostaithe.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Conas síniú a dhéanamh</h1>
	
<ul class="anchorlinks"><li><a href="#lbdbff">Réamhrá </a></li><li><a href="#l53c74">Clárú ar an dól den chéad uair</a></li><li><a href="#lb5039">Íocaíocht a fháil</a></li><li><a href="#l51f25">Síniú gach mí</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lbdbff">Réamhrá </h2>

<p>Má chailleann tú post post, má dhéantar iomarcach tú, má dhéantar tú
a leagan as nó má laghdaítear do chuid uaireanta oibre - d’fhéadfá a
bheith incháilithe do Liúntas Cuardaitheora Poist nó Sochar Cuardaitheora
Poist. </p>

<p>Nuair a dhéanann tú iarratas ar íocaíocht cuardaitheora poist, tá tú
ag dearbhú go bhfuil tú ar fáil don obair, oiriúnach don obair, ag lorg
oibre i ndáiríre agus nach raibh tú in ann an obair a fháil go dtí seo.
Tugtar <em>clárú ar an dól</em> air sin freisin.</p>

<p><strong>Má oibríonn tú ar feadh cuid den tseachtain</strong>, is féidir
go gcáileoidh tú le haghaidh íocaíocht cuardaitheora poist do na laethanta
nach mbíonn tú ag obair.</p>

<p><strong>Má fhágann tú obair go deonach</strong> nó mar thoradh ar
mhí-iompar, ní féidir leat íocaíocht cuardaitheora poist a fháil ar feadh
9 seachtaine. Mar sin féin, má tá ‘cúis mhaith’ agat fágáil go
deonach, mar shampla athruithe sna coinníollacha oibre cosúil le laghdú pá,
ciapadh nó mí-úsáid ón bhfostóir, d’fhéadfá d’íocaíocht a fháil.
Déanfaidh Oifigeach Cinnidh i d’Oifig Leasa Shóisialaigh Áitiúil cinneadh
an bhfuil cúis mhaith agat fágáil go deonach. </p>

<p><strong>Má tá tú féinfhostaithe</strong>, d’fhéadfá íocaíocht
cuardaitheora poist a fháil má dhúnann do ghnó nó má thagann laghdú
suntasach ar an méid oibre atá ar fáil. Faigh tuilleadh eolais faoi <a shape="rect" href="self_employed_and_unemployment.html">féinfhostaíocht agus
dífhostaíocht</a>.</p>

<h3>An difríocht idir Sochar Cuardaitheora Poist agus Liúntas Cuardaitheora
Poist</h3>

<p>Chun gur féidir leat <a href="jobseekers_benefit.html">Sochar
Cuardaitheora Poist</a> a fháil, ní mór go leor ranníocaíochtaí árachais
shóisialaigh (ÁSPC) a bheith déanta agat. Tá rátaí Sochair Cuardaitheora
Poist bunaithe ar thuilleamh. Má théann sé sin i bhfeidhm ort, b’fhéidir
gur cheart duit Liúntas Cuardaitheora Poist a éileamh.</p>

<p>Chun gur féidir leat <a href="jobseekers_allowance.html">Liúntas
Cuardaitheora Poist</a> a fháil, ní mór duit pas a fháil i dtástáil
acmhainne. Is é is tástáil acmhainne ann ná tástáil ina ndéantar
d’ioncam a ríomh chun a fháil amach cé acu a thagann nó nach dtagann sé
faoi bhun leibhéal áirithe. Má thiteann sé faoi bhun leibhéal áirithe,
beidh tú i dteideal Liúntas Cuardaitheora Poist.</p>

<p>Is do Shochar Cuardaitheora Poist a dhéanfar measúnú ort ar dtús i
gcónaí, ach amháin sa chás nach raibh tú fostaithe riamh. Nuair a
dhéanann tú iarratas ar Shochar Cuardaitheora Poist, cuirtear ceist ort ar
mhaith leat dul faoi mheasúnú do Liúntas Cuardaitheora Poist. Fágann sé
sin nach mbeidh ort dara hiarratas a dhéanamh ar mheasúnú do Liúntas
Cuardaitheora Poist mura gcáilíonn tú do Shochar Cuardaitheora Poist.</p>

<h3>Intreo - an tseirbhís chomhtháite fostaíochta agus tacaíochta</h3>

<p>Rinneadh a lán oifigí áitiúla leasa shóisialaigh agus oifigí
seirbhísí fostaíochta de chuid na Roinne Coimirce Sóisialaí (RCS) a
athbhrandáil ina n-ionaid Intreo. Is é is <a href="http://www.welfare.ie/EN/Intreo/Pages/Index.aspx">Intreo</a> ann ná
ionad uileghnó do sheirbhísí fostaíochta agus do thacaíochtaí ioncaim.
Cuireann sé raon tacaíochtaí pearsantaithe ar fáil do chuardaitheoirí
poist, lena n-áirítear:</p>
<ul><li>Faisnéis ar gach ceann de na tacaíochtaí ioncaim a thugann an Roinn
    Coimirce Sóisialaí, mar shampla, íocaíochtaí cuardaitheora poist,
    íocaíochtaí filleadh ar an obair agus filleadh ar an oideachas,
    íocaíochtaí teaghlaigh aon tuismitheora agus pinsin</li>
  <li>Cúnamh agus comhairle maidir le deiseanna fostaíochta, oiliúna agus
    forbartha pearsanta</li>
  <li>Tacaíocht phearsantaithe chun cabhrú leat dul isteach sa lucht
  saothair</li>
  <li>Áiseanna féinseirbhíse, mar aon le faisnéis agus treoir maidir le
    deiseanna fostaíochta agus oiliúna</li>
  <li>Faisnéis ar fholúntais phoist trí <a href="http://www.jobsireland.ie/">jobsireland.ie</a></li>
</ul><p>Beidh Intreo ar fáil i ngach oifig faoi dheireadh na bliana 2014. Tá
sonraí ar na láithreacha nua foilsithe ar <a href="http://www.welfare.ie/EN/ContactUs/Pages/Intreo_Contact.aspx">welfare.ie</a>.</p>

<p><br></p>
</div>

<div class="topic base_rules">
<h2 class="topic base_rules_title" id="l53c74">Clárú ar an dól den chéad uair</h2>

<p>Chun clárú ar an dól, ní mór duit dul chuig d’oifig áitiúil leasa
shóisialaigh nó chuig ionad áitiúil Intreo.</p>
<ol><li>Má tá tú ag tabhairt cuairt ar ionad Intreo, ba cheart duit dul chuig
    an limistéar fáiltithe. Buailfidh tú le ball foirne RCS, duine a
    sheiceálfaidh do cháilitheacht le haghaidh íocaíocht cuardaitheora
    poist. Eagrófar coinne duit chun gur féidir d’éileamh a phróiseáil
    (laistigh de chúpla lá), tabharfar an fhoirm iarratais duit agus inseofar
    duit cad iad na doiciméid nach mór duit a thabhairt leat chuig an gcoinne.
    <p><a href="https://www.welfare.ie/en/Pages/secure/eforms.aspx">Is féidir
    leat d’iarratas ar íocaíocht cuardaitheora poist a chur isteach ar
    líne i láithreacha áirithe</a>.</p>
  </li>
  <li>Ba cheart duit d’fhoirm iarratais chomhlánaithe agus gach doiciméad
    eile atá riachtanach a thabhairt leat chuig do choinne. Ag do choinne,
    déanfaidh Oifigeach Breithiúnachta RCS d’iarratas a athbhreithniú agus
    a phróiseáil. I mórán cásanna, is féidir cinneadh láithreach a
    dhéanamh ar d’íocaíocht cuardaitheora poist. Iarrfar ort <a href="http://www.welfare.ie/en/downloads/record%20of%20mutual%20commitments.pdf">Taifead
    Gealltanas Frithpháirteach (pdf)</a> a shíniú, rud ina mínítear na
    cearta atá agat agus na dualgais atá ort le linn duit íocaíocht
    cuardaitheora poist a fháil.
    <p>Faoi Thaifead na nGealltanas Frithpháirteach, táthar ag súil go
    ndéanfaidh tú na nithe seo a leanas:</p>
    <ul><li>Comhoibriú le seirbhís Intreo maidir le Plean Dul Chun Cinn
        Pearsanta a chur le chéile</li>
      <li>An plean sin a úsáid chun do dhícheall a dhéanamh fostaíocht a
        fháil</li>
      <li>Freastal ar gach cruinniú a iarrann an Roinn</li>
      <li>An fhaisnéis ar fad a iarrann an Roinn a sholáthar</li>
    </ul><p>Eiseofar cárta Seirbhísí Poiblí duit (is é atá i gceist leis sin
    go nglacfar grianghraf díot agus go ngabhfar leagan digiteach de do
    shíniú). Ní mór do gach cuardaitheoir poist clárú do chárta
    Seirbhísí Poiblí mura bhfuil ceann faighte acu cheana féin.</p>
  </li>
  <li>Tabharfar sonraí duit freisin faoi sheisiún faisnéise grúpa nach mór
    duit freastal air. Ag an seisiún faisnéise sin, tabharfar fógra duit
    faoi raon iomlán na seirbhísí tacaíochta atá ar fáil ó Intreo, lena
    n-áirítear tacaíochtaí ioncaim, tacaíochtaí oiliúna/oideachais agus
    tacaíochtaí fostaíochta.</li>
  <li>Ag brath ar do phróifíl phearsanta, is féidir go dtabharfar coinne
    duit le haghaidh cruinniú eile le cásoifigeach RCS. Ag an gcruinniú sin,
    pléifidh an cásoifigeach na roghanna atá agat agus aontóidh sé do
    Phlean Dul Chun Cinn Pearsanta leat chun tú a ullmhú do phost a fháil.
    Gheobhaidh tú comhairle agus tacaíocht leanúnach chun cabhrú leat na
    spriocanna atá i do Phlean Dul Chun Cinn Pearsanta a chomhlíonadh.</li>
</ol><p>Mura leanann tú na bearta atá aontaithe i dTaifead na nGealltanas
Frithpháirteach ná coinníollacha d’íocaíochta cuardaitheora poist, is
féidir d’íocaíocht a laghdú agus deireadh a chur léi ina hiomláine.</p>

<p>Tabhair cuairt ar welfare.ie chun <a href="http://www.welfare.ie/en/Pages/Intreo---Frequently-Asked-Questions.aspx">Ceisteanna
Coitianta faoi Intreo</a> agus <a href="http://www.welfare.ie/en/Pages/Your-Pathway-to-Work.aspx">Do Chosán chun
na hOibre</a> a léamh.</p>

<h3>Seicliostaí</h3>

<p>Nuair a dhéanann tú iarratas ar Shochar Cuardaitheora Poist nó ar
Liúntas Cuardaitheora Poist, ní mór duit na doiciméid chearta a thabhairt
leat. Bain úsáid as ár seicliostaí chun deimhin a dhéanamh de go bhfuil na
doiciméid chearta agat.</p>
<ul><li><a href="../../../reference/checklists/checklist_when_applying_for_jobseeker_s_allowance_checklist.html">Seicliosta
    do Liúntas Cuardaitheora Poist</a></li>
  <li><a href="../../../reference/checklists/checklist_when_applying_for_jobseekers_benefit.html">Seicliosta
    do Shochar Cuardaitheora Poist</a></li>
</ul></div>
<div class="topic base_rates">
<h2 class="topic base_rates_title" id="lb5039">Íocaíocht a fháil</h2>

<p>Íocann an Roinn Coimirce Sóisialaí d’íocaíocht cuardaitheora poist ar
bhonn seachtainiúil. Nuair a fhaigheann tú d’íocaíocht cuardaitheora
poist, íocfar méid sheachtainiúil i do chuntas bainc nó is féidir í a
bhailiú ó Oifig an Phoist áitiúil.</p>
</div>
<div class="topic base_wheretoapply">
<h2 class="topic base_wheretoapply_title" id="l51f25">Síniú gach mí</h2>

<p>Caithfear dul chuig d’Oifig Leasa Shóisialaigh Áitiúil gach mí go
hiondúil agus deimhniú go bhfuil tú fós dífhostaithe agus ag cuardach
oibre. Tabharfaidh d’Oifig Leasa Shóisialaigh dáta agus am duit le síniú
gach mí.</p>

<p>I gcásanna áirithe, d’fhéadfá síniú níos rialta nó le níos lú
rialtachta. Go hiondúil, má chónaíonn tú <strong>suas go dtí</strong> 10
míle ón Oifig Leasa Shóisialaigh is cóngaraí, síneoidh tú gach 4
seachtain. Má chónaíonn tú <strong>os cionn</strong> 10 míle ón Oifig
Leasa Shóisialaigh is cóngaraí, síneoidh tú gach 12 seachtain.</p>

<p>D’fhéadfá a bheith incháilithe don Liúntas Leasa Forlíontach nuair
atá tú ag feitheamh ar mheasúnú don íocaíocht cuardaitheora poist nó
mura gcáilíonn tú don íocaíocht cuardaitheora poist.</p>

<h2>Liúntas Leasa Forlíontach </h2>

<p>Soláthraíonn an Liúntas Leasa Forlíontach bunliúntas seachtainiúil do
dhaoine incháilithe atá ar bheagán ioncaim nó gan ioncam ar bith. Má tá
d’ioncam seachtainiúil faoin ráta don Liúntas Leasa Forlíontach do mhéid
an teaghlaigh atá agat, is féidir íocaíocht a dhéanamh a thabharfaidh
d’ioncam chomh fada le ráta iomchuí Liúntais Leasa Forlíontaigh. <br>
Má tá éileamh déanta agat ar íocaíocht cuardaitheora poist ach nár
íocadh rud ar bith fós agus nach bhfuil aon ioncam eile agat, d’fhéadfá a
bheith incháilithe don <a shape="rect" href="../supplementary_welfare_schemes/supplementary_welfare_allow.html">Liúntas
Leasa Forlíontach</a> nuair atá tú ag feitheamh ar d’íocaíocht.</p>

<h2>Sochair eile</h2>

<p>Má fhaigheann tú Liúntas Cuardaitheora Poist nó Sochar Cuardaitheora
Poist nó Liúntas Leasa Forlíontach, d’fhéadfá a bheith incháilithe do
shochair leasa shóisialaigh agus sláinte eile freisin. </p>

<h3>Sláinte</h3>

<p>Má thiteann d’ioncam faoi bhun méid áirithe, d’fhéadfá <a shape="rect" href="/ga/health/entitlement_to_health_services/medical_card.html">Cárta
Leighis</a> nó <a shape="rect" href="/ga/health/entitlement_to_health_services/gp_visit_cards.html">Cárta
Cuairte DG</a> a fháil. </p>

<h3>Tithíocht</h3>

<p>D’fhéadfá <a shape="rect" href="../supplementary_welfare_schemes/mortgage_interest_supplement.html">cúnamh
le haisíocaíochtaí úis mhorgáiste</a> a fháil nó <a shape="rect" href="../supplementary_welfare_schemes/rent_supplement.html">cúnamh le cíos a
íoc</a>. Má tá tithíocht údaráis áitiúil agat, ba chóir duit
teagmháil a dhéanamh leis an údarás áitiúil agus iarraidh orthu do chíos
a athbhreithniú toisc laghdú ioncaim.</p>

<h3>Leanaí ar scoil</h3>

<p>D’fhéadfá cúnamh a fháil le costas éadaí agus coisbhirt do leanaí
scoile. Feidhmíonn an <a shape="rect" href="../social_welfare_payments_to_families_and_children/back_to_school_clothing_and_footwear_allowance.html">Scéim
Liúntais Éadaí agus Coisbhirt don Scoilbhliain Nua</a> ón 1 Meitheamh go
dtí an 30 Meán Fómhair gach bliain.</p>

<h3>Riachtanais eisceachtúla agus phráinneacha</h3>

<p>Má tá riachtanas eisceachtúil nó práinneach agat, mar shampla cúnamh
le bille sochraide, tá raon <a shape="rect" href="../supplementary_welfare_schemes/exceptional_needs_payments.html">íocaíochtaí
lánroghnacha soláthraithe ag an Oifigeach Leasa Pobail</a> i <a shape="rect" href="http://findaddress.citizensinformation.ie/service_finder/">d'ionad
sláinte áitiúil</a>.</p>
</div>
</div>
</html>
