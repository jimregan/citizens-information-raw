<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Sochair do dhaoine atá tinn nó atá faoi mhíchumas
</title>
    
    <meta name="description" content="Soláthraíonn an doiciméad seo forbhreathnú ar na sochair atá ar fáil do dhaoine atá tinn nó atá faoi mhícumas.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Sochair do dhaoine atá tinn nó atá faoi mhíchumas</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá roinnt íocaíochtaí leasa shóisialaigh ann do dhaoine atá tinn nó
faoi mhíchumas. Is iad an Roinn Coimirce Sóisialaí nó Feidhmeannacht na
Seirbhíse Sláinte (FSS) a dhéanann na híocaíochtaí. Más mian leat cur
isteach ar íocaíocht leasa shóisialaigh toisc go bhfuil tú tinn nó faoi
mhíchumas, ní mór an tinneas nó an míchumas a bheith deimhnithe ag
dochtúir.</p>

<p>Má tá tú tinn ar feadh tamaill ghearr is féidir leat cáiliú
d'íocaíochtaí áirithe. Chun sochair eile a fháil, ní mór duit a
thaispeáint go bhfuil tinneas nó míchumas ort a mhairfidh níos faide ná
bliain. Chomh maith leis sin, tá íocaíochtaí leasa shóisialaigh áirithe
bunaithe ar do ranníocaíochtaí ÁSPC. Mura bhfuil do dhóthain
ranníocaíochtaí ÁSPC agat, tá seans ann go bhfuil tú incháilithe
d'íocaíocht cúnaimh shóisialta den sórt céanna. Chun í sin a fháil,
áfach, caithfidh tú tástáil acmhainne a shásamh agus caithfidh
gnáth-chonaí sheasmhach a bheith agat.</p>

<p>Tá an Sochar Míchumais dírithe ar dhaoine le tinneas gearrthéarmach, ach
is féidir é a íoc ar an bhfadtéarma. Íocaíocht fhadtéarmach is ea
Pinsean na nEaslán. Is íocaíochtaí árachais shóisialta iad an <a shape="rect" href="disability_benefit.html">Sochar Tinnis</a> agus <a shape="rect" href="invalidity_pension.html">Pinsean na nEaslán</a> bunaithe ar
do ranníocaíochtaí ÁSPC.</p>

<p>Scéim leasa shóisialaigh is ea <a href="partial_capacity_benefit.html">Sochar Páirtchumais</a> a ligean duit
filleadh ar an obair (más laghdaithe do chumas oibre) agus íocaíocht a
fháil i gcónaí ón Roinn Coimirce Sóisialaí. Chun cáiliú don Sochar
Páirtchumais ní mór duit a bheith ag fáil Sochar Breoiteachta (ar feadh 6
mhí ar a laghad) nó Pinsean Easláinte. </p>

<p>Nuair a cheaptar go mairfidh míchumas bliain amháin ar a laghad, íoctar
an <a shape="rect" href="disability_allowance.html">Liúntas Míchumais</a> ar
bhonn fadtéarmach do dhaoine idir 16 agus 65 bliana d'aois. Íocaíocht
cúnaimh shóisialta fhadtéarmach is ea <a shape="rect" href="blind_persons_pension.html">Pinsean na nDall</a> chomh maith. Má tá tú
dall nó má tá míchumas súl ort agus má tá an Pinsean Dall nó Liúntas
Míchumas agat, b'fhéidir go bhfuil tú incháilithe do <a shape="rect" href="/ga/health/health_related_benefits_and_entitlements/blind_welfare_allowance.html">Liúntas
na Dall</a> chomh maith.</p>

<p>Tá Scéim na <a shape="rect" href="occupational_injuries_benefit_overview.html">Sochar Gortuithe Ceirde</a>
ann chomh maith, a bhaineann le gortuithe agus galair a tharlaíonn san obair.
Má tá tú gortaithe ag an obair (nó ag taisteal chuig/ó do chuid oibre) nó
má bhuaileann galar tú mar gheall ar an gcineál oibre a dhéanann tú,
b'fhéidir go bhfuil tú incháilithe do shochair faoin scéim seo.</p>

<p>Má tá tú tinn agus mura bhfuil tú incháilithe d'aon íocaíocht, tá
seans ann go gcáileoidh tú don <a shape="rect" href="../supplementary_welfare_schemes/supplementary_welfare_allow.html">Liúntas
Forlíontach Leasa Shóisialaigh</a>.</p>

<p>Go hiondúil, séard a bhíonn sna híocaíochtaí leasa shóisialaigh ná
íocaíocht phearsanta duit féin agus suimeanna breise do do <a shape="rect" href="../../irish_social_welfare_system/claiming_a_social_welfare_payment/claiming_an_increase_in_your_social_welfare_payment_for_an_adult_dependant.html">chéile
nó páirtí cleithiúnach</a> agus do <a shape="rect" href="../../irish_social_welfare_system/claiming_a_social_welfare_payment/claiming_and_increase_in_your_payment_for_a_child_dependant.html">pháistí
cleithiúnacha</a>.</p>

<h3>Íocaíochtaí Eile</h3>

<p>Má fhaigheann tú íocaíocht leasa shóisialaigh b'fhéidir go bhfuil tú
i dteideal tacaíochta airgeadais breise mar gheall ar do thinneas nó
míchumas. Mar shampla, faoin <a shape="rect" href="../supplementary_welfare_schemes/">Scéim Liúntas Forlíontach Leasa</a>
is féidir leat cur isteach ar <a shape="rect" href="../supplementary_welfare_schemes/diet_and_heating_supplements.html">Fhorlíonadh
Cláir Bia</a> má tá aiste bia ar oideas uait mar gheall ar riocht leighis
agus <a shape="rect" href="../supplementary_welfare_schemes/diet_and_heating_supplements.html">Fordheontas
Teasa</a> má tá riachtanais bhreise teasa agat mar gheall ar aois nó
easláinte.</p>

<p>D'fhéadfá a bheith incháilithe do <a shape="rect" href="/ga/health/health_related_benefits_and_entitlements/long_term_illness_scheme.html">Chárta
Tinnis Fadtéarmach</a> nó do <a shape="rect" href="/ga/health/entitlement_to_health_services/medical_card.html">chárta
liachta</a> nó do <a shape="rect" href="/ga/health/entitlement_to_health_services/gp_visit_cards.html">chárta
cuairte dochtúra</a>. Is féidir leat dul i dteagmháil le d'Oifig Sláinte
Áitiúil i bhFeidhmeannacht na Seirbhíse Sláinte. <a shape="rect" href="">Féach anseo le haghaidh tuilleadh eolais ar sheirbhísí sláinte do
dhaoine faoi mhíchumas</a>.</p>

<p>Tá níos mó <a shape="rect" href="/ga/travel_and_recreation/transport_and_disability/">lamháltas do
thiománaithe míchumasaithe agus do phaisinéirí</a> agus <a shape="rect" href="/ga/housing/housing_grants_and_schemes/housing_adaptation_grant_for_people_with_disability.html">deontas
ó na húdaráis áitiúla chun do bhaile a chur in oiriúint</a>. Is féidir
le <a shape="rect" href="">daoine atá tinn nó faoi mhíchumas cur isteach ar
shochair chánach</a> chomh maith.</p>

<p>Má tá duine ag tabhairt aire duit go fadtéarmach, tá seans ann go bhfuil
siad incháilithe don <a shape="rect" href="../carers/payments_to_carers.html">íocaíocht chúramóra</a>.</p>

<h3>Sochair agus cúnamh a bhaineann le díobháil phearsanta a
aisghabháil</h3>

<p>Ón 1 Lúnasa 2014, faoin <a href="http://www.welfare.ie/en/Pages/Recovery-of-Benefits-and-Assistance.aspx">Scéim
Aisghabhála Sochar agus Cúnamh Áirithe (RBA)</a>, féadfaidh an Roinn
Coimirce Sóisialaí luach íocaíochtaí áirithe leasa shóisialaigh a
bhaineann le galar a aisghabháil ó dhámhachtainí cúitimh a rinneadh i
ndiaidh éilimh neamh-mharfacha ar dhíobháil phearsanta. Aisghabhtar luach na
n-íocaíochtaí leasa shóisialaigh ón gcúititheoir seachas ón duine a
ndearnadh díobháil dóibh a bhfuil an íocaíocht leasa shóisialaigh á
fáil acu.</p>

<p>Is iad na híocaíochtaí is féidir a aisghabháil faoi Scéim an RBA:</p>
<ul><li><a href="disability_benefit.html">Sochar Breoiteachta</a></li>
  <li><a href="partial_capacity_benefit.html">Sochar Cumais
  Pháirtigh</a></li>
  <li><a href="injury_benefit.html">Sochar Díobhála</a></li>
  <li><a href="occupational_injuries_benefit_overview.html">Forlíonadh
    Éagumais</a></li>
  <li><a href="invalidity_pension.html">Pinsean Easláinte</a></li>
  <li><a href="disability_allowance.html">Liúntas Míchumais</a></li>
</ul><p>Féadtar íocaíochtaí cúitimh a dhéanamh mar thoradh ar ordú cúirte
nó Bord Díobhálacha nó mar thoradh ar chomhaontú idir an dá pháirtí. Sa
dá chás, ní mór <a href="http://www.welfare.ie/en/Pages/Recovery-of-Benefits-and-Assistance-scheme.aspx#_Toc393459075">ráiteas
ar shochair agus cúnamh in-aisghnóthaithe</a> a iarraidh ó Rannóg an RBA sa
Roinn Coimirce Sóisialaí agus <a href="http://www.welfare.ie/en/pdf/Recovery-of-Benefits-and-Assistance.pdf">foirm
RBA01 (pdf)</a> á húsáid.</p>

<h3>An tSeirbhís Abhcóideachta Náisiúnta</h3>

<p>Cuireann <a href="http://www.citizensinformationboard.ie/services/advocacy_services/">an
tSeirbhís Abhcóideachta Náisiúnta (NAS)</a> abhcóideacht neamhspleách,
rúnda agus saor in aisce ar fáil do dhaoine atá faoi mhíchumas – go
háirithe daoine atá scoite óna bpobal agus ó sheirbhísí an phobail,
daoine ag a bhfuil éagsúlachtaí cumarsáide, daoine nach bhfuil cóiríocht
oiriúnach acu, daoine a chónaíonn i seirbhísí cónaitheachta nó a
fhreastalaíonn ar sheirbhísí lae agus ag a bhfuil tacaíochtaí teoranta.
Féadfaidh abhcóidí cabhrú leat chun do chuid teidlíochtaí a éileamh agus
chun seirbhísí a rochtain. Tá an tseirbhís á cistiú agus á tacú ag an
<a href="http://www.citizensinformationboard.ie/">mBord um Fhaisnéis do
Shaoránaigh</a>. Féadfaidh tú teacht ar shonraí teagmhála d’abhcóidí
tríd <a href="http://findaddress.citizensinformation.ie/service_finder/">an
tSeirbhís aimsithe Seolta</a> um Fhaisnéis do Shaoránaigh.</p>
</div>
</div>
</html>
