<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Na híocaíochtaí do theaghlaigh agus leanaí
</title>
    
    <meta name="description" content="Tá cur síos anseo ar na sochair leasa shóisialaigh ata ar fáil do theaghlaigh agus leanaí.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Na híocaíochtaí do theaghlaigh agus leanaí</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Soláthraíonn an Roinn Coimirce Sóisialaí íocaíochtaí leasa
shóisialaigh chun cúnamh a thabhairt do theaghlaigh agus go háirithe do
leanaí. Tá go leor cineál teaghlach agus is í an aidhm atá leis na
híocaíochtaí leasa shóisialaigh ná tacaíocht a thabhairt dóibh siúd a
bhfuil géarghá acu le cúnamh airgeadais. <a shape="rect" href="/ga/birth_family_relationships/family_benefits_and_entitlements.html">Féach
anseo i gcomhair níos mó faisnéise ar an réimse leathan cearta agus
teidlíochtaí do theaghlaigh.</a></p>

<p>Is é <a shape="rect" href="child_benefit.html">Sochar Leanaí</a> an
íocaíocht is coitianta do theaghlaigh le leanaí. Tá tú i dteideal an
íocaíocht sin a fháil nuair a shásaíonn tú an coinníoll gnáthchónaí
agus nuair atá leanaí cleithiúnacha agat, a shásaíonn na coinníollacha
iomchuí.</p>

<p><strong>Cuirfear do chúinsí teaghlaigh agus nithe eile san áireamh agus
íocaíochtaí eile á meas, mar shampla an bhfuil do dhóthain
ranníocaíochtaí ÁSPC íoctha agat, an bhfuil tú ar ioncam
íseal.</strong></p>

<p><a shape="rect" href="maternity_benefit.html">Íoctar Sochar
Máithreachais</a> ar feadh 26 seachtain le mná atá ar saoire máithreachais
óna bhfostaíocht nuair atá méid áirithe ÁPSC ( Árachas Sóisialach
Pá-Choibhneasa) íoctha acu. </p>

<p>Íocaíocht nua is ea <a href="paternity_benefit.html">Sochar
Atharthachta</a> a íoctar le daoine atá ar <a href="../../../employment/employment_rights_and_conditions/leave_and_holidays/parental_leave.html">shaoire
atharthachta</a> agus a bhfuil atá méid áirithe ÁPSC íoctha acu. Íoctar
í i leith páistí a shaolaítear nó a uchtaítear ó 1 Meán Fómhair 2016
amach. </p>

<p>Ciallaíonn <a shape="rect" href="health_safety_benefit.html">Sochar
Sláinte agus Sábháilteachta</a> íocaíocht do mhná dá ndeonaítear saoire
sláinte agus sábháilteachta agus a bhfuil a ndóthain ranníocaíochtaí
ÁSPC acu. Tugann d'fhostóir saoire sláinte agus sábháilteachta duit nuair
nach féidir leis/léi deireadh a chur le riosca áirithe duitse le linn duit a
bheith torrach, ag tabhairt na cíche nó ag obair i rith na hoíche agus nuair
nach féidir leis/léi dualgas eile saor ó riosca a thabhairt duit.</p>

<p>Íoctar <a shape="rect" href="adoptive_benefit.html">Sochar Uchtála</a> le
máthair nó fear aonair a uchtaíonn leanbh. Ní mór coinníollacha áirithe
um ranníocaíochta árachais shóisialaigh a shásamh i do thaifead árachais
féin.</p>

<p>Ciallíonn <a shape="rect" href="one_parent_family_payment.html">Íocaíocht
Teaghlaigh Aontuismitheora</a> íocaíocht do mhná agus fir atá ag tógáil
clainne gan páirtí. Ní mór duit tástáil acmhainne agus an coinníoll
gnáthchónaí a shásamh. Má tá tú ag obair, is féidir leat a bheith i
dteideal <a shape="rect" href="/ga/money_and_tax/tax/income_tax_credits_and_reliefs/one_parent_family_tax_credits_and_reliefs.html">Creidmheas
Cánach Cúramóra Linbh do Dhuine Singil</a>. Ní gá duit Íocaíocht
Teaghlaigh Aontuismitheora a fháil chun an chreidiúint chánach seo a
éileamh a fháil.</p>

<p>Socrú speisialta is ea <a href="../unemployed_people/jobseekers_allowance_transition.html">socrú
idirthréimhseach Liúntas Cuardaitheora Poist</a> faoin scéim Liúntas
Cuardaitheora Poist a bhfuil de chuspóir aige tacú le tuismitheoirí aonair
chun an lucht saothair a iontráil fad a bhíonn leanaí óga acu. Tá an
íocaíocht seo ar fáil do dhaoine nach bhfuil ag comhchónaí agus a bhfuil a
leanbh is óige idir 7 agus 13 bliana d’aois,</p>

<p>Tugtar <a shape="rect" href="../death_related_benefits/guardians_payments.html">Íocaíocht
Chaomhnóra</a> do chaomhnóirí dílleachtaí faoi bhun 18 mbliana d'aois nó
go dtí 22 bhliain d'aois má tá sé/sí in oideachas lánaimseartha. Tá trí
íocaíocht difriúla ann do dhílleachtaí agus cáilíonn leanbh le haghaidh
ceann acu má tá an bheirt thuismitheoirí marbh, nó má tá tuismitheoir
amháin marbh nó má dhiúltaigh sé/sí soláthar don leanbh agus má tá an
tuismitheoir eile gan fios cé hé é ó í nó má thréig sé/sí an leanbh
nó má dhiúltaigh sé/sí soláthar don leanbh.</p>

<p>Is íocaíocht sheachtainiúil é an <a shape="rect" href="family_income_supplement.html">Forlíonadh Ioncaim Teaghlaigh</a> a
thugtar saor ó cháin d' fhostóirí le leanaí. Le cáiliú, ní mór leanbh
amháin ar a laghad a bheith agat atá ina c(h)ónaí leat agus atá á
c(h)othú agat agus ní mór meánioncam teaghlaigh seachtainiúil faoi bhun
méid áirithe do do líon teaghlaigh a bheith agat.</p>

<p>Is í aidhm an <a shape="rect" href="back_to_school_clothing_and_footwear_allowance.html">Liúntas Éadaí
agus Coisbhirt don Scoilbhliain Nua</a> ná cúnamh a thabhairt éide scoile
agus coisbhirt a cheannach do leanaí ag freastal ar scoil in Éirinn.
Feidhmíonn an scéim seo ó 1 Meitheamh go dtí 30 Meán Fómhair gach bliain.
Le cáiliú, caithfidh meánioncam do theaghlaigh a bheith faoi bhun méid
áirithe nó caithfidh íocaíochtaí áirithe leasa sóisialaigh a bheith
agat.</p>

<p>Is íocaíocht é <a shape="rect" href="deserted_wife_s_payments.html">Íocaíocht Banchéile Thréigthe</a> do
mhná atá tréigthe ag a bhfear céile agus nach bhfuil aon leanaí
cleithiúnacha acu. Dúnadh an scéim seo d'iarratais nua in Eanáir 1997.</p>
</div>
</div>
</html>
