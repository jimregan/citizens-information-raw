<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An Díbhinn Teaghlaigh um Fhilleadh ar Obair
</title>
    
    <meta name="description" content="Seol d’iarratas ar an Díbhinn Teaghlaigh um Fhilleadh ar Obair chuig d’ionad Intreo nó d’oifig áitiúil leasa shóisialaigh.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An Díbhinn Teaghlaigh um Fhilleadh ar Obair</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá de chuspóir ag scéim <a href="http://www.welfare.ie/en/Pages/BTWFD.aspx">na Díbhinne Teaghlaigh um
Fhilleadh ar Obair</a> (DTFAO) cabhrú le teaghlaigh aistriú ó leas
sóisialach isteach san fhostaíocht. Tugann an díbhinn tacaíocht airgeadais
do dhaoine a bhfuil leanaí cáilithe acu atá fostaithe nó féinfhostaithe
nó a ghlacann le fostaíocht nó le féinfhostaíocht agus mar thoradh air
sin, a chuireann stop le híocaíocht chuardaitheora poist nó íocaíocht
teaghlach aontuismitheora a éileamh an 5 Eanáir 2015 nó ina dhiaidh sin.</p>

<p>Chun cáiliú, ní mór duitse, agus gach duine muinteartha i do theaghlach
(do dhuine fásta cleithiúnach san áireamh) díshíniú de gach
buníocaíocht leasa shóisialaigh a fháil. Ní féidir an Díbhinn Teaghlaigh
um Fhilleadh ar Obair a íoc le Forlíonadh Ioncam Teaghlaigh agus roinnt
íocaíochtaí leasa shóisialaigh neamhphríomha eile. Féadfaidh tú sochair
breoiteachta gearrthéarmaí agus díobhálacha a éileamh, chomh maith, leis
an DTFAO ar feadh a fhad le 36 lá (féach ‘Íocaíochtaí eile agus an
DTFAO’ thíos). Baineann <a href="../../irish_social_welfare_system/social_assistance_payments/residency_requirements_for_social_assistance_in_ireland.html">coinníoll
an ghnáthchónaithe</a> leis an DTFAO.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>D’fhéadfá a bheith i dteideal an Díbhinn Teaghlaigh um Fhilleadh ar
Obair (DTFAO) a fháil má tá <a href="../../irish_social_welfare_system/claiming_a_social_welfare_payment/claiming_and_increase_in_your_payment_for_a_child_dependant.html">leanbh
cáilithe</a> amháin, ar a laghad agat, agus má tá ceann amháin de na
híocaíochtaí a leanas á bhfáil agat:</p>
<ul><li><a href="../unemployed_people/jobseekers_allowance.html">Liúntas
    Cuardaitheora Poist</a> nó <a href="../unemployed_people/jobseekers_benefit.html">Sochar Cuardaitheora
    Poist</a> ar feadh 12 mhí (312 lá dífhostaíochta), ar a laghad, a raibh
    6 mhí (156 lá dífhostaíochta) den tréimhse sin i gceist le bliain
  anuas</li>
  <li><a href="one_parent_family_payment.html">Íocaíocht Teaghlach
    Aontuismitheora (ÍTA)</a></li>
  <li><a href="transition_from_ofp.html">Liúntas Cuardaitheora Poist
    (Aistriú)</a> (a íoctar le daoine nach bhfuil ag comhchónaí a bhfuil
    leanaí acu idir 7 agus 13 bliana d’aois)</li>
</ul><p>Féadfaidh tú an t-am a chaitear le híocaíocht chuardaitheora poist a
fháil a chur san áireamh leis an am a caitheadh ar scéimeanna <a href="../back_to_education/back_to_education_allowance.html">oideachais</a>,
<a href="../../../education/vocational_education_and_training/fas_training_courses.html">oiliúna</a>
nó <a href="../../../employment/unemployment_and_redundancy/employment_support_schemes/schemes_to_support_employment.html">dífhostaíochta</a>
chun na ceanglais cháilitheachta a chomhlíonadh. Má d’aistrigh tú ó
íocaíocht cháilitheach go dtí scéim oideachais, oiliúna nó fostaíochta
agus má aimsíonn tú obair ina dhiaidh sin, féadfaidh tú bheith
rannpháirteach láithreach bonn i scéim an DTFAO gan síniú le
d’íocaíocht bhunaidh.</p>

<p>Ní mór duit scor de cheann amháin de na híocaíochtaí nó na
scéimeanna cáilitheacha chun cáiliú don DTFAO. Mura bhfuil tú i
bhfostaíocht nó féinfhostaíocht inárachais cheana féin, ní mór duit
glacadh le fostaíocht laistigh de 4 seachtaine tar éis d’íocaíocht nó
scéim bhunúil a fhágáil.</p>

<p>Tabhair faoi deara, má bhí tú fostaithe nó féinfhostaithe agus má bhí
ÍTA á fháil agat agus má cuireadh stop le do ÍTA mar gheall gur bhain do
leanbh is óige an aoisteorainn amach, b’fhéidir go mbeidh tú incháilithe
an DTFAO a fháil – mura gcláraíonn tú do bhuníocaíocht leasa
shóisialaigh eile.</p>

<p>Is féidir an Díbhinn Teaghlaigh um Fhilleadh ar Obair a íoc leis an <a href="family_income_supplement.html">bhForlíonadh Ioncam Teaghlaigh
(FIT)</a> agus ní chuirtear í san áireamh sa tástáil mhaoine don FIT.
Anuas air sin, is féidir í a íoc le <a href="../../irish_social_welfare_system/claiming_a_social_welfare_payment/claiming_an_increase_in_your_social_welfare_payment_for_an_adult_dependant.html">Méadú
do Dhuine Fásta Cáilithe</a> ar d’íocaíocht do do chéile, páirtnéir
sibhialta nó do chomháitritheoir agus má aimsíonn siad obair. Ní mór
duitse, áfach, na coinníollacha thuas a chomhlíonadh agus íocfar an
Díbhinn Teaghlaigh um Fhilleadh ar Obair leat (mar fhaighteoir na
buníocaíochta leasa shóisialaigh).</p>

<h3>Íocaíochtaí eile agus an DTFAO</h3>

<p>Níl tú i dteideal an DTFAO a fháil má tá buníocaíocht leasa
shóisialaigh á fáil agatsa nó ag do chéile, páirtnéir sibhialta nó
comháitritheoir nó má tá páirt á glacadh acu i scéim fostaíochta nó
oiliúna. Ní féidir leat DTFAO a fháil do leanbh a n-íoctar Méadú do
Leanbh Cáilithe nó Méadú do Dhuine Fásta Cáilithe thar a gceann nó a
bhfuil íocaíocht á fáil acu ina gceart féin. Ní íoctar an DTFAO i
dteannta <a href="../social_welfare_payments_and_work/back_to_work_enterprise_allowance.html">an
Liúntais Fiontraíochta um Fhilleadh ar Obair</a>.</p>

<p>Is féidir an DTFAO a íoc leis na híocaíochtaí a leanas (leatsa nó le
do chéile, páirtnéir sibhialta nó comháitritheoir):</p>
<ul><li>Liúntas Éadaí agus Coisbhirt chun Filleadh ar Scoil</li>
  <li>Sochar Linbh</li>
  <li>Sochar Míthreorach agus Sochar Báis (faoi scéim an SDC)</li>
  <li>Liúntas Cúram Baile</li>
  <li>Forlíonadh Ioncam Teaghlaigh</li>
  <li>Íocaíochtaí ar Riachtanais Eisceachtúla agus Práinneacha faoi scéim
    an LLF</li>
  <li>Íocaíocht Chaomhnóra (neamh-ranníocach)</li>
  <li>Sochar Breoiteachta agus Sochar Díobhála (faoi scéim an SDC) ar feadh
    36 lá</li>
  <li>Forlíonadh Ús Morgáiste</li>
  <li>Forlíonadh Cíosa</li>
  <li>Deontas Baintrí, Baintreach Fir nó Páirtnéara Shibhialta
  Mharthanaigh</li>
</ul><p>Ní dhéantar measúnú ar an DTFAO mar mhaoin le haghaidh Forlíonadh
Cíosa.</p>

<p>Féadfaidh tú an DTFAO agus Sochar Breoiteachta nó Sochar Díobhála (faoi
scéim an SDC) a éileamh ar feadh 36 lá (6 seachtaine). Cuirfear do DTFAO ar
fionraí i ndiaidh an 36ú lá de d’éileamh ar Shochar Breoiteachta nó
Díobhála.</p>

<h3>Fad na scéime</h3>

<p>Mairfidh an DTFAO ar feadh 2 bhliain, ar a mhéid, a fhad agus a fhanann tú
san fhostaíocht. Má éilíonn tú íocaíocht leasa shóisialaigh ag aon
tráth laistigh den tréimhse dhá bhliain, cuirfear deireadh leis an DTFAO.
Má éilíonn do chéile nó do pháirtnéir íocaíocht, cuirfear deireadh le
híocaíocht an DTFAO, chomh maith.</p>

<p>Má chailleann tú do phost agus má éilíonn tú íocaíocht leasa
shóisialaigh, cuirfear deireadh leis an DTFAO ach d’fhéadfaí í a atosú
má fhaigheann tú post nua – ceadaítear a mhéid le 2 atosú in aghaidh an
éilimh. Ní mór duit do theidlíocht i leith an DTFAO a úsáid laistigh de 3
bliana.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Tá an DTFAO bunaithe ar ráta caighdeánach €29.80 an Mhéadaithe do
Leanbh Cáilithe (MLC). Má bhí MLC ar leathráta á fháil agat le
d’íocaíocht, gheobhaidh tú DTFAO ar ráta caighdeánach. Tá uasteorainn
€119.20 sa tseachtain ann (4 leanbh). Íocfar thú gach seachtain trí
Ríomhaistriú Airgid (EFT) i riaráistí.</p>

<p>Níl an DTFAO incháinithe.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Déan teagmháil le d’<a href="http://www.welfare.ie/en/Pages/List-of-Social-Welfare-Local-and-Branch-Offices-by-County.aspx">ionad
Intreo nó le d’oifig áitiúil leasa shóisialaigh</a> chun breis faisnéise
a fháil ar an scéim. Míneoidh siad duit conas a oibrítear an próiseas
iarratais agus tabharfaidh siad an fhoirm iarratais duit. <a href="http://www.welfare.ie/en/pdf/BTWFD1.pdf">Féadfaidh tú an fhoirm a
fháil ar líne, chomh maith (pdf)</a>.</p>

<p>Féadfaidh tú cinneadh ar d’éileamh a achomharc leis an Oifig Achomhairc
Leasa Shóisialaigh.</p>

<p>An 31 Márta 2018 a bheidh ar an lá deireanach chun iarratais a sheoladh ar
an DTFAO nua. Cuirfear deireadh leis an scéim an 31 Márta 2021.</p>

<p>Is gnách go n-íoctar an DTFAO leat ó dháta d’éilimh. Féadfaidh
oifigigh bhreithiúnachta an DTFAO a shiardhátú ar feadh a fhad le 6 mhí ó
d’éileamh má bhí údar maith leis an moill.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Seol d’iarratas ar an Díbhinn Teaghlaigh um Fhilleadh ar Obair chuig
d’<a href="http://www.welfare.ie/en/Pages/List-of-Social-Welfare-Local-and-Branch-Offices-by-County.aspx">ionad
Intreo nó d’oifig áitiúil leasa shóisialaigh</a>. </p>
</div>
</div>
</html>
