<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Toircheas agus íocaíochtaí leasa shóisialaigh
</title>
    
    <meta name="description" content="D&#39;fhéadfadh tionchar a bheith ag toircheas ar d&#39;íocaíocht leasa shóisialaigh. D&#39;fhéadfá a bheith i dteideal íocaíocht dhifriúil a fháil nó méadú a fháil id&#39; íocaíocht reatha. Faigh tuilleadh eolais anseo.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Toircheas agus íocaíochtaí leasa shóisialaigh</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l0565f">Toircheas agus Sochar Breoiteachta</a></li><li><a href="#l4a9e4">Torrach agus ar shaoire bhreoiteachta
ón obair</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is é an íocaíocht leasa shóisialaigh is mó a aithnítear maidir le
toircheas ná <a shape="rect" href="maternity_benefit.html">Sochar
Máithreachais</a>. Mínítear sa cháipéis seo conas a chaitear le toircheas
má tá <a href="../unemployed_people/jobseekers_benefit.html">Sochar
Cuardaitheora Poist</a>, <a href="../unemployed_people/jobseekers_allowance.html">Liúntas Cuardaitheora
Poist</a>, <a href="../disability_and_illness/disability_benefit.html">Sochar
Breoiteachta</a>, <a href="one_parent_family_payment.html">Íocaíocht
Teaghlach Aontuismitheora</a> á fáil agat nó má tá tú rannpháirteach i
<a href="../../../employment/unemployment_and_redundancy/employment_support_schemes/schemes_to_support_employment.html">scéim
fostaíochta</a>. </p>

<p>Má tá tú ag iompar clainne áfach, agus íocaíocht leasa shóisialaigh
dhifriúil á fháil agat, leanfaidh tú led' íocaíocht a fháil chomh fada
is a shásaíonn tú na coinníollacha a bhaineann léi. Ní féidir leat
cáiliú do Shochar Máithreachais má tá tú dífhostaithe agus tú ag iompar
clainne, ach amháin má thagann deireadh le do chonradh fostaíochta laistigh
de 16 seachtaine den seachtain ina bhfuil tú ag súil leis an leanbh agus go
sásaíonn tú na coinníollacha maidir le ranníocaíocht ASPC. Sa chás seo,
íoctar Sochar Máithreachais ón lá i ndiaidh an dáta ar do P45. Mura
gcáilíonn tú do Shochar Máithreachais d'fhéadfá cáiliú d'íocaíocht
leasa shóisialaigh eile. D'fhéadfadh go mbeadh tú i dteideal Sochar
Máithreachais ar leathráta a fháil má tá íocaíocht leasa shóisialaigh
áirithe á fháil agat (mar shampla, Íocaíocht Teaghlach Aontuismitheora)
agus go bhfuil tú fostaithe.</p>

<p>Nuair a shaolaítear do leanbh, mura gcáilíonn tú do Shochar
Máithreachais, féadfaidh tú leanúint le d’íocaíocht a fháil nó
féadfaidh tú cáiliú d’íocaíocht eile. Má tá tú ag oibriú breis agus
19 n-uaire sa tseachtain ar ísealphá agus má tá teaghlach agat, féadfaidh
tú cáiliú d’<a href="family_income_supplement.html">Fhorlíonadh Ioncam
Teaghlaigh (FIT)</a>. I roinnt cásanna, féadtar FIT a íoc in éineacht le
Sochar Máithreachais.</p>

<h3>Toircheas agus íocaíochtaí cuardaitheora poist</h3>

<p>Má tá leanbh á iompar agat, féadfaidh tú leanúint agus íocaíocht
chuardaitheora poist a fháil – cibé acu Sochar Cuardaitheora Poist (SCP)
nó Liúntas Cuardaitheora Poist. Meastar go bhfuil sé ar chumas agat oibriú
mura mbíonn castacht agat le linn do thoirchis nó má tá tú breoite. Ní
mór go bhfuil tú ar fáil chun oibriú agus go bhfuil fíor-iarrachtaí á
ndéanamh agat chun obair a lorg chun íocaíocht chuardaitheora poist a
fháil. Ciallaíonn seo nach mór duit leanúint ag cuardach oibre i rith do
thoirchis.</p>

<p>4 seachtaine sula bhfuiltear ag súil leis go saolófar do leanbh agus ar
feadh 8 seachtaine i ndiaidh na breithe, áfach, <strong>ní gá duit</strong>
síniú ag d’oifig áitiúil leasa shóisialaigh agus <strong>ní gá
duit</strong> a chruthú go bhfuil tú ag lorg oibre. <strong>Ní mór duit
d’ionad Intreo nó d’oifig áitiúil leasa shóisialaigh a chur ar an eolas
faoi do thoircheas</strong>.</p>

<p>Ní íocfar do Shochar Cuardaitheora poist ach don líon seachtainí atá
fanta ar d’éileamh. Mura gcáilítear thú a thuilleadh do Shochar
Cuardaitheora Poist, féadfaidh tú iarratas a dhéanamh ar Liúntas
Cuardaitheora Poist. Tá na rialacha a bhaineann le Liúntas Cuardaitheora
Poist cosúil leo siúd a bhaineann le Sochar Cuardaitheora Poist ach beidh ort
pas a fháil i dtástáil mhaoine.</p>

<p>Nuair a shaolaítear do leanbh, d’fhéadfá cáiliú do mhéadú ar do
Shochar nó do Liúntas Cuardaitheora Poist do do leanbh. Más tuismitheoir
aonair thú, d’fhéadfá cáiliú don íocaíocht Teaghlach Aontuismitheora.
Ba cheart duit teagmháil a dhéanamh le d’ionad Intreo nó d’oifig
áitiúil leasa shóisialaigh chun iad a chur ar an eolas ar an mbreith.<br></p>
</div>

<div class="topic base_rates">
<h3>Cad a tharlaíonn mura féidir liom Liúntas/Sochar Cuardaitheora Poist a
fháil de bharr breoiteachta le linn na tréimhse toirchis?</h3>

<p>Má tá tú breoite nó tinn le linn duit a bheith ag iompar clainne ní
cháilíonn tú do Liúntas Cuardaitheora Poist ná Sochar Cuardaitheora Poist.
D'fhéadfá Sochar Breoiteachta a fháil má bhí tú ag obair agus go bhfuil
go leor ranníocaíochtaí árachais shóisialta agat - féach thíos. Mura
bhfuil tú i dteideal Sochar Breoiteachta agus más cosúil go leanfaidh do
bhreoiteacht ar feadh breis agus 12 mhí d'fhéadfá a bheith i dteideal <a shape="rect" href="../disability_and_illness/disability_allowance.html">Liúntas
Míchumais</a> a fháil.</p>

<p>D'fhéadfá roinnt tacaíochta airgeadais a fháil faoin <a shape="rect" href="../supplementary_welfare_schemes/supplementary_welfare_allowance_scheme.html">Scéim
Liúntais Leasa Fhorlíontaigh</a>, má tá tú ag iompar clainne agus nach
bhfuil íocaíocht leasa shóisialaigh á fháil agat agus nach bhfuil tú i
dteideal aon cheann de na híocaíochtaí leasa shóisialaigh thuas a
fháil.</p>
</div>
<div class="topic base_howtoapply">
<h2 class="topic base_howtoapply_title" id="l0565f">Toircheas agus Sochar Breoiteachta</h2>

<p>Má tá tú dífhostaithe, ag iompar clainne agus Sochar Breoiteachta á
éileamh agat leanfar leis an Sochar Breoiteachta a íoc leat chomh fada is
atá riocht ort seachas toircheas a dhlíonn tú a bheith ar Shochar
Breoiteachta. Caithfidh tú leanúint le teastais dochtúra a chur isteach le
cáiliú don Sochar Breoiteachta.</p>

<p>Ní féidir leat an toircheas féin a úsáid mar chúis leighis le Sochar
Breoiteachta a éileamh. D'fhéadfadh fadhbanna sláinte a eascraíonn de bharr
an toirchis na critéir mhíochaine don Sochar Breoiteachta a shásamh
áfach.</p>

<p>I ndiaidh bhreith do linbh d'fhéadfá cáiliú le haghaidh méadú i do
Shochar Breoiteachta do leanbh cleithiúnach. Ba chóir duit dul i dteagmháil
le rannóg an tSochair Bhreoiteachta le fáil amach an gcáilíonn tú.</p>

<p><a shape="rect" href="health_safety_benefit.html">Is íocaíocht
sheachtainiúil é Sochar Sláinte agus Sábháilteachta</a> do mhná fostaithe
atá ag iompar clainne nó a bhfuil leanbh cíche acu, agus a thugann a
bhfostóirí Saoire Sláinte agus Sábháilteachta dóibh.</p>
</div>

<div class="topic base_wheretoapply">
<h2 class="topic base_wheretoapply_title" id="l4a9e4">Torrach agus ar shaoire bhreoiteachta
ón obair</h2>

<p>Má tá tú ar shaoire bhreoiteachta ón obair agus Sochar Breoiteachta á
fháil agat díreach roimh dháta tosaithe do shaoire mháithreachais, íocfar
Sochar Máithreachais leat sa ghnáthshlí má shásaíonn tú na
coinníollacha maidir le ranníocaíochtaí árachais shóisialta. </p>

<p>Níl na ranníocaíochtaí árachais shóisialta do Shochar Máithreachais
agus Sochar Breoiteachta mar an gcéanna. Dá bhrí sin, má tá tú fostaithe
ach ar shaoire bhreoiteachta agus nach bhfuil Sochar Breoiteachta á fháil
agat d'fhéadfá fós cáiliú le haghaidh Sochar Máithreachais. Caithfidh tú
na ranníocaíochtaí árachais shóisialta a shásamh áfach.</p>

<h3>Toircheas agus Íocaíocht Teaghlach Aontuismitheora</h3>

<p>Má tá tú ag iompar clainne agus Íocaíocht Teaghlach Aontuismitheora á
fháil agat, leanfaidh tú le híocaíocht a fháil chomh fada is a shásaíonn
tú na coinníollacha. I ndiaidh bhreith do linbh cáileoidh tú do mhéadú
id' íocaíocht do leanbh cleithiúnach. </p>

<p>Má tá tú ag iompar clainne agus <strong>nach</strong> bhfuil leanaí eile
agat, <strong>níl</strong> tú i dteideal Íocaíocht Teaghlach
Aontuismitheora a fháil go dtí go dtagann do leanbh ar an saol. </p>

<p>D'fhéadfá Sochar Máithreachais ar leathráta a fháil led' Íocaíocht
Teaghlach Aontuismitheora má tá tú fostaithe agus go leor ranníocaíochtaí
árachais shóisialta agat.</p>

<p>Mura bhfuil tú i dteideal Íocaíocht Teaghlach Aontuismitheora agus nach
bhfuil aon ioncam eile agat d'fhéadfá roinnt tacaíochta airgeadais a fháil
faoin <a shape="rect" href="../supplementary_welfare_schemes/supplementary_welfare_allowance_scheme.html">Scéim
Liúntais Leasa Fhorlíontaigh</a>.</p>

<h3>Toircheas agus scéimeanna fostaíochta</h3>

<p>Má tá páirt á glacadh agat i scéim fostaíochta, tá an réimse iomlán
de chearta reachtúla agat, lena n-áirítear <a href="../../../employment/employment_rights_and_conditions/leave_and_holidays/maternity_leave.html">saoire
mháithreachais</a>.</p>

<p>Má éiríonn tú torrach fad a bhíonn tú rannpháirteach i <a href="../../../employment/unemployment_and_redundancy/employment_support_schemes/schemes_to_support_employment.html">scéim
fostaíochta</a> (Scéim Fostaíochta Pobail, Scéim Shóisialta Tuaithe agus
scéimeanna Gateway) tá tú i dteideal saoire mháithreachais 26 seachtain a
fháil (féadfaidh tú 16 seachtaine sa bhreis de shaoire neamhíoctha roghnach
a ghlacadh chomh maith). Más féidir, tacófar leat chun do 52 seachtain
d’obair íoctha a chríochnú ar an tionscadal céanna nó ar thionscadal
eile nuair a chríochnaíonn tú do shaoire mháithreachais.</p>

<p>Ba cheart duit plé a dhéanamh le d’urraitheoir ar an íocaíocht dá
gcáilíonn tú fad atá tú ar saoire mháithreachais. D’fhéadfá cáiliú
do Shochar Máithreachais má tá dóthain ranníocaíochtaí ÁSPC íoctha
agat. Mura bhfuil, má tá íocaíocht leasa shóisialaigh á fáil ag do
chéile nó do pháirtnéir, d’fhéadfá méadú do dhuine fásta cáilithe a
fháil ar a n-íocaíocht. Ní féidir leat leanúint agus do scéim
inacmhainne cúram leanaí a úsáid fad atá tú ar saoire mháithreachais.</p>

<p>Soláthraíonn <a href="../../../employment/unemployment_and_redundancy/employment_support_schemes/national_internship_scheme.html">JobBridge,
an Scéim Náisiúnta Intéirneachta</a> deiseanna maidir taithí oibre. Má
éiríonn tú torrach, féadfaidh tú d’intéirneacht a chur ar fionraí chun
saoire mháithreachais a ghlacadh. Nuair a fhilleann tú chun d’intéirneacht
a chríochnú, ní mór duit do theidlíocht di a dheimhniú. Ní bhfaighidh
tú an íocaíocht bhreisithe fad atá tú ar saoire mháithreachais.</p>
</div>
</div>
</html>
