<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Íocaíochtaí leasa shóisialaigh agus an deontas mac léinn
</title>
    
    <meta name="description" content="Faisnéis faoi íocaíocht leasa shóisialaigh, an BTEA agus an deontas mac léinn a éileamh. ">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Íocaíochtaí leasa shóisialaigh agus an deontas mac léinn</h1>
	
<ul class="anchorlinks"><li><a href="#lc66f4">Réamhrá</a></li><li><a href="#lcd33a">Cás-staidéir</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Más ag filleadh ar oideachas atá tú agus má bhí íocaíocht leasa
shóisialaigh á fáil agat, d’fhéadfá cáiliú don Liúntas um Fhilleadh
ar Oideachas nó don scéim um dheontais do mhic léinn, ag brath ar do chuid
cúinsí. Ní féidir (i mórchuid na gcásanna) Liúntas um Fhilleadh ar
Oideachas agus deontas iomlán mac léinn a fháil ag an tráth céanna.</p>

<p>Má tá Íocaíocht Teaghlach Aontuismitheora, Liúntas Míchumais, Pinsean
Easláinte nó Sochar Breoiteachta á fháil agat, beidh ort a mheas an
mbainfeá níos mó tairbhe as aistriú chuig an BTEA nuair a fhilleann tú ar
oideachas nó chun fanacht agus d’íocaíocht reatha a fháil agus iarratas a
dhéanamh ar dheontas mac léinn. Má Sochar Cuardaitheora Poist nó Liúntas
Cuardaitheora Poist á fháil agat, ní mór duit aistriú chuig an BTEA más
mian leat íocaíocht leasa shóisialaigh a choimeád nuair a fhilleann tú ar
an oideachas.</p>

<p>Tugtar sa cháipéis seo breac-chuntas ar do chuid roghanna.<br></p>
</div>

<h2>Liúntas um Fhilleadh ar Oideachas</h2>

<p>Ligeann an <a href="back_to_education_allowance.html">Liúntas um
Fhilleadh ar Oideachas (BTEA)</a> do dhaoine ag a bhfuil íocaíochtaí leasa
shóisialaigh íocaíocht leasa shóisialaigh a fháil fad a bhíonn páirt á
glacadh acu i gcúrsaí lánaimseartha ceadaithe san ardoideachas agus sa
bhreisoideachas. Íoctar le daoine a ghlacann páirt i scéim an BTEA liúntas
seachtainiúil den mhéid céanna de ráta an LFO agus d’íocaíocht cosanta
sóisialta roimhe seo. Más rannpháirtí nua thú faoi 25 bliain agus má bhí
íocaíocht aoisbhainteach laghdaithe chuardaitheora poist á fáil agat,
gheobhaidh tú liúntas oiliúna uasta €160 (beidh aon mhaoin atá asbhainte
ón ráta seo).</p>

<h2>An Scéim um Dheontais do Mhic Léinn</h2>

<p>Is féidir le mic léinn a dhéanann cúrsaí lánaimseartha
fochéime/iarchéime ardoideachais agus Cúrsaí lánaimseartha
Iar-Ardteistiméireachta (PLCanna) tacaíocht airgeadais a fháil tríd an <a href="../../../education/third_level_education/fees_and_supports_for_third_level_education/maintenance_grant_schemes_for_students_on_third_level_courses.html">Scéim
um Dheontais do Mhic Léinn</a> a ndéantar tástáil mhaoine ina leith. Tagann
athrú ar rátaí deontais do mhic léinn a cháilítear de réir líon tosca,
lena n-áirítear ioncam teaghlaigh, méid an teaghlaigh agus cibé acu an
bhfuil coláiste an mhic léinn gar dá n-áit bhunachónaithe nó a
mhalairt.</p>

<p>Tá dhá chomhábhar sa scéim – deontas cothabhála agus deontas
táillí. Ranníocaíocht i dtreo chostais mhaireachtála an mhic léinn is ea
an deontas cothabhála, agus is féidir leis an deontas táillí íoc as aon
cheann de na 3 ghné a leanas: táillí teagaisc, ranníocaíocht na mac léinn
agus as costas turas ríthábhachtach allamuigh.</p>

<p>Go ginearálta, má cháilítear thú don deontas cothabhála, cáileofar
thú do pé gnéithe de dheontas táillí a bhaineann le do chás.</p>

<h3>An deontas cothabhála agus an BTEA</h3>

<p><strong>Ó bhliain acadúil 2010/2011 ar aghaidh, ní féidir leat deontas
cothabhála agus an BTEA nó liúntas VTOS a fháil le chéile.</strong></p>

<p><strong>Eisceachtaí:</strong> Má bhí an Liúntas um Fhilleadh ar
Oideachas agus an deontas cothabhála mac léinn á bhfáil agat ag tús
bhliain acadúil 2010, leanfaidh tú le bheith i dteideal an dá íocaíocht a
fháil d’fhad iomlán do chúrsa reatha.</p>

<p>Má chríochnaigh tú cúrsa agus más mian leat anois leanúint ar aghaidh
agus cúrsa ar ardleibhéal a dhéanamh, is féidir leat leanúint agus
d’íocaíocht BTEA a choimeád (a fhad le leibhéal 8 ar an gCreat
Náisiúnta Cáilíochtaí agus an leibhéal sin san áireamh). Ní bheidh tú
i dteideal an comhábhar cothabhála den deontas mac léinn a fháil a
thuilleadh, áfach. Is féidir leat iarratas a dhéanamh faoin scéim deontais
go n-íocfar as ranníocaíocht an mhic linn agus as aon táillí
teagaisc/chostais turas allamuigh ar do shon faoin gcomhábhar táillí den
deontas mac léinn (má cháilítear thú).</p>

<h3>Deontas táillí</h3>

<p>Má tá an BTEA á fháil agat, ní cháilítear thú do chomhábhar
cothabhála an deontais mhac léinn, ach is féidir leat iarratas a dhéanamh
ar dheontas táillí chun íoc as ranníocaíocht an mhic léinn agus as aon
táillí teagaisc den chúrsa nach gcuimsítear cheana féin faoin <a href="../../../education/third_level_education/fees_and_supports_for_third_level_education/fees.html">Scéim
um Tháillí Saor in Aisce</a>. D’fhéadfaí costais turas ríthábhachtach
allamuigh a chuimsiú faoi dheontas táillí.</p>

<p>Tabhair faoi deara, le do thoil, go dtarlódh nach bhfaigheadh daoine ag a
bhfuil an BTEA á fháil le haghaidh íocaíocht deontas táillí – mura
gcomhlíonann siad téarmaí agus coinníollacha na scéime deontas mac léinn.
Má tá an BTEA á fháil agat agus más mian leat iarratas a dhéanamh go
gcuimseofar na táillí seo faoi dheontas táillí, ba cheart duit foirm
iarratais ar dheontas a chomhlánú a luaithe agus is féidir agus í a
sheoladh chuig d’údarás áitiúil nó chuig do Choiste Gairmoideachais
áitiúil.</p>

<p>Má tá cúrsa <a href="../../../education/vocational_education_and_training/training_and_apprentiship_programmes/post_leaving_certificate_courses.html">Iar-Ardteistiméireachta
(PLC)</a> á dhéanamh agat, agus má tá an BTEA nó <a href="../../../education/returning_to_education/vocational_training_opportunities_scheme.html">Liúntas
VTOS</a> á fháil agat, tá tú díolmhaithe ón muirear nua rannpháirtithe
mac léinn (€200). B’fhéidir go mbeidh ort muirear cúrsa a íoc le
haghaidh leabhar, táillí agus costais eile.</p>

<h1>Íocaíochtaí leasa shóisialaigh agus an BTEA</h1>

<p>Má tá <a href="../social_welfare_payments_to_families_and_children/one_parent_family_payment.html">Íocaíocht
Teaghlach Aontuismitheora</a> nó íocaíocht mhíchumais (<a href="../disability_and_illness/disability_allowance.html">Liúntas
Míchumais</a>, <a href="../disability_and_illness/invalidity_pension.html">Pinsean
Easláinte</a> nó <a href="../disability_and_illness/disability_benefit.html">Sochar
Breoiteachta</a>) á fháil agat, is féidir leat a roghnú chun fanacht agus
d’íocaíocht reatha leasa shóisialaigh a fháil agus iarratas a dhéanamh
ar dheontas cothabhála mac léinn nó is féidir leat roghnú go n-aistreofar
thú chuig an BTEA. Beidh ort a mheas cibé acu is tairbhiúla duit –
aistriú chuig an BTEA nuair a fhilleann tú ar oideachas nó fanacht agus
d'íocaíocht reatha a fháil agus iarratas a dhéanamh ar dheontas mac léinn.
Leagtar amach thíos tuilleadh faisnéise ar an dá rogha seo.</p>

<p>Má tá <a href="../unemployed_people/jobseekers_benefit.html">Sochar
Cuardaitheora Poist</a> nó <a href="../unemployed_people/jobseekers_allowance.html">Liúntas Cuardaitheora
Poist</a> á fháil agat, ní chomhlíonfaidh tú a thuilleadh coinníollacha
d’íocaíochta má fhilleann tú ar oideachas (ós rud é nach mór fáil
bheith ort le haghaidh oibre agus go mbíonn tú ag cuardach oibre).
Ciallaíonn seo <em>nach mór</em> duit aistriú chuig an BTEA más mian leat
íocaíocht leasa shóisialaigh a choimeád nuair a fhilleann tú ar an
oideachas – féach ‘Daoine a fhaigheann Liúntas nó Sochar Cuardaitheora
Poist’.</p>

<p><strong>Daoine a fhaigheann Íocaíocht Teaghlach Aontuismitheora, Liúntas
Míchumais, Pinsean Easláinte nó Sochar Breoiteachta</strong></p>

<p><strong>Rogha 1: Aistriú chuig an BTEA</strong></p>

<p>Má aistríonn tú chuig an BTEA:</p>
<ul><li>Gheobhaidh tú íocaíocht ar chomhionann leis de d’íocaíocht
  reatha</li>
  <li>Ní bheidh tú i dteideal cothabháil a fháil faoin scéim um dheontais
    do mhic léinn</li>
  <li>Beidh tú in ann iarratas a dhéanamh faoin scéim um dheontais do mhic
    léinn ar dheontas táillí chun íoc as ranníocaíocht an mhic léinn
    agus as costais táillí cúrsa/turas allamuigh (sa chás cuí)</li>
  <li>Beidh tú in ann oibriú go páirtaimseartha gan tionchar a imirt ar
    d’íocaíocht BTEA</li>
  <li>Go ginearálta, beidh tú in ann sochair thánaisteacha, ar nós <a href="../supplementary_welfare_schemes/rent_supplement.html">Forlíonadh
    Cíosa</a> a choimeád. Nóta: Má tá Forlíonadh Cíosa nó <a href="../supplementary_welfare_schemes/mortgage_interest_supplement.html">Forlíonadh
    Ús Morgáiste</a> á fháil agat agus má mhéadaítear d’ioncam,
    déanfar athmheasúnú ort do na sochair seo.</li>
</ul><p>Má tá <a href="../../../health/entitlement_to_health_services/medical_card.html">cárta
leighis</a> agat, tá tú i dteideal é a choimeád fad atá an BTEA á fháil
agat.</p>

<p><strong>Rogha 2: Leanúint agus d’Íocaíocht Teaghlach Aontuismitheora,
Liúntas Míchumais, Pinsean Easláinte nó Sochar Breoiteachta a
fháil</strong></p>

<p>Má leanann tú agus d’Íocaíocht Teaghlach Aontuismitheora, Liúntas
Míchumais, Pinsean Easláinte nó Sochar Breoiteachta a fháil:</p>
<ul><li>Coimeádfaidh tú d’íocaíocht reatha</li>
  <li>Beidh tú i dteideal iarratas a dhéaanmh ar chomhábhair chothabhála
    agus tháillí den deontas mac léinn (Nóta: Ní cháilítear
    iarratasóirí ar íocaíochtaí leasa shóisialaigh go huathoibríoch le
    haghaidh deontais)</li>
  <li>Go ginearálta, caillfidh tú d’<a href="../supplementary_welfare_schemes/rent_supplement.html">Fhorlíonadh
    Cíosa</a> nó d’<a href="../supplementary_welfare_schemes/mortgage_interest_supplement.html">Forlíonadh
    Ús Morgáiste</a>, de bharr go bhfuil tú ag plé le hoideachas
    lánaimseartha.</li>
</ul><p>Má tá <a href="../../../health/entitlement_to_health_services/medical_card.html">cárta
leighis</a> agat, beidh tú i dteideal é a choimeád ar feadh tréimhse 3
bliana ó dháta iontrála an oideachais lánaimseartha, agus déanfar thú a
athmheasúnú ina dhiaidh seo.</p>

<p>Má tá an Íocaíocht Teaghlach Aontuismitheora á fáil agat faoi
láthair, d’fhéadfadh athruithe ar do chúinsí teaghlaigh fad a bhíonn tú
ag plé le hoideachas lánaimseartha tionchar a imirt ar do theidlíocht chun
an íocaíocht a fháil (mar shampla, mura gcónaíonn leanbh leat a thuilleadh
nó má sháraíonn siad an aoisteorainn). Má aistríonn tú chuig an BTEA,
tá d'íocaíocht faoi ráthaíocht le haghaidh fhad do chúrsa. Ba cheart duit
aon athruithe den chineál sin a chur san áireamh agus pleanáil á déanamh
agat ar thacaíocht ioncaim le linn do chúrsa.</p>

<h2>Daoine a fhaigheann Liúntas Cuardaitheora Poist nó Sochar Cuardaitheora
Poist </h2>

<p>Má tá Liúntas Cuardaitheora Poist (JA) nó Sochar Cuardaitheora Poist
(JB) á fháil agat, ní mór duit aistriú chuig an BTEA chun íocaíocht
leasa shóisialaigh a choimeád (lena n-áirítear sochair thánaisteacha) le
linn oideachas lánaimseartha. Is í an chúis atá leis seo, nach féidir
fáil bheith ort agus nach féidir leat fostaíocht bheith á cuardach agat, i
ndáiríre, agus páirt á glacadh agat in oideachas lánaimseartha.</p>

<p>Má cháilítear thú don Liúntas um Fhilleadh ar Oideachas, is féidir
leat do theidlíocht i leith aon sochar tánaisteach atá agat cheana féin a
choiméad, mar shampla, Liúntas Breosla, Forlíonadh Cíosa agus Forlíonadh
Ús Morgáiste. Ní imreoidh obair ar luach saothair tionchar ar d'íocaíocht
BTEA ach d’fhéadfadh aon ioncam breise tionchar a imirt ar do shochair
thánaisteacha.</p>

<p>A luaithe a aistríonn tú ón LCP nó ón SCP chuig an BTEA, ní bheidh tú
i dteideal an comhábhar cothabhála den deontas mac léinn a fháil ach is
féidir leat iarratas a dhéanamh ar dheontas táillí – a íocfaidh as
ranníocaíocht an mhic léinn, as costais tuaras allamuuigh agus as táillí
(más iníoctha dóibh) trí leas a bhaint as an bhfoirm le haghaidh an
deontais mhac léinn. Ba cheart duit é seo a dhéanamh a luaithe is
féidir.</p>

<div class="topic base_rates">
<h2 class="topic base_rates_title" id="lcd33a">Cás-staidéir</h2>

<p>Leagadh amach na cás-staidéir seo a leanas chun léiriú níos fearr a
thabhairt ar na roghanna atá ar fáil do dhaoine atá ar chineálacha
éagsúla íocaíochtaí leasa shóisialaigh agus ar na buntáistí agus na
míbhuntáistí a bhaineann le gach rogha díobh. </p>

<p><strong>A: Tá Liúntas Cuardaitheora Poist á fháil agam agus táim ag
tosú ar chúrsa lánaimseartha breisoideachais nó ardoideachais: </strong></p>

<p>Ní féidir leat Liúntas Cuardaitheora Poist a fháil agus tú ag freastal
go lánaimseartha ar oideachas. Má tá Liúntas Cuardaitheora Poist á fháil
agat ba cheart duit cur isteach ar an Liúntas um Fhilleadh ar an Oideachas
(LFO). Má tá tú incháilithe gheobhaidh tú LFO ar an ráta céanna agus
uasráta an Liúntais Chuardaitheora Poist agus féadfaidh tú aon sochair
thánaisteacha a bhíodh agat a choinneáil. Má athraíonn tú ó ráta
laghdaithe Liúntais Chuardaitheora Poist go ráta uasta an Liúntais sin
d’fhéadfadh sé tionchar a bheith aige ar an bhForlíonadh Cíosa nó ar an
bhForlíonadh Ús Morgáiste atá á fháil agat. Ní bhfaighidh tú deontas
cothaithe mar aon le LFO ach bheadh tú níos fearr as ó thaobh airgid de an
LFO a fháil ná mar a bheifeá ag fáil an deontais chothaithe amháin. Ní
chuirfidh ioncam a thuilleann tú de thoradh fostaíochta le pá isteach ar do
LFO ná ar do sochair thánaisteacha ach amháin i gcás Forlíonadh Cíosa nó
Forlíonadh Ús Morgáiste. </p>

<p>Beidh ort iarratas a dhéanamh fós chuig d’údarás áitiúil nó do
Choiste Gairmoideachais le go ndéanfar measúnú ort i gcomhair na táille
seirbhísí mac léinn agus na dtáillí teagaisc. Ba chóir duit d’iarratas
a chur isteach láithreach. </p>

<p><strong>B: Tá Íocaíocht do Theaghlach Aon-Tuismitheora á fháil agam
agus táim ag tosú ar chúrsa lánaimseartha breisoideachais nó
ardoideachais:</strong> </p>

<p>Tá dhá rogha agat má tá Íocaíocht do Theaghlach Aon-Tuismitheora á
fháil agat agus caithfidh tú a dhéanamh amach cé acu a thabharfaidh an
t-ioncam is airde duit. </p>

<p>1. Feadfaidh tú an Íocaíocht do Theaghlach Aon-Tuismitheora atá á
fháil agat a choinneáil agus cur isteach ar dheontas cothaithe. Má
thograíonn tú é sin a dhéanamh leanfaidh tú ort ag fáil na hÍocaíochta
do Theaghlach Aon-Tuismitheora ar do ráta reatha agus d’fheadfá a bheith
incháilithe chun deontas cothaithe a fháil. Caillfidh tú aon sochar
tánaisteach atá á fháil agat, áfach, mar Fhorlíonadh Cíosa nó
Fhorlíonadh Ús Morgáiste. </p>

<p>Más rud é go bhfuil tú ag teacht go deireadh do theidlíochta i leith na
hÍocaíochta do Theaghlach Aon-Tuismitheora ba thairbhí duit LFO a bheith
agat toisc go n-íocfar é sin ar feadh tréimhse an chúrsa. </p>

<p>2. D’fhéadfá aistriú ón Íocaíocht do Theaghlach Aon-Tuismitheora go
dtí an LFO. Má thograíonn tú é sin a dhéanamh agus má tá tú
incháilithe chun an LFO a fháil ní bhfaighidh tú aon deontas cothaithe.
Gheobhaidh tú an LFO ar an ráta céanna agus uasráta na hÍocaíochta do
Theaghlach Aon-Tuismitheora agus féadfaidh tú aon sochar tánaisteach atá á
fháil agat a choinneáil. Má athraíonn tú ó ráta laghdaithe Íocaíochta
Teaghlaigh Aontuismitheora go dtí an ráta uasta d’fhéadfadh sé sin
tionchar a bheith aige ar Fhorlíonadh Cíosa nó ar Fhorlíonadh Ús
Morgáiste. Ní chuirfidh ioncam a thuilleann tú de thoradh fostaíochta le
pá isteach ar do LFO ná ar do sochair thánaisteacha ach amháin i gcás
Forlíonadh Cíosa nó Forlíonadh Ús Morgáiste. </p>

<p>Beidh ort an fhoirm iarratas i gcomhair deontais chothaithe a úsáid chun
iarratas a dhéanamh chuig d’údarás áitiúil nó chuig do Choiste
Gairmoideachais chun go ndéanfar measúnú ort ó thaobh na táille
seirbhísí mac léinn agus na dtáillí teagaisc. Ba chóir duit d’iarratas
a chur isteach láithreach. </p>

<p><strong>C: Tá Liúntas Míchumais á fháil agam agus táim ag tosú ar
chúrsa lánaimseartha breisoideachais nó ardoideachais:</strong> </p>

<p>Tá dhá rogha agat má tá Liúntas Míchumais á fháil agat agus
caithfidh tú a dhéanamh amach cé acu a chuirfidh an t-ioncam is airde ar
fáil duit. </p>

<p>1. Feadfaidh tú an Liúntas Míchumais atá á fháil agat a choinneáil
agus cur isteach ar dheontas cothaithe. Má thograíonn tú é sin a dhéanamh
leanfaidh tú ort ag fáil an Liúntais Mhíchumais ar an ráta reatha.
Caillfidh tú aon sochar tánaisteach atá á fháil agat, áfach, mar
Fhorlíonadh Cíosa nó Fhorlíonadh Ús Morgáiste. D’fhéadfadh tionchar a
bheith ag ioncam do thuismitheoirí ar méid an deontais chothaithe a
gheobhaidh tú má tá tú i do chónaí sa bhaile. D’fhéadfá deontas
cothaithe laghdaithe a fháil dá bharr, nó gan ach an Táille Sheirbhísí
Mac Léinn a fháil, nó d’fhéadfá gan ceachtar acu a fháil ar chor ar
bith. </p>

<p>2. Féadfaidh tú aistriú ón Liúntas Míchumais atá á fháil agat go
dtí an Liúntas um Fhilleadh ar an Oideachas (LFO). Má thograíonn tú é sin
a dhéanamh agus má tá tú incháilithe chun an LFO a fháil ní bhfaighidh
tú deontas cothaithe. Gheobhaidh tú an LFO ar an ráta céanna agus uasráta
an Liúntais Mhíchumais agus féadfaidh tú aon sochar tánaisteach atá á
fháil agat a bheith agat i gcónaí. Má athraíonn tú ó ráta laghdaithe go
ráta uasta an Liúntais Mhíchumais d’fhéadfadh sé sin tionchar a bheith
aige ar an bhForlíonadh Cíosa nó ar an bhForlíonadh Ús Morgáiste. Ní
chuirfidh ioncam a thuilleann tú de thoradh fostaíochta le pá isteach ar do
LFO ná ar do shochair thánaisteacha ach amháin i gcás Forlíonadh Cíosa
nó Forlíonadh Ús Morgáiste. </p>

<p>Beidh ort iarratas a dhéanamh fós chuig d’údarás áitiúil nó chuig
do Choiste Gairmoideachais le go ndéanfar measúnú ort i gcomhair na táille
seirbhísí mac léinn agus, nuair is cuí sin, i gcomhair na dtáillí
teagaisc. Ba chóir duit d’iarratas a chur isteach láithreach.</p>
</div>
</div>
</html>
