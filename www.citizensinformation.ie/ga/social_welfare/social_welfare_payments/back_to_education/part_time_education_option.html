<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Rogha Oideachais Páirtaimseartha
</title>
    
    <meta name="description" content="Is féidir leat d’íocaíocht cuardaitheora poist a choinneáil agus páirt a ghlacadh i gcúrsa páirtaimseartha chun feabhas a chur ar do sheans post a fháil. Faigh tuilleadh eolais.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Rogha Oideachais Páirtaimseartha</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Cuireann an Rogha Oideachais Páirtaimseartha ar do chumas do <a shape="rect" href="../unemployed_people/jobseekers_allowance.html">Liúntas
Cuardaitheora Poist</a> nó <a shape="rect" href="../unemployed_people/jobseekers_benefit.html">Sochar Cuardaitheora
Poist</a> a choinneáil agus freastal ar chúrsa oideachais nó oiliúna
páirtaimseartha sa lá nó san oíche. </p>

<p>Ní mór duit leanúint ag comhlíonadh na gcoinníollacha i gcomhair Sochar
Cuardaitheora Poist nó Liúntas Cuardaitheora Poist. Ciallaíonn sé seo nach
mór duit a thaispeáint go bhfuil obair á lorg agat go gníomhach i gcónaí
agus go bhfuil tú sásta dul i mbun oibre, agus gur dócha go bhfeabhsóidh an
cúrsa do sheans obair a fháil. Má fhaigheann tú tairiscint oibre agus tú
ar an gcúrsa beifear ag súil go nglacfaidh tú leis an tairiscint sin.</p>

<h3>Achomhairc </h3>

<p>Is scéim riaracháin í ROPA. Is féidir leat <a shape="rect" href="../../irish_social_welfare_system_appeals.html">achomharc a dhéanamh ar
chinneadh</a> an Rogha Oideachais Páirtaimseartha a dhiúltú duit má tá an
diúltú bunaithe ort a bheith ar fáil i gcomhair fostaíochta an t-am go
léir. <br></p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Níl an Rogha Oideachais Páirtaimseartha mar an gcéanna leis an <a shape="rect" href="back_to_education_allowance.html">Liúntas um Fhilleadh ar
an Oideachas</a> ná an <a shape="rect" href="education_training_and_development_option.html">Rogha Oideachais,
Oiliúna agus Forbartha</a>. </p>

<p>Níl aon chritéir incháilitheachta ar leith ann don ROPA. Is féidir leat
a bheith aois ar bith agus a bheith dífhostaithe ar feadh aon tréimhse sula
dtosaíonn tú cúrsa oideachais páirtaimseartha. </p>

<h3>D’íocaíocht cuardaitheora poist a choinneáil </h3>

<p>Má tá tú ag fáil Liúntais Cuardaitheora Poist nó Sochair Cuardaitheora
Poist is féidir leat an Rogha Oideachais Páirtaimseartha a ghlacadh agus
leanúint ag fáil d’íocaíocht cuardaitheora poist. Ní mór dod’ Oifig
Áitiúil Leasa Shóisialaigh a bheith sásta gur dóigh go bhfeabhsóidh an
cúrsa do sheans post a fháil. </p>

<p>Ní mór duit leanúint ag comhlíonadh na gcoinníollacha trína bheith ar
fáil i gcomhair agus ag cuardach oibre. Má fhaigheann tú tairiscint oibre
agus tú ar an gcúrsa beifear ag súil go nglacfaidh tú leis an tairiscint
sin. </p>

<h3>Cúrsaí a chlúdaítear </h3>

<p>Is féidir leat páirt a ghlacadh i gcúrsa lae, cúrsa oíche nó cúrsa
luath ar maidin páirtaimseartha, cúrsa cianoideachais nó cúrsa
páirtaimseartha faoin <a shape="rect" href="http://www.aontas.com/whatnext/9/distance-online-flexible-and-blended-learning/">Tionscnamh
Filleadh ar Oideachas</a>. I gcásanna áirithe, glacfar le cúrsaí
páirtaimseartha a ritear i rith gnáth lá oibre, mar shampla, cúrsaí faoin
<a shape="rect" href="http://www.aontas.com/whatnext/5/back-to-education-initiative-btei/">Tionscnamh
Filleadh ar Oideachas</a>. </p>

<p>Tá rogha leathan ábhar ar fáil faoin Tionscnamh Filleadh ar Oideachas.
Mar shampla: </p>
<ul><li><a shape="rect" href="http://www.aontas.com/whatnext/4/adult-basic-education-and-the-adult-literacy-service/">Oideachas
    aosach bunúsach</a> </li>
  <li>Ábhair an Teastais Shóisearaigh agus na hArdteistiméireachta cosúil
    le Béarla agus matamaitic. </li>
  <li>I measc na gcineálacha eile cúrsaí atá i gceist tá: forbairt
    phearsanta, lónadóireacht, turasóireacht, cumarsáid, spórt agus
    fóillíocht. </li>
</ul><h3>Cúrsa a aimsiú </h3>

<p>Chun fáil amach faoi na cúrsaí atá ar fáil agus chun comhairle a fháil
faoi conas áit a fháil ar do rogha cúrsa, ba chóir duit dul i dteagmháil
le <a shape="rect" href="http://www.etbi.ie/etbs/directory-of-etbs/">do
BOO</a>, scoil, coláiste nó leabharlann phoiblí áitiúil nó leis an <a shape="rect" href="http://findaddress.citizensinformation.ie/service_finder/">Ionad
Faisnéise do Shaoránaigh</a>. <br></p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>
Gheobhaidh tú do Liúntas Cuardaitheora Poist nó do Shochar Cuardaitheora
Poist i gcónaí agus aon sochair thánaisteacha eile ag an gnáthráta. <br></div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>
Ba chóir gach iarratas ar an Rogha Oideachais Páirtaimseartha a dhéanamh ar
an <a shape="rect" href="http://www.welfare.ie/EN/Forms/Documents/PTEO1.pdf">bhfoirm PTEO1</a>.
Iarrfar ort faisnéis a chur ar fáil faoi do chúrsa, mar shampla, amchlár an
chúrsa. <br></div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>
Déan iarratas ar Rogha Oideachais Páirtaimseartha ag <a shape="rect" href="http://www.welfare.ie/EN/ContactUs/Pages/localoffice.aspx">d'Ionad Intreo
nó d’Oifig Áitiúil Leasa Shóisialaigh</a>.<br></div>
</div>
</html>
