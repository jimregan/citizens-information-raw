<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Sochar Cúramora
</title>
    
    <meta name="description" content="Tá cur síos anseo ar shochar cúramaí, íocaíocht leasa     shóisialaigh le duine a fhágann a c(h)uid oibre ar mhaithe le haire a thabhairt     do dhuine faoi éagumas.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Sochar Cúramora</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l27d15">Rátaí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Íoctar Sochar Cúramóra le daoine le hárachas in Éirinn a fhágann an
líon saothair chun aire a thabhairt do dhuine nó do dhaoine ar ghá cúram
lánaimseartha a thabhairt dóibh. </p>

<p>Féadfaidh tú Sochar Cúramóra do thréimhse 104 seachtain san iomlán i
gcás gach duine a bhfuil tú ag déanamh cúram dó nó di. Is féidir é seo
a éileamh mar thréimhse leanúnach amháin nó ina chodanna de thréimhsí
éagsúla a bheidh 104 seachtain iontu san iomlán. Má éilíonn tú Sochar
Cúramóra i gcás tréimhse níos lú ná sé seachtaine leanúnacha i
dtréimhse ar bith ní mór duit fanacht sé seachtaine eile sula n-éilíonn
tú Sochar Cúramóra chun cúram a thabhairt don duine céanna arís. </p>

<p>Más rud é go bhfuil tú ag tabhairt cúram do bhreis agus duine amháin,
féadfaidh tú íocaíocht a fháil ar feadh 104 seachtain i gcás gach duine
acu. Féadfaidh na tréimhsí cúraim forluí ar a chéile nó a bheith i
gcomhthráth le chéile. </p>

<h3>Íocaíochtaí i leith cúraim faoisimh</h3>

<p>Is deontas airgid thirim é an Deontas Cúraim Faoisimh a íoctar le
cúramóirí. Is féidir le cúramóirí an deontas a úsáid pé slí ar mian
leo. Bíonn na híocaíochtaí bhliantúla i leith cúraim faoisimh iníoctha
ar an gcéad Déardaoin i Meitheamh gach bliain. Léigh tuilleadh faoi <a shape="rect" href="/ga/health/health_services_for_people_with_disabilities/respite_care.html">chúram
faoisimh anseo.</a></p>

<h3>Saoire cúramóra</h3>

<p>Comhlánaíonn an ceart atá agat maidir le cearta <a shape="rect" href="/ga/employment/employment_rights_and_conditions/leave_and_holidays/carers_leave_from_employment.html">cúramóra
um shaoire ó fhostaíocht </a>Scéim Sochar Cúramóra maidir le saoire.
Tugann saoire cúramóra cead d'fhostaithe an fhostaíocht atá acu a fhágáil
go sealadach ar feadh tréimhse nach mó ná 104 sheachtain chun cúram
lánaimseartha a thabhairt do dhaoine a bhfuil gá acu le cúram agus aire
lánaimsire. Ní íocfar iad le linn na saoire seo ach i gcás na ndaoine ar
mhian leo saoire chúramóra a ghlacadh coinneofar a jabanna in áirithe dóibh
ar feadh na saoire. Ní gá go mbeifeá i dteideal Sochar Cúramóra a fháil
le bheith i dteideal saoire cúramóra a bheith agat. </p>

<p>Más dóigh leat gur diúltaíodh Sochar Chúramóra go héagórach duit nó
mura bhfuil tú sásta le cinneadh a rinne Oifigeach Cinnidh Leasa
Shóisialaigh faoi na teidlíochaí atá agat, tá sé de rogha agat <a shape="rect" href="../../irish_social_welfare_system_appeals.html">achomharc a
dhéanamh in aghaidh an chinnidh seo. </a></p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>D'fhéadfá a bheith i dteideal Sochar Cúramóra a fháil:</p>
<ul><li>Má tá tú 16 bliana d'aois agus faoi bhun 66 </li>
  <li>Má bhí tú fostaithe ar feadh ocht seachtain i rith an 26 seachtain
    sular oibrigh tú mar chúramóir. Ní mór duit 16 uaire oibre a bheith
    déanta agat in aghaidh na seachtaine nó 32 uaire in aghaidh na coicíse.
    Ní gá duit an choinníoll seo a chomhlíonadh má bhí Sochar Cúramóra
    á fháil agat i rith an 26 seachtain roimhe seo. </li>
  <li>Má d'éirigh tú as obair le bheith i do chúramóir lánaimsire. Is
    éard is brí le bheith i do chúramóir lánaimsire ná a bheith i do
    chónaí le duine (nach bhfuil ag cur faoi nó fúithi in institiúid) a
    bhfuil cúram agus aire lánaimsire ag teastáil uaidh nó uaithi nó go
    bhfuil sé ar do chumas iad sin a thabhairt don té sin. </li>
  <li>Níl tú ag cur fút in ospidéal, i dteach téarnaimh nó in institiúid
    dá leithéid. Áfach, má fhaigheann tú nó an duine a thugann tú aire
    dó/dí cóireáil leighis in ospidéil ar feadh 13 seachtain nó níos
    lú, glactar leat bheith ag tabhairt cúram agus aire lán aimseartha. </li>
  <li>Ní mór duit coinníollacha Árachas Sóisialach Pá-Choibhneasa a
    shásamh </li>
  <li>Ní mór don duine sin atá faoi do chúram agat a bheith chomh
    míchumasaithe sin go bhfuil cúram lánaimsire riachtanach dó nó di agus
    nach bhfuil an té sin ag cur faoi nó fúithi in institiúid. Ní mór
    teastas dochtúra a sholáthar. Níl teastas dochtúra riachtanach má tá
    <a shape="rect" href="../disability_and_illness/domiciliary_care_allowance.html">Liúntas
    Chúram sa Teaghais </a>á íoc ag Limistéar de chuid <a shape="rect" href="/ga/health/how_health_is_organised/health_boards.html">Feidhmeannacht na
    Seirbhíse Sláinte </a>i leith linbh. Ní gá gurbh é nó í an
    cúramóir an duine a fhaigheann an Liúntas Chúram sa Teaghais thar
    cheann an linbh. </li>
  <li>Ní féidir leat a bheith ag obair mar fhostaí nó féinfhostaithe ar
    feadh breis agus 15 n-uaire sa tseachtain. Is é an t-uasmhéid gur féidir
    leat a thuilleamh in aghaidh na seachtaine ná €332.50. (Is é €332.50
    do ghlanioncam tar éis duit do cháin ioncaim agus an Muirir Sóisialta
    Uilíoch, PRSI, aoisliúntas (íocaíochtaí pinsin), éileamh pinsin,
    costais cheardchumainn, an phréimh árachais sláinte agus do shíntiúis
    chuig Cumainn Chairdiúla ó d'íocaíocht iomláin.) </li>
</ul><h3>Coinníollacha maidir le híocaíochtaí Árachais Shóisialaigh
Phá-Choibhneasa</h3>

<p>Ní mór duit 156 ranníocaíocht ar a laghad a bheith déanta agat ón am a
chuaigh tú isteach sa scéim árachais go dtí an t-am a dhéanann tú an
t-iarratas ar Shochar Chúramóra, agus </p>
<ul><li>39 ranníocaíocht a bheith déanta agat sa Bhliain Chánach iomchuí,
    nó </li>
  <li>39 ranníocaíocht déanta sa tréimhse 12 mí sular thosaigh an Sochar
    Cúramóra, nó </li>
  <li>26 ranníocaíocht déanta sa Bhliain Chánach Iomchuí agus 26
    ranníocaíocht sa bhliain roimhe sin. </li>
</ul><p>Ní féidir ach amháin ranníocaíochtaí ag Aicme ÁSPC A, B, C, D, E agus
H a chur san áireamh i dtreo Sochair Cúramóra.</p>

<p>Ní chuirtear Aicme S (ranníocaíochtaí féinfhostaithe) san áireamh.</p>

<p>Is í an dara bliain iomlán cánach deireanach roimh an mbliain ina
ndéanann tú d'éileamh an Bhliain Chánach Iomchuí, mar shampla, is í 2013
an Bhliain Chánach Iomchuí i gcás éilimh a dhéantar i 2015. </p>

<p>D'fhéadfaí tréimhsí árachais a críochnaíodh i mballstát eile de
chuid an AE a chur san áireamh, chun na coinníollacha ranníocaíochta ÁSPC
a chomhlíonadh. Is gá gur íocadh an tseachtain dheireanach oibre d'árachas
íoctha in Éirinn. </p>

<p>Tabharfar íocaíochtaí curtha do shochar (<em>creidmheasanna</em>) duit
gan iad a iarradh i gcás na tréimhse sin ina bhfuil tú ag fáil Sochar
Cúramóra. Tugtar creidmheasanna ar an ráta céanna leis an ranníocaíocht
dheireannach a rinne tú. Cinnteoidh na creidmheasanna seo nach gcaillfidh tú
teidlíocht do shochar leasa shóisialaigh ná do phinsin amach anseo. </p>

<p></p>

<h3>Leanaí cleithiúnaithe </h3>

<p>Féadfaidh tú méadú a éileamh i leith linbh atá faoi bhun 18, atá ina
c(h)ónaí leat de ghnáth más tusa a bhíonn á c(h)othú. Má tá leanbh ag
fáil oideachais lánaimsire lae i scoil nó i gcoláiste aitheanta tá an
méadú seo iníoctha go deireadh na bliana acadúla sin ina shroicheann an
leanbh aois a 22. (Ní gá don leanbh a bheith ag cur faoi nó fúithi sa
bhaile. Tá an méadú i leith leanaí cleithiúnacha iníoctha is cuma má
bhíonn tú singil, i do bhaintreach , scartha ó do chéile nó más
páirtnéir sibhialta tú nach bhfuil ina c(h)ónaí leis an páirtnéir
sibhialta eile. Tá leath den mhéadú i leith Leanaí Cleithiúnacha iníoctha
má tá tú ag maireachtáil le do chéile/páirtnéir
sibhialta/comhchónaitheoir. Má tá íocaíocht á fháil ag do
chéile/páirtnéir sibhialta/comhchónaitheoir ón Roinn Coimirce Sóisialaí,
gheobhaidh an bheirt agaibh araon leath den Mhéadú i leith Leanaí
Cleithiúnacha. </p>

<p>Ó 5 Iúil 2012, más ioncam do chéile, páirtnéir sibhialta ó
comhchónaitheoir níos mó ná €400 in aghaidh na seachtaine, ní féidir
leat an méadú i leith leanaí cleithiúnacha iníoctha le do Shochar
Cúramóra a éileamh a thuilleadh.</p>

<h3>Impleachtaí cánacha</h3>

<p>Is foinse ioncaim incháinithe é seo agus ba chóir duit é sin a chur in
iúl do <a shape="rect" href="http://www.revenue.ie/en/contact/index.html">d'oifig chanach
áitiúil</a>. </p>

<h3>Leanúint ar aghaidh le híocaíocht tar éis báis</h3>

<p>Má tharlaíonn sé go bhfaigheann an duine a bhfuil tú ag tabhairt cúram
dó nó di bás íocfar an Sochar Cúramóra duit go ceann 6 seachtain i
ndiaidh a b(h)ás. D'fhéadfadh sé tarlú go mbeadh Deontas Méala iníoctha
leat freisin. Léigh tuilleadh faoi <a shape="rect" href="../death_related_benefits/standard_bereavement_grant.html">Dheontais
Mhéala anseo.</a></p>
</div>
<div class="topic base_rates">
<h2 class="topic base_rates_title" id="l27d15">Rátaí</h2>

<p><strong>Rátaí ó 16 Márta 2017</strong></p>

<table cellpadding="0" cellspacing="0" border="1" summary="rátaí 2010"><tbody><tr><td colspan="1" rowspan="1">Sochar</td>
      <td colspan="1" rowspan="1">Rataí seachtainiúil</td>
    </tr><tr><td colspan="1" rowspan="1">Dea-chroíoch duine 1</td>
      <td colspan="1" rowspan="1">€210.00</td>
    </tr><tr><td colspan="1" rowspan="1">Dea-chroíoch duine 2</td>
      <td colspan="1" rowspan="1">€315.00</td>
    </tr><tr><td colspan="1" rowspan="1">Méadú do gach <a shape="rect" href="../../irish_social_welfare_system/claiming_a_social_welfare_payment/claiming_and_increase_in_your_payment_for_a_child_dependant.html">leanbh
        cáilithe</a></td>
      <td colspan="1" rowspan="1">€29.80 (ráta iomlán), €14.90
        (leath-ráta) </td>
    </tr></tbody></table></div>
<p>Ní hann d’aon teidlíocht ar Phacáiste na Sochar don Líon Tí ná do
Shaorthaisteal faoi Scéim an tSochair Chúramóra.</p>

<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Is féidir cóip den <a shape="rect" href="http://193.178.94.12/GA/Forms/Documents/carb1_ga.pdf">fhoirm a bhaineann
le Sochar Cúramaí a íoschóipeáil agus a chomhlánú i bhfoirm ag an
suíomh (pdf)</a>. Tá an fhoirm seo (CARB1) ar fáil freisin ón Ionad Intreo
nó Oifig Bhrainse Leasa Shóisialaigh nó ón Rannóg Shochair Chúramaí,
(breathnaigh thíos faoin mír cén áit le hiarratas a dhéanamh). Molann an
Roinn Coimirce Sóisialaí go ndéanfaidh tú iarratas ar Shochar Cúramóra 10
seachtaine sula mbeidh tú ag fágáil do phost.</p>

<p>Ba cheart duit codanna 1, 2, 3 ,5, 6, 7 agus 8 a chomhlánú. Ba cheart do
do fhostóir cuid a 4 a chomhlánú, a shíniú agus a stampáil. Ba cheart don
duine (na daoine) atá faoi do chúram cuid a 10 a chomhlánú agus ba cheart
dá d(h)ochtúir an Tuairisc Leighis a chomhlánú, a shíniú agus a
stampáil. </p>

<p>Tá cearta dleathúla tábhachtacha ag Cúramaithe faoi dhlí na hÉireann.
Má cheapann tú go bhfuil do chuid cearta cúramaí sáraithe, is féidir <a shape="rect" href="http://www.lrc.ie/documents/work/newforms/CarersLeaveAct.pdf">gearán a
dhéanamh leis an gCoimisiún um Chaidreamh Oibreachais faoin Acht um Shaoire
Chúramaí, 2001 (pdf).</a> </p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Chun tuilleadh eolais faoi Shochar Chúramóra a fháil téigh i dteagmháil
le d'Ionad Intreo nó d'Oifig Bhrainse Leasa Shóisialaigh nó: 
</p><div class="inlinesio">
<p>
</p><div>
<h3>An Roinn Coimirce Sóisialaí</h3>
<p>
  
  <span class="field_dept address_field">Rannóg an tSochair Cúramóra<br></span>
  

  
  Oifig na Seirbhísí Leasa Shóisialaigh<br>Tithe an Rialtais<br>Bóthar Béal Átha an Lao<br>An Longfort <br>Éire
  <br>
  
</p>
<p>
  

  
  <strong>Teil:</strong>(043) 334 0000
  <br>
  

  
  <strong>Lóghlao:</strong>1890 92 77 70
  <br>
  

  

  
  <strong>Láithreán Gréasáin:</strong> <a href="http://www.welfare.ie">http://www.welfare.ie</a>
  <br>
  

  

  

  
</p>
</div></div>


<p>Tá tuilleadh eolais faoi shaoire churamóra ó fhostaíocht ar fáil ó:</p>

<p>
</p><div class="inlinesio">
<p>
</p><div>
<h3>Coimisiúin um Chaidreamh san Áit Oibre</h3>
<p>
  
  <span class="field_dept address_field">Seirbhíse Faisnéise agus Custaiméara<br></span>
  

  
  Bóthar Uí Bhriain<br>Ceatharlach<br>R93 W7W2<br>Éire
  <br>
  
</p>
<p>
  
  <strong>Uaireanta Oscailte:</strong>Luan go hAoine 9.30rn go 5in
  <br>
  

  
  <strong>Teil:</strong> (059) 917 8990  
  <br>
  

  
  <strong>Lóghlao:</strong> 1890 80 80 90
  <br>
  

  
  <strong>Facs:</strong>(059) 917 8909
  <br> 
  

  
  <strong>Láithreán Gréasáin:</strong> <a href="https://www.workplacerelations.ie/en/">https://www.workplacerelations.ie/en/</a>
  <br>
  

  

  

  
</p>
</div></div>


<p>
</p><div class="inlinesio">
<p>
</p><div>
<h3>Coimisiún um Chaidreamh san Áit Oibre</h3>
<p>
  

  
  Teach Lansdún<br>Bóthar Lansdún<br>Baile Átha Cliath 4<br>Éire
  <br>
  
</p>
<p>
  

  
  <strong>Teil:</strong>(01) 613 6700
  <br>
  

  
  <strong>Lóghlao:</strong>1890 22 02 27
  <br>
  

  

  
  <strong>Láithreán Gréasáin:</strong> <a href="https://www.workplacerelations.ie/en/">https://www.workplacerelations.ie/en/</a>
  <br>
  

  

  

  
</p>
</div></div>

</div>
</div>
</html>
