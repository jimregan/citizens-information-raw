<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Liúntas Cuardaitheora Poist agus obair
</title>
    
    <meta name="description" content="Déanann sé cur síos ar an mbealach is féidir le d&#39;ioncam ó obair agus ioncam ó obair do chéile tionchar a bheith acu ar do ráta Liúntais Cuardaitheora Poist.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Liúntas Cuardaitheora Poist agus obair</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l4c47f">Maoin ón obair a ríomh</a></li><li><a href="#l1d978">Ioncam céile, páirtnéara shibhialta nó
comháititheora ó obair</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p></p>

<p>Is ceann de na bunchoinníollacha chun Liúntas Cuardaitheora Poist nó
Sochar Cuardaitheora Poist a fháil go gcaithfidh tú a bheith dífhostaithe.
Áfach, ní gá duit bheith dífhostaithe go hiomlán – caithfidh tú bheith
as obair ar feadh 4 lá ar a laghad as 7 lá leanúnach oibre. Ní mór duit
bheith ar fáil chun obair a dhéanamh agus ag lorg oibre go gníomhach.</p>

<p>Mar sin féin, d'fhéadfá ioncam áirithe a thuilleamh ó fhostaíocht faoi
chúinsí áirithe agus Liúntas Cuardaitheora Poist a fháil. Mar shampla:</p>
<ul><li>Tá d'uaireanta oibre laghdaithe</li>
  <li>Déantar thú a asleagan go sealadach</li>
  <li>Tá tú <a href="../../social_welfare_payments/unemployed_people/self_employed_and_unemployment.html">féinfhostaithe
    ach tá leibhéal do ghnó agus d’ioncaim laghdaithe</a></li>
  <li>Ní féidir ach amháin obair pháirtaimseartha nó ócáideach a
  fháil</li>
</ul><p>Caithfidh tú na coinníollacha eile go léir maidir leis an <a href="../../social_welfare_payments/unemployed_people/jobseekers_allowance.html">Liúntas
Cuardaitheora Poist</a> a chomhlánú, mar shampla, caithfidh tú tástáil
mhaoine a shásamh agus a bheith as obair ar feadh 4 lá ar a laghad as 7 lá.
Ina theannta sin, ní mór duit leanúint agus bheith ag cuardach obair
lánaimseartha.</p>

<p>Is íocaíocht de réir tástáil mahoine Liúntas Cuardaitheora Poist.
Caithfidh d'ioncam teaglaigh bheith faoi leibhéal áirithe chun cáiliú dó.
Déantar measúnú ar d'ioncam ó obair agus féadfaidh seo tionchar a imirt ar
íocaíocht do Liúntais Chuardaitheora Poist. Ní bheidh ach méid áirithe
den ioncam ó obair curtha san áireamh mar sin féin. Tugtar maoin ó obair
air seo. Má tá <strong>céile, páirtnéir sibhialta nó
comháititheoir</strong> agat, cuirtear san áireamh freisin a n-ioncam ó
obair agus féadfaidh seo tionchar a imirt ar íocaíocht do Liúntais
Chuardaitheora Poist chomh maith.</p>

<p>D’fhéadfadh foinsí eile ioncaim tionchar a imirt ar íocaíocht do
Liúntais Chuardaitheora Poist. Níl plé á dhéanamh anseo againn ach ar
conas is féidir le d’ioncam ó <strong>obair</strong> tionchar a imirt ar
Liúntas Cuardaitheora Poist. <a href="../claiming_a_social_welfare_payment/taxation_of_social_welfare_payments.html">Ní
ghearrtar cáin ar an Liúntas Cuardaitheora Poist</a>.</p>
</div>

<div class="topic base_rules">
<h2 class="topic base_rules_title" id="l4c47f">Maoin ón obair a ríomh</h2>

<p>Léirímid anseo conas d'ioncam ó fhostaíocht (<strong>féinfhostaíocht
as áireamh</strong>) a ríomh. Faigh amach conas a dhéantar measúnú ar
d'ioncam ó fhéinfhostaíocht sa doiciméad, <a href="../../social_welfare_payments/unemployed_people/self_employed_and_unemployment.html">Féinfhostaíocht
agus dífhostaíocht</a>.</p>

<p><strong>Tuilleamh inmheasúnaithe ó obair</strong></p>

<p>Déantar na heisíocaíochtaí seo a leanas a asbhaint ó d'olltuilleamh
chun do thuilleamh inmheasúnaithe a fháil:</p>
<ul><li><a href="../social_insurance_prsi/social_insurance_in_ireland.html">ÁSPC
    (ranníocaíochtaí árachais shóisialta)</a></li>
  <li>Dleachtanna ceardchumainn</li>
  <li>Aoisliúntas (pinsean)</li>
  <li>CCSpanna (Cuntais Choigiltis Scoir Phearsanta)</li>
  <li>RSBanna (Ranníocaíochtaí Saorálacha Breise).</li>
</ul><p>Tá 2 chéim ann chun an tionchar a bheidh ag an ioncam ón obair ar mhéid
do Liúntais Chuardaitheora Poist a ríomh.</p>

<h3>Cuid 1: Deimhnigh an bhfuil tú i dteideal Liúntas Cuardaitheora Poist a
fháil</h3>

<p>Ar dtús, tá ort a dheimhniú an bhfuil tú i dteideal Liúntas
Cuardaitheora Poist a fháil.</p>

<p>Chun é seo a dhéanamh tóg do <strong>thuilleamh seachtainiúil
inmheasúnaithe</strong> agus bain €20 in aghaidh an lae do gach lá a
d'oibrigh tú suas le huasmhéid de €60 (3 lá). Ansin faigh 60% den
fhuílleach. Measúnaítear é seo mar do mhaoin sheachtainiúil. Is ionann an
méid seo agus do <strong>mhaoin sheachtainiúil ó obair</strong>.</p>

<p>Tuilleamh seachtainiúil inmheasúnaithe – €20 sa lá = iomlán x 60% =
maoin sheachtainiúil ón obair.</p>

<p>Ansin deimhníonn tú céard í an íocaíocht uasta den Liúntas
Cuardaitheora Poist i do chás. Is féidir é seo a ríomh tríd an íocaíocht
uasta duit féin móide aon mhéadauithe i leith duine fásta cáilithe agus
aon leanaí cáilithe a shuimiú. Más faoi bhun an fhigiúir seo do mhaoin
sheachtainiúil, ríomhthar do mhaoin laethúil, mar sin, d’fhonn an méid
<strong>iarbhír</strong> den Liúntas Cuardaitheora Poist a gheobhaidh tú a
ríomh.</p>

<p><strong>Más níos mó do mhaoin sheachtainiúil <em>ón uile</em>
fhoinse</strong> ná an íocaíocht uasta den Liúntas Cuardaitheora Poist i do
chás, <strong>ní</strong> bhfaighidh tú an Liúntas Cuardaitheora Poist.</p>

<p><strong>Uasráta seachtainiúil Liúntas Cuardaitheora Poist do dhaoine os
cionn aois 26 (2014)</strong></p>

<table border="1"><thead><tr><td colspan="1" rowspan="1">Ráta pearsanta (éilitheoir)</td>
      <td colspan="1" rowspan="1">€188</td>
    </tr></thead><tbody><tr><td colspan="1" rowspan="1">Méadú le haghaidh duine fásta
      cáilithe</td>
      <td colspan="1" rowspan="1">€124.80</td>
    </tr><tr><td colspan="1" rowspan="1">Méadú le haghaidh leanbh cáilithe</td>
      <td colspan="1" rowspan="1">€29.80 (ráta iomlán) €14.90
        (leath-ráta)</td>
    </tr></tbody></table><p>Faigheann daoine faoi 26 bliain d’aois ráta ag brath ar aois le haghaidh
Liúntas Cuardaitheora Poist. Áfach, tá roinnt eisceachtaí ann agus
d’fhéadfadh daoine áirithe an ráta LCP níos airde a fháil. Tá tuilleadh
faisnéise le fáil maidir le ráta an LCP do dhaoine faoi 26 bliain d’aois
inár ndoiciméid faoi <a href="../../social_welfare_payments/unemployed_people/jobseekers_allowance.html">Liúntais
Chuardaitheora Poist</a>.</p>

<p><strong>Céard a tharlaíonn má tá íocaíocht leasa shóisialaigh á
fáil ag mo pháirtnéir?</strong></p>

<p>Má tá íocaíocht leasa shóisialaigh á fáil ag do chéile, pháirtnéir
sibhialta nó do chomháititheoir as a gceart féin (seachas Sochar Linbh,
Pinsean Míchumais, <a href="../../social_welfare_payments/death_related_benefits/guardians_payments.html">Íocaíochtaí
Caomhnóra</a>, <a href="../../social_welfare_payments/supplementary_welfare_schemes/supplementary_welfare_allow.html">Liúntas
Leasa Fhorlíontaigh</a>, <a href="../../social_welfare_payments/disability_and_illness/domiciliary_care_allowance.html">Liúntas
Cúram Baile</a> agus <a href="../../social_welfare_payments/carers/half_rate_carers_allowance.html">Liúntas
Cúramóra leathráta</a>) nó má tá siad ag tabhairt faio chúrsa FET nó
VTOS agus má tá íocaíocht á fáil acu as a gceart féin, <strong>ní
féidir</strong> leat Méadú i Leith Duine Fásta Cáilithe a éileamh
dóibh.</p>

<p>Ciallaíonn seo gurb é an t-uasmhéid is féidir a íoc leat íocaíocht
uasta an Liúntais Chuardaitheora Poist le haghaidh duine singil, móide
liúntas leathráta le haghaidh gach linbh cháilithe. (Gheobhaidh do chéile,
páirtnéir sibhialta nó comháititheoir íocaíocht leathráta le haghaidh
gach linbh cháilithe lena n-íocaíocht.) </p>

<p>Ina theannta sin, ní chuirtear ach 50% de bhur gcomh-mhaoin san áireamh sa
tástáil mhaoine do do Liúntas Cuardaitheora Poist – i bhfriotal eile –
<strong>déantar bhur gcomh-mhaoin a ghearradh ina leath</strong>. (Má
fhaigheann do pháirtnéir íocaíocht de réir tástála acmhainne, áirítear
an leath eile sa tástáil acmhainne d’íocaíocht do pháirtnéara.)</p>

<p>Má ghlacann do chéile, pháirtnéir sibhialta nó chomhchónaitheoir
páirt i scéim Fostaíochta Pobail, d’fhéadfá méadú a fháil dóibh.
Déantar measúnú ar a thuilleamh ón scéim ar an mbealach céanna a
dhéantar amhlaidh ar ioncam ó obair inárachais.</p>

<p>Má tá Liúntas Cuardaitheora Poist á éileamh agat, áfach, agus má tá
ceann de na híocaíochtaí leasa shóisialaigh thíos á fáil ag do chéile
nó do pháirtnéir, ní féidir leis an méid iomlán a íoctar libh beirt
bheith níos mó ná mar a bheadh iníoctha dá mbeadh ach duine díobh ag
éileamh íocaíochta agus dá mba cleithiúnach aosach an duine eile. </p>
<ul><li>Liúntas Cuardaitheora Poist</li>
  <li>Cúnamh Feirme</li>
  <li>Sochar Breoiteachta</li>
  <li>Pinsean Míchumais (nuair a íoctar é leis an Sochar Díobhála nó leis
    an bhForlíonadh Éagumais)</li>
  <li>Sochar Díobhála</li>
  <li>Pinsean Easláinte</li>
  <li>Pinsean Stáit (Neamhranníocach)</li>
  <li>Pinsean Stáit (Ranníocach)</li>
  <li>Pinsean Stáit (Aistriú)</li>
  <li>Sochar Cuardaitheora Poist</li>
</ul><p></p>

<h3>Cuid 2: An tionchar a bheidh ag an obair ar mhéid do Liúntais
Cuardaitheora Poist a ríomh </h3>

<p>Má tá tú i dteideal Liúntas Cuardaitheora Poist a fháil, déan an
tionchar a bheidh ag obair ar d'íocaíocht a ríomh.</p>

<p><strong>1. Déan do mheántuilleamh laethúil a ríomh</strong></p>

<p>Chun do mheántuillimh laethúla a ríomh, deimhnigh do <strong>thuillimh
sheachtainiúla inmheasúnaithe</strong> ó fhostaíocht agus roinn iad faoin
líon laethanta a d’oibrigh tú an tseachtain sin (an Domhnach san
áireamh).</p>

<p>Tuilleamh seachtainiúil iomlán ÷ líon laethanta oibrithe =
meántuilleamh laethúil.</p>

<p><strong>2. Ansin, déan d'acmhainní laethúla ón obair a
ríomh</strong></p>

<p>Chun d'acmhainní laethúla ón obair a ríomh, ní mór duit neamhaird a
thabhairt ar ioncam ar bith nár cuireadh san áireamh. Is é an t-ioncam nach
gcuirtear san áireamh ná €20 do na laethanta a oibrítear. Ansin faigh 60%
den iarmhéid. Measúnaítear é seo mar do mhaoin laethúil.</p>

<p>Meántuilleamh laethúil - €20 = iomlán x 60% = maoin laethúil ón
obair.</p>

<p><strong>3. Ar deireadh, deimhnigh do mhaoin sheachtainiúil ón
obair</strong></p>

<p>Chun do mhaoin sheachtainiúil ón obair a dheimhniú, iolraigh do mhaoin
laethúil faoin líon laethanta a oibríodh. Má íoctar thú le haghaidh
saoire phoiblí agus murar oibrigh tú an lá sin, cuirfear san áireamh é sa
líon laethanta a oibríodh – féach 'Saoirí poiblí’ thíos.</p>

<p>Maoin laethúil ón obair x líon laethanta a oibríodh = <strong>maoin
sheachtainiúil ón obair</strong>.</p>

<p>Cuimhnigh gur gá an figiúr seo a ghearradh ina leath má tá íocaíocht
leasa shóisialaigh á fáil ag do chéile, páirtnéir sibhialta nó do
chomháititheoir as a gceart féin (féach thuas chun teacht ar shonraí).</p>

<p><strong>Obair ar an Domhnach</strong></p>

<p>Roimh an 20 Feabhra 2013 obair ar an Domhnach san áireamh anois, mar
sin:</p>
<ol><li>Cuireann tú do thuillimh ón Domhnach san áireamh nuair a bhíonn do
    thuillimh sheachtainiúla inmheasúnaithe á ríomh agat</li>
  <li>Cuireann tú an Domhnach san áireamh nuair a sheiceálann tú an bhfuil
    nó nach bhfuil do thuillimh sheachtainiúla inmheasúnaithe os cionn na
    teorann</li>
  <li>Cuireann tú an Domhnach san áireamh nuair a bhíonn do mheántuillimh
    laethúla á ríomh agat</li>
  <li>Cuireann tú an Domhnach san áireamh nuair a bhíonn do mhaoin laethúil
    nó do thuillimh sheachtainiúla ón obair á ríomh agat</li>
</ol><p><strong>Saoirí poiblí</strong></p>

<p>Má oibríonn tú go páirtaimseartha, ní mór do d’fhostóir thú a íoc
as na saoirí poiblí nach n-oibríonn tú, a fhad agus a d’oibrigh tú ar a
laghad 40 uair sna 5 seachtaine díreach roimh sheachtain na saoire poiblí.
Tá tuilleadh faisnéise ar fáil ar íocaíocht le haghaidh saoirí poiblí ar
fáil inár ndoiciméid, <a href="../../../employment/employment_rights_and_conditions/leave_and_holidays/public_holidays_in_ireland.html">Saoirí
Poiblí</a>.</p>

<p>Má íoctar thú, áfach, as saoire phoiblí agus mura n-oibríonn tú ar an
lá sin, beidh sé san áireamh i líon na laethanta a oibríodh chun do mhaoin
sheachtainiúil ón obair a dheimhniú. Ag brath ar do mhaoin, is féidir leat
leanúint de Liúntas Cuardaitheora Poist a fháil i leith na laethanta eile
nach n-oibríonn tú.</p>

<h3>An méid Liúntas Cuardaitheora Poist a bhféadfá a fháil:</h3>

<p>Bain do mhaoin sheachtainiúil ón uasmhéid den íocaíocht Liúntas
Cuardaitheora Poist do do chás chun a dheimhniú an méid den Liúntas
Cuardaitheora Poist a gheobhaidh tú.</p>

<p><strong>Nóta:</strong> Is uasmhéid an Liúntais Chuardaitheora Poist do do
chás <a href="http://www.welfare.ie/EN/Publications/sw19/Pages/sw19_sect6.aspx">ráta
uasta an Liúntais Chuardaitheora Poist agus aon mhéaduithe i leith do
chleithiúnaithe linbh agus aosacha</a>. Má tá íocaíocht leasa
shóisialaigh á fáil ag do chéile, páirtnéir sibhialta nó do
chomháititheoir as a gceart féin, ní áirítear méadú i leith leanbh
cáilithe in íocaíocht uasta an Liúntais Chuardaitheora Poist do do chás
agus ní bhfaighidh tú <strong>méadú</strong> leathráta do gach leanbh
cáilithe.</p>

<p>Má tá aon mhaoin eile agat de bhreis ar mhaoin ón obair cuirfear iad san
áireamh freisin agus beidh tionchar acu ar an méíd den Liúntas
Cuardaitheora Poist a d’fhéadfá a fháil:</p>

<h3>Bileog Oibre</h3>

<p>D'fhéadfadh ár <a href="../../../employment/employment_rights_and_conditions/leave_and_holidays/public_holidays_in_ireland.html">mBileog
Oibre cabhrú leat do mhaoin ó obair a ríomh don Liúntas Cuardaitheora
Poist</a>.</p>

<h3>Forlíonadh Ioncam Teaghlaigh (FIT) agus Liúntas Cuardaitheora Poist a
fháil</h3>

<p>Má tá d’ioncam ó obair laghdaithe nó má tá tú ag oibriú go
páirtaimseartha agus cúram á thabhairt agat do leanbh amháin ar a laghad,
d’fhéadfá <a href="../../social_welfare_payments/social_welfare_payments_to_families_and_children/family_income_supplement.html">Forlíonadh
Ioncam Teaghlaigh (FIT)</a> a fháil. Ní mór duit 19 n-uaire ar a laghad
oibre a bheith agat sa tseachtain (nó 38 uair sa choicís) agus ní mór do
d’ioncam bheith faoi bhun méid áirithe. Ní féidir leat an FIT agus
Liúntas Cuardaitheora Poist a fháil ag an am céanna. Is féidir le do
pháirtnéir an FIT a fháil, áfach, fad atá Liúntas Cuardaitheora Poist á
fháil agat. Is féidir leat cuairt a thabhairt ar d’Oifig Leasa
Shóisialaigh nó ar d’Ionad Faisnéise do Shaoránaigh is gaire duit chun a
dheimhniú cén íocaíocht ba thairbhiúla duit.</p>
</div>
<div class="topic base_rates">
<h2 class="topic base_rates_title" id="l1d978">Ioncam céile, páirtnéara shibhialta nó
comháititheora ó obair</h2>

<p>Déantar measúnú ar ioncam do chéile, pháirtnéara shibhialta nó do
chomháititheora ó fhostaíocht sa tástáil mhaoine le haghaidh Liúntas
Cuardaitheora Poist.</p>

<p>Déantar measúnú ar a n-obair ar an mbealach céanna a dhéantar amhlaidh
ar d’ioncam ó obair (más ann dó). Lena dheimhniú céard í maoin do
chéile, pháirtnéara shibhialta nó do chomháititheora ó obair:</p>
<ul><li>Bain €20 sa lá ó thuilleamh inmheasúnaithe do chéile, pháirtnéara
    shibhialta nó do chomháititheora do gach lá a oibríonn siad a mhéid le
    €60 (agus obair ar an Domhnach)</li>
  <li>Ansin deimhnigh 60% den fhuílleach. Déantar measúnú air seo amhail a
    mhaoin/maoin sheachtainiúil ó obair.</li>
</ul><p>Tuilleamh inmheasúnaithe seachtainiúil - €20 sa lá (€60 le haghaidh 3
lá oibre ar a mhéid) = iomlán x 60% = maoin sheachtainiúil ó obair.</p>

<p>Déantar measúnú ar ioncam do chéile, pháirtnéara shibhialta nó do
chomháititheora ó fhéinfhostaíocht sa tástáil mhaoine le haghaidh
Liúntas Curdaitheora Poist.</p>

<p>Déantar measúnú ar thuilleamh amhail ollioncam lúide caiteachais
obair-bhainteacha thar 12 mhí. Roinntear an tuilleamh bliantúil ag a bhfuil
coinne ó fhéinfhostaíocht faoi 52 le maoin sheachtainiúil do chéile,
pháirtnéara shibhialta nó do chomháititheora a dheimhniú ó
fhéinfhostaíocht.</p>
</div>
</div>

</html>
