<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Measúnú a dhéanamh ar mhaoin lánúine le haghaidh íocaíochtaí
  cúnaimh shóisialta
</title>
    
    <meta name="description" content="Déantar cur síos ar conas a dhéantar measúnú ar mhaoin lánúine le haghaidh cúnamh sóisialta (íocaíochtaí ar a ndéantar tástáil mhaoine).">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Measúnú a dhéanamh ar mhaoin lánúine le haghaidh íocaíochtaí
  cúnaimh shóisialta</h1>
	
<ul class="anchorlinks"><li><a href="#lc66f4">Réamhrá</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Má tá tú pósta, i bpáirtnéireacht shibhialta nó más comháitritheoir
thú, déanfaidh an Roinn Coimirce Sóisialaí (DSP) measúnú ar mhaoin na
beirte agaibh nuair a bhíonn siad ag tabhairt faoi thástáil mhaoine le
haghaidh íocaíocht cúnaimh shóisialta. Is amhlaidh a bhíonn an cás fiú
má bhíonn íocaíocht á héileamh ag duine díobh.</p>

<p>I gcás roinnt íocaíochtaí cúnaimh shóisialta, suimíonn an DSP bhur
maoin uile le chéile agus déanann siad í a roinnt ina leath chun an mhaoin
inmheasúnaithe a ríomh le haghaidh gach duine díobh. I gcás daoine eile,
suimíonn an DSP bhur maoin le chéile agus déanann siad í a mheasúnú i
leith na híocaíochta uasta teaghlaigh le haghaidh bhur gcúinsí.</p>

<p>Tugtar sa cháipéis seo léargas ginearálta ar conas a thugtar faoin
tástáil mhaoine le haghaidh lánúineacha; ba cheart duit an cháipéis a
léamh ar an íocaíocht aonair a chuirfidh níos mó sonraí ar fáil ar
ioncam nár cuireadh i gcuntas (nó ar tugadh neamhaird air) le haghaidh gach
íocaíochta.</p>

<p>Chun teacht ar thuilleadh faisnéise, is féidir leat ár gcáipéis a
léamh ar <a href="means_test.html">an tástáil mhaoine</a>. Má tá
íocaíocht árachais shóisialta á fáil agat ar nós Sochar Cuardaitheora
Poist nó an Phinsin Stáit (Ranníocaíoch) agus más mian leat íocaíocht a
éileamh le haghaidh do chéile, páirtnéir sibhialta nó do
chomháitritheoir, ní dhéanfar measúnú ach ar a maoin amháin. Is féidir
leat teacht ar thuilleadh faisnéise faoi íocaíocht a éileamh le haghaidh
duine fásta cáilithe le híocaíocht árachais shóisialta inár gcáipéis,
<a href="../claiming_a_social_welfare_payment/claiming_an_increase_in_your_social_welfare_payment_for_an_adult_dependant.html">Ag
éileamh do chleithiúnaí aosaigh</a>.</p>

<p>Tabhair faoi deara, go ginearálta, má tá comhchuntas agat le do chéile,
páirtnéir sibhialta nó comháitritheoir, is faoi úinéireacht na beirte
agaibh an méid iomlán atá sa chuntas, de réir an dlí. Ar an ábhar sin, is
féidir measúnú a dhéanamh ar an méid iomlán i leith na beirte agaibh. Ar
a shon sin, má tá íocaíochtaí ar a ndéantar tástáil mhaoine á bhfáil
ag an mbeirt agaibh, déanfar measúnú air ar bhonn roinnte nó i leith duine
amháin agaibh.</p>

<h3>Pinsean na nDall, an Pinsean Stáit (Neamhranníocach) agus Liúntas
Cúramóra</h3>

<p>Maidir le Pinsean na nDall, an Pinsean Stáit (Neamhranníocach) agus
Liúntas Cúramóra, glactar leis gurb ionann do mhaoin agus
<strong>leath</strong> den mhaoin iomlán atá agat féin agus atá ag do
chéile, páirtnéir sibhialta nó do chomháithritheoir.</p>

<p>Suimítear d’fhoinsí uile ioncaim agus glactar le 50% den mhéid iomlán
amhail do mhaoin. Nuair a bhíonn measúnú á dhéanamh ar do mhaoin ó
chaipiteal, déantar an leath de do chomhchaipiteal a dheimhniú agus déantar
measúnú ar an tsuim níos lú seo trí leas a bhaint as an bhfoirmle
chaighdeánach. Déantar an tsuim atá ina thoradh a iolrú faoi dhó sula
suimítear í le d’fhoinsí eile ioncaim.</p>

<table cellpadding="1" cellspacing="1" border="1" width="388" summary=""><tbody><tr><td colspan="1" rowspan="1"><strong>Caipiteal</strong></td>
      <td colspan="1" rowspan="1"><p><strong>Maoin sheachtainiúil arna
        measúnú</strong></p>
      </td>
    </tr><tr><td colspan="1" rowspan="1">An Chéad €20,000</td>
      <td colspan="1" rowspan="1">Nil</td>
    </tr><tr><td colspan="1" rowspan="1">An Chéad €10,000</td>
      <td colspan="1" rowspan="1">€1 in aghaidh gach €1,000</td>
    </tr><tr><td colspan="1" rowspan="1">An Chéad €10,000</td>
      <td colspan="1" rowspan="1">€2 in aghaidh gach €1,000</td>
    </tr><tr><td colspan="1" rowspan="1">Iarmhéid</td>
      <td colspan="1" rowspan="1">€4 in aghaidh gach €1,000</td>
    </tr></tbody></table><table border="1"><caption></caption>
  <col><tbody><tr><td><strong>Sampla de mheasúnú ar mhaoin ó chaipiteal</strong></td>
    </tr><tr><td>Tá ag Seán €30,000 i dtaisce agus tá ag a bhean chéile, Máire
        €10,000 i dtaisce. Ina theannta sin, tá acu comhchuntas ina bhfuil
        €10,000. Chuir Máire isteach ar Liúntas Cúramóra. Is amhail a
        leanas a dhéantar measúnú ar a maoin ó chaipiteal: 

        <p>€30,000 + €10,000 + €10,000 = €50,000</p>

        <p>€50,000 ÷ 2 = €25,000</p>

        <p>€25,000 arna mheasúnú trí leas a bhaint as an bhfoirmle thuas =
        €5</p>

        <p>€5 x 2 = €10</p>

        <p>Is ionann agus €10 maoin sheachtainiúil Mháire ó chaipiteal</p>

        <p>(Ag deireadh an ríofa maoine, suimeofar foinsí uile ioncaim
        Mháire agus Sheáin chun maoin iomlán na lánúine a dheimhniú.
        Roinnfear an figiúr seo ina leath ansin féachaint an gcáilítear
        Máire le haghaidh Liúntas Cúramóra.</p>
      </td>
    </tr></tbody></table><h3>Liúntas Cuardaitheora Poist, Liúntas Míchumais, Liúntas Réamhscoir nó
Cúnamh Feirme</h3>

<p>Má tá Liúntas Cuardaitheora Poist, Liúntas Míchumais, Liúntas
Réamhscoir nó Cúnamh Feirme á fháil agat, déantar measúnú a dhéanamh
ar do mhaoin ar bhealach éagsúil. Fiú mura mbraitheann do chéile,
páirtnéir sibhialta nó do chomháitritheoir ort agus má tá acu ioncam as a
stuaim féin, tá tú i dteideal íocaíocht a éileamh dóibh agus d’aon
leanaí cleithiúnaigh a d’fhéadfadh bheith agat. Baintear aon ioncam
inmheasúnaithe a d’fhéadfadh bheith acu ón ráta uasta íocaíochta do do
chúinsí.</p>

<p>Mar shampla, má tá tú pósta agus tá beirt leanaí agat agus má
chuireann tú isteach ar an LCP, is ionann an ráta uasta íocaíochta
teaghlaigh a d’fhéadfá a fháil agus €380.70 (is éard atá sa ráta seo
ráta pearsanta €193 móide ráta duine fásta cháilithe €128.10 agus dhá
mhéadú i leith leanbh cáilithe €29.80 an ceann). Baintear aon ioncam
inmheasúnaithe atá agat nó ag do chéile as an íocaíocht teaghlaigh seo.
(Ní dhéantar measúnú ar ioncam ó roinnt foinsí agus déantar neamhaird ar
ioncam ó fhostaíocht, féach ar ár gcáipéis, <a href="work_and_jobseekers_allowance.html">Obair agus Liúntas Cuardaitheora
Poist</a> chun teacht ar thuilleadh faisnéise.)</p>

<p>Ar a shon sin, má tá íocaíocht leasa shoisialaigh ag do chéile,
páirtnéir sibhialta no do chomháitritheoir as a stuaim féin (le roinnt
eisceachtaí, ar nós Sochar Linbh, Liúntas Cúram Baile, agus Liúntas Leasa
Fhorlíontaigh), ní fhéadfaidh tú Méadú i leith Duine Fásta Cáilithe a
éileamh. Ciallaíonn seo go n-íoctar leat an íocaíocht le haghaidh duine
singil móide méadú leathráta le haghaidh gach linbh cháilithe. (Gheobhaidh
do chéile, páirtnéir sibhialta nó do chomháitritheoir méadú leathráta
le haghaidh gach linbh cháilithe lena n-íocaíocht.) Sa chás seo, ní
chuirtear ach 50% de do chomh-mhaoin san áireamh sa tástáil mhaoine.</p>

<p>Mar sin féin, má tá Liúntas Cuardaitheora Poist á éileamh agat agus do
chéile/pháirtnéir sibhialta/chomhchónaitheoir ag fáil ceann de na
híocaíochtaí leasa shóisialta thíosluaite, ní féidir leis an méid
iomlán a íoctar libh a bheith níos mó ná an t-uasmhéid a íoctar le duine
aonair (lena n-áirítear duine fásta agus leanaí cleithiúnacha) ar
íocaíocht leasa shóisialaigh amháin. </p>
<ul><li>Sochar Breoiteachta</li>
  <li>Pinsean Míchumais (nuair a íoctar in éineacht le Sochar Breoiteachta
    nó Forlíonadh Éagumais é)</li>
  <li>Sochar Díobhála</li>
  <li>Pinsean Easláinte</li>
  <li>Pinsean Stáit (Neamhranníocach)</li>
  <li>Pinsean Stáit (Ranníocach)</li>
  <li>Pinsean Stáit (Idirthréimhseach)</li>
  <li>Sochar Cuardaitheora Poist</li>
  <li>Liúntas Cuardaitheora Poist</li>
  <li>Liúntas Réamhscoir (LR)</li>
  <li>Cúnamh Feirme (CF).</li>
</ul><p></p>

<p>Is féidir teacht ar thuilleadh faisnéise inár gcáipéis ar <a href="means_test_for_jobseekers_allowance.html">an tástáil mhaoine le
haghaidh Liúntas Cuardaitheora Poist</a>.</p>
<ul><li><a href="../../../reference/case_studies/case_study_maximising_social_welfare_income_for_a_couple.html">Cás-Staidéar:
    Ioncam lánúine a uasmhéadú ó íocaíochtaí cuardaitheora
  poist</a></li>
</ul></div>
</div>
</html>
