<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
ÁSPC Aicme S
</title>
    
    <meta name="description" content="Faisnéis faoi ranníocaíochtaí ÁSPC Aicme S a íocann daoine féinfhostaithe.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>ÁSPC Aicme S</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#l3bfc3">Clárú le haghaidh ÁSPC</a></li><li><a href="#l72e8d">Cá háit a ndéanfaidh mé iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Asbhaintear ranníocaíochtaí <a href="social_insurance_in_ireland.html">Árachais Shóisialta
Phá-Coibhneasa (ÁSPC)</a> as d’ioncam agus úsáidtear iad le
híocaíochtaí árachais shóisialta a mhaoiniú, mar shampla, pinsin Stáit.
Is ann do rátaí difriúla ÁSPC le haghaidh catagóirí difriúla. Íocann an
chuid is mó d’fhostaithe ÁSPC Aicme A. Má tá tú féinfhostaithe, íocann
tú ÁSPC ag Aicme S.</p>

<p>Ar na daoine a íocann Aicme S tá feirmeoirí, daoine gairmiúla,
stiúrthóirí áirithe cuideachtaí, daoine i ngnó nó leo féin nó i
gcomhpháirtíochtaí agus daoine ag a bhfuil ioncam ó infheistíochtaí, ó
chíosanna nó ó íocaíochtaí cothabhála. Íocann fostaithe atá
féinfhostaithe i gceird nó i ngairm ÁSPC Aicme S ar an ioncam sin mar aon
lena gcuid ranníocaíochtaí ÁSPC Aicme A mar fhostaí.</p>
</div>

<div class="topic base_rules">
<h2 class="topic base_rules_title" id="l555d1">Rialacha</h2>

<p>Ní fhéadann ranníocaíochtaí Aicme S tú a chlúdach ach le haghaidh
líon teoranta íocaíochtaí. Go ginearálta, ní chlúdaíonn siad thú le
haghaidh aon íocaíochtaí gearrthéarmacha lena n-áirítear íocaíochtaí
tinnis agus míchumais. Ní chlúdaíonn siad thú le haghaidh Sochar
Cuardaitheora Poist. Má chomhlíonann tú na coinníollacha go léir eile, is
féidir go dtugann ranníocaíochtaí Aicme S an ceart agat chun na nithe
seo:</p>
<ul><li><a href="../../social_welfare_payments/social_welfare_payments_to_families_and_children/maternity_benefit.html">Sochar
    Máithreachais</a></li>
  <li><a href="../../social_welfare_payments/social_welfare_payments_to_families_and_children/adoptive_benefit.html">Sochar
    Uchtaíoch</a></li>
  <li><a href="../../social_welfare_payments/death_related_benefits/widows_contrib_pension.html">Pinsean
    Baintrí, Baintrí Fir nó Páirtnéara Shibhialta Mharthanaigh
    (Ranníocach)</a></li>
  <li><a href="../../social_welfare_payments/older_and_retired_people/state_pension_contributory.html">Pinsean
    Stáit (Ranníocach)</a></li>
  <li><a href="http://www.citizensinformation.ie/ga/social_welfare/social_welfare_payments/disability_and_illness/treatment_benefit_scheme.html">Sceim
    Sochair Coireala</a></li>
</ul><p>Tabhair faoi deara nach bhféadfaidh tú do Phinsean Stáit (Ranníocach) a
éileamh go dtí go ndéantar gach íocaíocht gan íoc. Más rud é go bhfuil
tú níos sine ná 66 bliain d’aois agus go bhfuil ranníocaíochtaí ÁSPC
Aicme S ort go fóill, ní íocfar do Phinsean Stáit (Ranníocach) ach ón
dáta ar ar íoc tú na ranníocaíochtaí gan íoc ar fad agus aon chánacha
ioncaim gan íoc go hiomlán.</p>

<p>D’fhoilsigh an Roinn Coimirce Sóisialaí bileog faisnéise <a href="http://www.welfare.ie/en/Pages/PRSI-for-the-Self-Employed---SW-74.aspx">ÁSPC
do Dhaoine Féinfhostaithe - SW74</a>.</p>
</div>

<div class="topic base_rates">
<h2 class="topic base_rates_title" id="l1e7b8">Rataí</h2>

<p>Má tá tú idir 16 bliana d’aois agus 66 bliain d’aois, íocann tú
ÁSPC Aicme S de 4% ar d'ioncam uile ar mhaithe le cuspóirí cánach, is é
sin, ollioncam lúide costais inlámhála. Ní mór duit 4% de d’ioncam uile
a íoc, nó €500, pé ceann is mó.</p>

<p>Má thuilleann tú níos lú ná €5,000 ó fhéinfhostaíocht i mbliain,
beidh tú díolmhaithe ó ÁSPC a íoc, ach féadfaidh tú €500 a íoc mar <a href="voluntarysocialinsurancecontributions.html">rannpháirtí deonach (má
chomhlíonann tú coinníollacha eile)</a>.</p>

<p>Is féidir leat faisnéise a léamh faoi <a href="social_insurance_in_ireland.html">dhaoine muinteartha a fhostú inár
ndoiciméad ar árachas sóisialta</a>.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Má tá tú féinfhostaithe, íocann tú <a href="http://www.revenue.ie/en/tax/it/leaflets/it10.html#section8">ranníocaíochtaí
árachais shóisialta Aicme S go díreach leis na Coimisinéirí Ioncaim</a>
nuair a sheolann tú isteach do thuairisceán cánach don bhliain. Íocann na
Coimisinéirí Ioncaim an t-airgead isteach sa Chiste Árachais Shóisialta
agus seolann siad taifead ar na ranníocaíochtaí a d’íoc tú leis an Roinn
Coimirce Sóisialaí.</p>

<p><a href="https://www.welfare.ie/en/Pages/secure/RequestSIContributionRecord.aspx">Is
féidir leat cóip de do thaifead árachais shóisialta a iarraidh ar
líne</a>. Chun do thaifead árachais shóisialta a sheiceáil, beidh d’<a href="../personal_public_service_number.html">Uimhir Phearsanta Seirbhíse
Poiblí</a> (UPSP) ag teastáil uait.</p>

<p>Tabhair faoi deara go n-íocann tú ranníocaíochtaí Aicme S in
íocaíocht bhliantúil le haghaidh do bhliana cánach iomláine. Ní ann
d’aon mheicníocht le sochair a bhronnadh do bhliain iomlán nó do chuid de
bhliain.</p>
</div>

<div class="topic base_wheretoapply">
<h2 class="topic base_wheretoapply_title" id="l3bfc3">Clárú le haghaidh ÁSPC</h2>

<p>Ba cheart duit na Coimisinéirí Ioncaim a chur ar an eolas go bhfuil tú
féinfhostaithe anois agus gur mian leat clárú le haghaidh féinmheasúnú
tar éis duit tabhairt faoi fhéinfhostaíocht. Is féidir leat clárú leis na
Coimisinéirí Ioncaim mar <a href="http://www.revenue.ie/en/business/running/registering-tax.html#section2">thrádálaí
aonair féinfhostaithe ar líne</a>. Féadann daoine áirithe clárú ar
pháipéar amháin ach úsáid a bhaint as <a href="http://www.revenue.ie/en/tax/vat/forms/formtr1.pdf">Foirm TR1 - Foirm
Chláraithe Cánach le haghaidh Trádálaithe Aonair, Iontaobhas agus
Comhpháirtíochtaí (pdf)</a>. Nuair a chláraíonn tú le haghaidh
féinmheasúnú leis na Coimisinéirí Ioncaim, clárófar go huathoibríoch
thú le haghaidh cuspóirí ÁSPC leis an Roinn Coimirce Sóisialaí. Ina
theannta sin, is féidir seirbhís ar líne na gCoimisinéirí Ioncaim a
úsáid le clárú le haghaidh ÍMAT agus ÁSPC agus CBL fostóra, más gá
duit déanamh amhlaidh ag an bpointe seo.</p>
</div>

<div class="topic further_info">
<h2 class="further_info" id="l72e8d">Cá háit a ndéanfaidh mé iarratas</h2>

<p>Tá uimhreacha gutháin íosghlao le haghaidh oifigí réigiúnacha na
gCoimisinéirí Ioncaim le fáil ar láithreán Gréasáin na gCoimisinéirí
Ioncaim. Is féidir leat <a href="http://www.revenue.ie/en/contact/index.html">sonraí teagmhála le
haghaidh oifigí i do réigiún</a> a fháil freisin. </p>

<p>
</p><div class="inlinesio">
<p>
</p><div>
<h3>Rannóg um Taifead ÁSPC</h3>
<p>
  
  <span class="field_dept address_field">Roinn Coimirce Sóisialaí<br></span>
  

  
  Bóthar Mhic Artúir<br>Ard Rámhann<br>Bun Crannacha<br>Dún na nGall<br>Éire
  <br>
  
</p>
<p>
  

  
  <strong>Teil:</strong>(01) 471 5898
  <br>
  

  
  <strong>Lóghlao:</strong>1890 690 690
  <br>
  

  

  
  <strong>Láithreán Gréasáin:</strong> <a href="http://www.welfare.ie/">http://www.welfare.ie/</a>
  <br>
  

  

  

  
</p>
</div></div>

</div>
</div>
</html>
