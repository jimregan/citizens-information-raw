<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Bónas na Nollag
</title>
    
    <meta name="description" content="Fógraíodh i mBuiséad 2017 go n-íocfar Bónas na Nollag 85% i Nollaig 2016 le daoine a bhfuil íocaíocht fhadtéarmach leasa shóisialaigh á fáil acu.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Bónas na Nollag</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#lf3c9d">Tuilleadh eolais</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Íocfar Bónas na Nollag i Nollaig 2016 le daoine a bhfuil íocaíocht
fhadtéarmach leasa shóisialaigh á fáil acu.</p>

<p>85% de do ghnáthíocaíocht sheachtainiúil a bheidh i mBónas na Nollag.
Is gnách go n-íoctar Bónas na Nollag i rith na chéad seachtaine i
Nollaig.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>I Nollaig 2016, íocfar Bónas na Nollaig le daoine a bhfuil na
híocaíochtaí a leanas á bhfáil acu:</p>
<ul><li>Liúntas um Fhilleadh ar Oideachas (ní mór go raibh a n-íocaíocht á
    fáil ag daoine atá ag aistriú ó íocaíochtaí cuardaitheora poist
    agus/nó go bhfuil daoine rannpháirteach sa LFAO ar feadh 15 mhí)</li>
  <li>An Liúntas um Fhilleadh ar Obair</li>
  <li>An Liúntas Fiontraíochta um Fhilleadh ar Obair</li>
  <li>An Díbhinn Teaghlaigh um Fhilleadh ar Obair</li>
  <li>Liúntas Bunúsach Leasa Forlíontach (íocaíocht fhadtéarmach amháin
    – 15 mhí)</li>
  <li>Pinsean na nDall</li>
  <li>Liúntas agus Sochar Cúramóra (Liúntas Cúramóra leathráta san
    áireamh)</li>
  <li>Fostaíocht Pobail</li>
  <li>Liúntas agus Sochar Banchéile Thréigthe</li>
  <li>Liúntas Míchumais</li>
  <li>Pinsean Míchumais agus Pinsean Baintrí, Baintreach Fir nó Páirtnéara
    Shibhialta Mharthanaigh faoi Scéim Díobhálacha Ceirde</li>
  <li>Liúntas Cúram Baile</li>
  <li>Cúnamh Feirme</li>
  <li>Gateway</li>
  <li>Íocaíocht Chaomhnóra (Ranníocach) agus (Neamh-Ranníocach)</li>
  <li>Pinsean Easláine</li>
  <li>Tionscnamh Poist</li>
  <li>JobBridge (ní mór go raibh a n-íocaíocht á fáil ag daoine atá ag
    aistriú ó íocaíochtaí cuardaitheora poist agus/nó go bhfuil daoine
    rannpháirteach in JoBridge ar feadh 15 mhí)</li>
  <li>Liúntas Cuardaitheora Poist [(íocaíocht fhadtéarmach amháin – 15
    mhí (os cionn 390 lá dífhostaíochta)]</li>
  <li>Íocaíocht Idirthréimhseach Chuardaitheora Poist</li>
  <li>Íocaíochtaí Neachtlann Magdalen</li>
  <li>Íocaíocht Teaghlach Aontuismitheora</li>
  <li>Sochar Cumais Pháirtigh</li>
  <li>Liúntas Réamhscoir</li>
  <li>Scéim Shóisialta Tuaithe</li>
  <li>Pinsean Stáit (Ranníocach) agus (Neamh-Ranníocach)</li>
  <li>TÚS</li>
  <li>SDOG (ní mór go raibh a n-íocaíocht á fáil ag daoine atá ag
    aistriú ó íocaíochtaí cuardaitheora poist agus/nó go bhfuil daoine
    rannpháirteach in VTOS ar feadh 15 mhí)</li>
  <li>Pinsean Baintrí, Baintreach Fir nó Páirtnéara Shibhialta Mharthanaigh
    (Ranníocach) agus (Neamh-Ranníocach)</li>
</ul><p>Má fhaigheann tú Liúntas Cuardaitheora Poist (LCP) nó Liúntas Leasa
Forlíontach Bunúsach (LLFB), ní mór duit bheith ag fáil an íocaíocht ar
feadh 15 mí chun Bónas Nollag a fháil. Áfach, má fhaigheann tú
íocaíocht atá incháilithe le haghaidh an Bhónais Nollag díreach roimh ar
éiligh tú LCP nó LLFB agus má tá d’amanna ar íocaíochtaí incháilithe
comhcheangailte 15 mí, gheobhaidh tú an Bónas Nollag.</p>

<p>Íocfar an bónas le rannpháirtithe áirithe ar roinnt <a href="../../education/vocational_education_and_training/fas_training_courses.html">cúrsaí
Breisoideachais agus Oiliúna (FET)</a> (ní mór go raibh a n-íocaíocht á
fáil ag daoine atá ag aistriú ó íocaíochtaí cuardaitheora poist agus/nó
go bhfuil liúntas oiliúna á fháil ag daoine ar feadh 15 mhí).</p>

<p>Tabhair faoi deara, i gcás Liúntas Cúram Baile (LCB), a íoctar gach mí,
is ionann an bónas agus 75% den íocaíocht <strong>sheachtainiúil</strong>.
Ríomhtar sciar LCB an Bhónais ar leithligh ó íocaíochtaí eile. Mar sin,
mar shampla, má bhí LCB á fháil agat do leanbh amháin, is ionann 85% den
íocaíocht sheachtainiúil agus €60.70.</p>

<p>Anuas air sin, íoctar Bónas na Nollag le daoine a bhfuil Liúntas Leasa na
nDall, Liúntas Soghluaisteachta, agus liúntais oiliúna athshlánúcháin á
bhfáil acu ó FSS. Íoctar an bónas le marthanóirí Tailídimíde a
fhaigheann íocaíochtaí ón Roinn Sláinte, chomh maith.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>In 2016, is ionann a bheidh Bónas na Nollag agus 85% de do
ghnáthíocaíocht sheachtainiúil (<a href="../social_welfare_payments/extra_social_welfare_benefits/living_alone_allowance.html">Méadú
do Mhaireachtáil Aonair</a>, <a href="../social_welfare_payments/extra_social_welfare_benefits/island_allowance.html">Liúntas
Oileáin</a> agus an Méadú do Dhaoine os cionn 80 bliain d’aois ina measc).
Ní áirítear le Bónas na Nollag Liúntas Breosla. Is í íocaíocht íosta
Bhónas na Nollag €20.</p>

<p>Má íoctar Méadú do Dhuine Fásta Cáilithe go díreach le do chéile,
páirtnéir sibhialta nó do chomháitritheoir cleithiúnach, íocfar Bónas na
Nollag go díreach leo chomh maith.</p>

<p>Má tá dhá íocaíocht incháilithe leasa shóisialaigh á bhfáil agat
(mar shampla, Íocaíocht Teaghlach Aontuismitheora agus an Liúntas Cúram
Baile nó Liúntas Cúramóra Leathráta anuas ar do phríomhíocaíocht,
gheobhaidh tú Bónas na Nollag maidir leis an dá íocaíocht.</p>
</div>
<div class="topic further_info">
<h2 class="further_info" id="lf3c9d">Tuilleadh eolais</h2>

<p><strong>Bónas na Nollag 2015</strong></p>

<p>B’ionann Bónas na Nollag agus 75% den ghnáthíocaíocht sheachtainiúil
(<a href="../social_welfare_payments/extra_social_welfare_benefits/living_alone_allowance.html">Méadú
do Mhaireachtáil Aonair</a>, <a href="../social_welfare_payments/extra_social_welfare_benefits/island_allowance.html">Liúntas
Oileáin</a> agus an Méadú do Dhaoine os cionn 80 bliain d’aois ina measc)
agus bhí íocaíocht íosta €20 i gceist. Níor áiríodh le Bónas na
Nollag Liúntas Breosla.</p>
</div>
</div>
</html>
