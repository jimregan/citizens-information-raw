<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Gearradh cánach ar íocaíochtaí leasa shóisialaigh
</title>
    
    <meta name="description" content="Bíodh sin mar atá, d&#39;fhéadfadh d&#39;íocaíocht leasa shóisialaigh a bheith inchánaithe nó saor ó cháin in Éirinn. Faigh amach na rialacha canachais na n-íocaíochtaí leasa shóisialaigh.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Gearradh cánach ar íocaíochtaí leasa shóisialaigh</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l26ba5">Scéimeanna eile</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Go hiondúil, gearrtar cáin ar gach ioncam in Éirinn. D'fhéadfadh
d'íocaíocht leasa shóisialaigh a bheith inchánaithe nó saor ó cháin.
Fiú má tá d'íocaíocht leasa shóisialaigh inchánaithe, tá seans fós ann
nach n-íocfaidh tú cáin uirthi. Má tá tú ag fáil íocaíocht leasa
shóisialaigh, gheobhaidh tú creidmheas cánach ÍMAT chomh maith leis na
gnáth-chreidmheasanna cánach. Dá thoradh, más íocaíocht leasa
shóisialaigh an t-aon foinse ioncaim atá agat, ní bheidh cáin le híoc agat
toisc nach sáraíonn do dhliteanas cánach do chreidmheasanna cánach.</p>

<p>Ní bhaineann an <a href="../../../money_and_tax/tax/income_tax/universal_social_charge.html">Muirear
Sóisialta Uilíoch (MSU)</a> le híocaíochtaí leasa shóisialaigh.</p>

<h3>Íocaíocht leasa shóisialaigh agus ioncam eile</h3>

<p>Má tá íocaíocht leasa shóisialaigh chomh maith le foinse eile ioncaim
agat, d'fhéadfadh sé go mbeadh cáin le n-íoc aige/aici. Sa chás seo, beidh
d’íocaíocht inchánaithe agus d’fhoinse eile ioncaim suimithe. Gearrtar
cáin ar an méid iomlán. Níl aon bhealach i bhfeidhm le cáin a ghearradh ar
phinsin leasa shóisalaigh ag an bhfoinse, i bhfocail eile, sula n-íoctar an
pinsean leat. Braitheann an córas cánach ar an bhfoinse eile ioncaim atá
agat.</p>

<p>Mar shampla, má tá íocaíocht leasa shóisialaigh agus pinsean gairme
agat, gearrtar cáin air tríd an gcóras <a shape="rect" href="/ga/employment/starting_work_and_changing_job/starting_work/tax_and_starting_work.html"><strong>ÍMAT</strong></a>
air, díreach mar an gcéanna leis an gcóras nuair a ghearrtar cáin ar phá
nó tuarastal. Is ionann é seo agus a rá go bhfaigheann tú chreidmheasanna
cánach sa ghnáthbhealach. Chun cáin a ghearradh ar an bpinsean leasa
shóisialaigh, déantar scoithphointe an ráta chaighdeánaigh a laghdú faoi
mhéid an phinsin leasa shóisialaigh agus déantar na creidmheasanna cánach a
laghdú faoin dliteanas cánach ar an bpinsean leasa shóisialaigh. Mar sin, is
amhlaidh go n-íoctar cáin ar an dá phinsean ach íoctar í tríd an bpinsean
ceirde. </p>

<p>Tugtar "códú" creidmheasanna ar an nós seo. Cuirtear an nós imeachta
céanna i bhfeidhm má tá ioncam agat ó phost agus má tá pinsean leasa
shóisialaigh aige/aici. Muna mbeadh do phinsean leasa shóisialaigh curtha san
áireamh sa bhealach seo, bheadh cáin le n-íoc air ina cnapshuim go
bliantúil mar dhuine féinfhostaithe faoin 31 mí Dheireadh Fómhair.</p>

<p>Mura n-íocann tú cáin ar an bhfoinse ioncaim eile atá agat tríd an
gcóras ÍMAT, cuir i gcás go bhfuil pinsean gairme ó thír thar lear nó
ioncam infheistíochta agat, cuirtear tú san aicme féinfhostaithe agus ní
mór an cháin a íoc ina cnapshuim go bliantúil roimh 31 Deireadh
Fómhair.</p>

<h3>Pinsin leasa shóisialaigh nó pinsin slándála sóisialaí ó thír
eile</h3>

<p>Má tá pinsean slándála sóisialaí ó thír eile agat, is iondúil go
bhfuil sé inchánaithe in Éirinn. Ní mór an cháin a íoc go bliantúil
mura bhfuil foinse ioncaim eile agat a thiteann faoin gcóras ÍMAT. Tá pinsin
eachtrannacha áirithe a bheadh saor ó cháin dá mbeadh faighteoir an phinsin
ina chónaí sa tír as atá an pinsean ag teacht agus mar sin tá siad saor ó
cháin in Éirinn chomh maith.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Íocaíochtaí leasa shóisialaigh Éireannacha</h3>

<p><a href="http://www.revenue.ie/en/tax/it/leaflets/it24.html">Bíonn Sochar
Cuardaitheora Poist inchánaithe go ginearálta</a>, ach bíonn an chéad €13
gach seachtain saor ó cháin. Níl Sochar Cuardaitheora Poist atá iníochta
le hoibreoirí gearrthréimhseacha inchánaithe.</p>

<p>Níl Méaduithe i leith Leanaí Cáilithe atá iníochta le Sochar
Cuardaitheora Poist, Sochar Breoiteachta agus an Scéim Díobhálacha Ceirde
(Sochar Díobhála, Pinsean Míchumais agus Forlíonadh Easláinte)
inchánaithe.</p>

<p>Seachas na cásanna thuas, má tá d’íocaíocht leasa shóisialaigh
inchánaithe, beidh aon mhéadú ar d’íocaíocht le haghaidh do
chleithiúnaí aosaigh inchánaithe chomh maith.</p>

<p>Níl Sochar Linbh inchánaithe.</p>

<p>Íocaíochtaí caomhnóra, arb íocaíochtaí iad a rinneadh ar mhaithe le
dílleachta, inchánaithe. Meastar gur réadmhaoin thairbhiúil an linbh
íocaíocht chaomhnóra agus tá sé inmheasúnaithe, ar an ábhar sin, i leith
a n-ioncaim (más ann dó), <em>seachas</em> i leith ioncam an duine a
fhaigheann an íocaíocht chaomhnóra.</p>

<h3>Íocaíochtaí cúnaimh shóisialaigh </h3>

<table cellpadding="1" cellspacing="1" border="1" width="404" summary=""><tbody><tr><td>An Díbhinn Teaghlaigh um Fhilleadh ar Obair</td>
      <td>Saor ó cháin <br></td>
    </tr><tr><td colspan="1" rowspan="1">Liúntas Cuardaitheora Poist</td>
      <td colspan="1" rowspan="1">Saor ó cháin <br></td>
    </tr><tr><td colspan="1" rowspan="1">Socrú idirthréimhseach Liúntas
        Cuardaitheora Poist</td>
      <td colspan="1" rowspan="1">Saor ó cháin <br></td>
    </tr><tr><td colspan="1" rowspan="1">Liúntas Réamhscoir </td>
      <td colspan="1" rowspan="1">Saor ó cháin <br></td>
    </tr><tr><td colspan="1" rowspan="1">Cúnamh Feirme</td>
      <td colspan="1" rowspan="1">Saor ó cháin <br></td>
    </tr><tr><td colspan="1" rowspan="1">Pinsean Baintrí, Baintrí Fir nó
        Páirtnéara Shibhialta Mharthanaigh (Neamh-Ranníocach) </td>
      <td colspan="1" rowspan="1">Inchánaithe</td>
    </tr><tr><td colspan="1" rowspan="1">Íocaíocht Chaomhnóra
      (Neamhranníocach)</td>
      <td colspan="1" rowspan="1">Inchánaithe (ar ioncam linbh)</td>
    </tr><tr><td colspan="1" rowspan="1">Liúntas Cúramóra</td>
      <td colspan="1" rowspan="1">Inchánaithe</td>
    </tr><tr><td colspan="1" rowspan="1">Liúntas Leasa Forlíontach</td>
      <td colspan="1" rowspan="1">Saor ó cháin <br></td>
    </tr><tr><td colspan="1" rowspan="1">Pinsean Stáit (Neamhranníocach)</td>
      <td colspan="1" rowspan="1">Inchánaithe <br></td>
    </tr><tr><td colspan="1" rowspan="1">Pinsean na nDall</td>
      <td colspan="1" rowspan="1">Inchánaithe <br></td>
    </tr><tr><td colspan="1" rowspan="1">Liúntas Míchumais </td>
      <td colspan="1" rowspan="1">Saor ó cháin <br></td>
    </tr><tr><td colspan="1" rowspan="1">Liúntas Banchéile Thréigthe</td>
      <td colspan="1" rowspan="1">Inchánaithe <br></td>
    </tr><tr><td colspan="1" rowspan="1">Íocaíocht Teaghlaigh Aontuismitheora</td>
      <td colspan="1" rowspan="1">Inchánaithe <br></td>
    </tr></tbody></table><p></p>

<h3>Íocaíochtaí árachais shóisialaigh </h3>

<table cellpadding="1" cellspacing="1" border="1" width="574" summary=""><tbody><tr><td>Sochar Atharthachta</td>
      <td>Inchánaithe </td>
    </tr><tr><td colspan="1" rowspan="1">Sochar Breoiteachta</td>
      <td colspan="1" rowspan="1">Inchánaithe (ach amháin méadaithe
        cleithiúnaí linbh)</td>
    </tr><tr><td colspan="1" rowspan="1">Sochar Máithreachais</td>
      <td colspan="1" rowspan="1">Inchánaithe (ón 1 Iúil 2013)</td>
    </tr><tr><td colspan="1" rowspan="1">Sochar Uchtála </td>
      <td colspan="1" rowspan="1">Inchánaithe (ón 1 Iúil 2013)</td>
    </tr><tr><td colspan="1" rowspan="1">Sochar Sláinte agus Sábháilteachta</td>
      <td colspan="1" rowspan="1">Inchánaithe (ón 1 Iúil 2013)</td>
    </tr><tr><td colspan="1" rowspan="1">Pinsean Míchumais</td>
      <td colspan="1" rowspan="1">Inchánaithe</td>
    </tr><tr><td rowspan="1">Sochar Cuardaitheora Poist </td>
      <td rowspan="1">Inchánaithe (ach amháin méadaithe cleithiúnaí
      linbh)</td>
    </tr><tr><td>Liúntas Fiontraíochta Gearrthréimhseach</td>
      <td>Inchánaithe </td>
    </tr><tr><td colspan="1" rowspan="1">Sochar Cuardaitheora Poist (nuair a íoctar
        é le hoibrithe gearr-ama) </td>
      <td colspan="1" rowspan="1">Saor ó cháin </td>
    </tr><tr><td colspan="1" rowspan="1">Pinsean Baintrí, Baintrí Fir nó
        Páirtnéara Shibhialta Mharthanaigh (Ranníocach) </td>
      <td colspan="1" rowspan="1">Inchánaithe </td>
    </tr><tr><td colspan="1" rowspan="1">Íocaíocht Chaomhnóra (Ranníocach)</td>
      <td colspan="1" rowspan="1">Inchánaithe (ar ioncam linbh)</td>
    </tr><tr><td colspan="1" rowspan="1">Sochar Banchéile Thréigthe</td>
      <td colspan="1" rowspan="1">Inchánaithe </td>
    </tr><tr><td colspan="1" rowspan="1">Sochar Cúramóra</td>
      <td colspan="1" rowspan="1">Inchánaithe </td>
    </tr><tr><td colspan="1" rowspan="1">Sochar Cumais Pháirtigh</td>
      <td colspan="1" rowspan="1">Inchánaithe </td>
    </tr><tr><td colspan="1" rowspan="1">Pinsean Stáit (Ranníocach</td>
      <td colspan="1" rowspan="1">Inchánaithe </td>
    </tr><tr><td colspan="1" rowspan="1">Pinsean Stáit (Ranníocach) </td>
      <td colspan="1" rowspan="1">Inchánaithe </td>
    </tr><tr><td colspan="1" rowspan="1">Liúntas Freastail Leanúnach ( Iníoctha le
        Pinsean Míchumais)</td>
      <td colspan="1" rowspan="1">Inchánaithe </td>
    </tr><tr><td colspan="1" rowspan="1">Sochar Gortaithe</td>
      <td colspan="1" rowspan="1">Inchánaithe </td>
    </tr><tr><td colspan="1" rowspan="1">Pinsean Sochair Báis </td>
      <td colspan="1" rowspan="1">Inchánaithe </td>
    </tr></tbody></table></div>
<div class="topic base_rates">
<h2 class="topic base_rates_title" id="l26ba5">Scéimeanna eile</h2>

<p>Níl an <a shape="rect" href="../../payments_payments_and_work/back_to_work_allow.html">Liúntas um
Fhilleadh ar Obair</a>; <a shape="rect" href="../../payments_payments_and_work/back_to_work_enterprise_allowance.html">an
Liúntas Fiontraíochta um Fhilleadh ar Obair</a> agus <a shape="rect" href="../../payments/back_to_education/back_to_education_allowance.html">an
Liúntas um Fhilleadh ar Oideachas</a> inchánaithe. </p>

<p>Níl íocaíochtaí a dhéanann an CGO faoin <a href="../../../education/returning_to_education/vocational_training_opportunities_scheme.html">Scéim
Deiseanna Oiliúna Ghairmoideachais (SDOG)</a> inchánaithe. Níl an <a href="../../social_welfare_payments/extra_social_welfare_benefits/water_conservation_grant.html">Deontas
Caomhnaithe Uisce</a> inchánaithe.</p>

<p>Tá íocaíochtaí faoin <a href="../../social_welfare_payments/farming_and_fishing/rural_social_scheme.html">Scéim
Shóisialta Tuaithe (RSS)</a>, <a href="../../../employment/unemployment_and_redundancy/employment_support_schemes/tus.html">TÚS</a>
agus faoin <a href="../../../employment/unemployment_and_redundancy/employment_support_schemes/community_services_programme.html">gClár
Seirbhísí Pobail</a> inchánaithe.</p>

<p>Tá íocaíochtaí a dhéantar faoi <a href="../../../employment/unemployment_and_redundancy/employment_support_schemes/national_internship_scheme.html">JobBridge,
an Scéim Náisiúnta Intéirneachta</a>, inchánach má tá an íocaíocht
bhunúsach leasa shóisialaigh inchánach. Mura bhfuil an íocaíocht
bhunúsach inchánach, nach bhfuil íocaíochtaí JobBridge inchánach.</p>

<p>Má tá tú i do chónaí i d'aonar, d'fhéadfá méadú ar d'íocaíocht
leasa shóisialaigh a fháil. Má tá d'íocaíocht leasa shóisialaigh
inchánaithe, tá an<a shape="rect" href="../../payments/extra_social_welfare_benefits/living_alone_allowance.html">Méadú
do Mhaireachtáil Aonair</a> inchánaithe. Mura mbíonn d'íocaíocht leasa
shóisialaigh inchánaithe, níl do Mhéadú do Mhaireachtáil Aonair
inchánaithe. </p>

<p>De ghnáth, níl an <a shape="rect" href="../../payments/disability_and_illness/domiciliary_care_allowance.html">Liúntas
Cúram Baile</a> agus an <a shape="rect" href="../../payments/extra_social_welfare_benefits/fuel_allowance.html">Liúntas
Breosla</a> inchánaithe.</p>
</div>
</div>
</html>
