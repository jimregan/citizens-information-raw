<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Aisghabháil íocaíochtaí iomarcacha leasa shóisialaigh
</title>
    
    <meta name="description" content="Faigheann an Roinn Coimirce Sóisialaí íocaíochtaí iomarcacha sochar agus cearta leasa shóisialaigh ar ais in Éirinn.     Faigh amach cén chaoi a mbailítear íocaíochtaí iomarcacha.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Aisghabháil íocaíochtaí iomarcacha leasa shóisialaigh</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>D'fhéadfadh íocaíochtaí iomarcacha a tharlú má íocann an Roinn
liúntas, pinsean, cúnamh nó sochar ar bith eile breise leat. </p>

<p>Má fuair tú íocaíocht iomarcach, inseoidh an<a shape="rect" href="http://www.welfare.ie">Roinn Coimirce Sóisialaí</a> duit:</p>
<ul><li>Fáth(anna) na híocaíochta iomarcaí </li>
  <li>An tsuim atá i gceist </li>
</ul><p>Agus</p>
<ul><li>An bealach atá á mholadh acu chun an iocaíocht iomarcach a fháil ar
    ais. </li>
</ul><p>D'fhéadfadh an dliteanas maidir le híocaíochtaí iomarcacha a aisíoc a
bheith fós ann tar éis do bháis. D'fhéadfadh go n-iarrfaí ar d'ionadaí
pearsanta na fiacha ó d'eastáit a aisíoc. </p>

<h3>Athruithe in 2013</h3>

<p>D’athraigh an tAcht Leasa Shóisialaigh, 2012 an nós imeachta le haghaidh
aisíocaíochtaí ró-íocaíochtaí. Ón 28 Eanáir 2013, is féidir 15% de do
ráta pearsanta seachtainiúil íocaíochta a asbhaint chun ró-íocaíocht a
aisghabháil. Roimh an dáta sin, bhí ort toiliú i scríbhinn a thabhairt
d’aon asbhaint a laghdaigh d’íocaíocht faoi bhun an ráta sheachtainiúil
den Liúntas Leasa Fhorlíontaigh i leith do chúinsí teaghlaigh.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>An íocaíocht iomarcach a aisíoc</h3>

<p>Is féidir leis an Roinn iarraidh ort an íocaíocht iomarcach a aisíoc
trí:</p>
<ul><li>Íocaíocht amháin a dhéanamh chun an íocaíocht iomarcach iomlán a
    aisíoc </li>
  <li>Aisíocaíochtaí seachtainiúla nó míosúla a dhéanamh go dtí go
    mbeidh an íocaíocht iomarcach aisíoctha </li>
  <li>Má tá tú fós ag fáil íocaíocht leasa shóisialaigh, trí asbhaint
    as d'íocaíocht sheachtainiúil (agus trí riaráiste íocaíochta ar bith
    dlite duit a choinneáil siar). </li>
</ul><p>Agus iad ag socrú an ráta aisíocaíochta, breathnóidh an Roinn ar na
rudaí seo a leanas:</p>
<ul><li>D'acmhainn chun aisíocaíocht a dhéanamh </li>
  <li>Fíricí nó cúinsí a bhaineann le ceist na haisíocaíochta a
    tharraing tú anuas </li>
  <li>Méid na híocaíochta iomarcaí agus na cúinsí inar tharla sí. </li>
</ul><h3>Mura bhfuil sé d'acmhainn agat an íocaíocht iomarcach a aisíoc</h3>

<p>Molfaidh an Roinn modh aisíocaíochta a gcreideann siad gur féidir leat
íoc as. Murar féidir leat an méid a ró-íocadh leat a aisíoc,
d’fhéadfaí an aisíocaíocht a laghdú, a iarchur nó a chur ar fionraí.
Má thagann feabhas ar do chúinsí ina dhiaidh sin, beidh ort an méid a
aisíoc a bhí le híoc agat ar ráta a mbeifeá in ann íoc as. Mura n-íocann
tú ró-íocaíochtaí leasa shóisialaigh, féadfaidh an Roinn Coimirce
Sóisialaí cás sibhialta a ghlacadh i do leith trí <a href="../../../justice/courts_system/courts.html">chóras na
gcúirteanna</a>. Má d’eascair d’aisíocaíocht mar thoradh ar chalaois,
d’fhéadfaí thú a ionchúiseamh go coiriúil (féach ‘Calaois’
thíos).</p>

<h3>Más amhlaidh go mbeifeá in ann íocaíochtaí a fháil faoi scéim
eile</h3>

<p>Má fuair tú íocaíochtaí nach raibh tú ina dteideal faoi scéim leasa
shóisialaigh amháin, ach dá mbeifeá i dteideal íocaíochtaí faoi scéim
leasa shóisialaigh eile, cuirfear é sin san áireamh agus cinneadh á
dhéanamh faoin méid a chaithfidh tú a aisíoc. <br></p>

<h3>Cén uair a laghdaítear nó a chuirtear ar ceal aisíocaíocht?</h3>

<p>Déanann an Roinn Coimirce Sóisialaí a ndícheall an ró-íocaíocht a
aisghabháil go hiomlán. Féadfaidh an Roinn ró-íocaíocht a laghdú nó a
chealú má tharla sé mar gheall air an méid a leanas:</p>
<ul><li>Theip ar an Roinn gníomhú laistigh de thréimhse réasúnta ama tar
    éis faisnéis a fháil fút</li>
  <li>Rinne siad botún nach bhféadfaí bheith ag súil leis go réasúnta go
    dtabharfá faoi deara é.</li>
</ul><p>Má chreideann tú go ndearnadh earráid, ba cheart duit an Roinn a chur ar
an eolas faoin ábhar a luaithe is féidir.</p>

<h3>Calaois</h3>

<p>Má tharla an ró-íocaíocht mar thoradh ar chalaois, féadfaidh an Roinn
ionchúiseamh coiriúil a ghlacadh i do leith (fiú má íocann tú ar ais an
ró-íocaíocht). Is iad na saghsanna is coitianta de chalaois leasa:</p>
<ul><li><strong>Oibriú agus éileamh ag an am céanna:</strong> Sa chás go
    n-éilíonn duine íocaíocht, ar nós Sochar/Liúntas Cuardaitheora Poist
    nó íocaíocht bhreoiteachta, ach tar éis dóibh glacadh le fostaíocht
    gan an Roinn a chur ar an eolas.</li>
  <li><strong>Neamhnochtadh maoine:</strong> Sa chás go n-éilíonn duine
    íocaíocht a ndéantar tástáil mhaoine ina leith ach nach nochtann siad
    a maoin nó a bhfoinsí ioncaim go hiomlán. Tabhair faoi deara, má tá
    íocaíocht leasa shóisialaigh a ndéantar tástáil mhaoine ina leith á
    fáil agat féin nó do chéile, páirtnéir sibhialta nó do
    chomháititheoir agus má dhéanann sibh cuid den íocaíocht seo a
    choigilt gach seachtain, cuirfear san áireamh an coigilteas seo, mar aon
    le coigilteas ón gcuid is mó d’fhoinsí eile san áireamh mar chuid de
    bhur maoin. Tá sé tábhachtach an Roinn a chur ar an eolas faoin
    gcoigilteas seo chun ró-íocaíocht a sheachaint.</li>
  <li><strong>Éileamh nó pearsanaíocht iolrach:</strong> Sa chás go
    ndéanann duine éileamh ar bhreis agus íocaíocht leasa shóisialaigh
    amháin trí ghlacadh le haitheantas agus le hUimhir PSP duine eile nó iad
    a úsáid ar bhonn bréagach.</li>
  <li><strong>Imeachtaí saoil:</strong> Sa chás go leanann duine le
    híocaíocht a éileamh nach bhfuil sé/sí i dteideal a fháil a
    thuilleadh, ar nós tuismitheoir aonair a bpóstar é/í, a iontrálann i
    bpáirtnéireacht shibhialta nó atá ag comhchónaí le duine eile, nó
    duine a leanann le Liúntas Cúramóra a éileamh nuair a bhíonn deireadh
    curtha leis na dualgais chúraim.</li>
  <li><strong>Comhchónaí:</strong> D’fhéadfadh go bhfuil daoine ag cónaí
    le chéile mar aonad teaghlaigh agus go dteipeann orthu an Roinn a chur ar
    an eolas faoi seo chun cáiliú do rátaí níos airde d’íocaíochtaí,
    nó d’íocaíochtaí nach bhfuil siad i dteideal a fháil.</li>
  <li><strong>Árachas sóisialach:</strong> Sa chás go dteipeann ar
    fhostóirí taifid chuí fostaíochta/phá a choiméad agus sa chás go
    dtarlaíonn neamhchomhlíonadh nó neamhíocaíocht ÁSPC (Árachas
    Sóisialach Pá-Choibhneasa).</li>
  <li><strong>Neamhchónaitheacht sa Stát:</strong> Sa chás go n-éilíonn
    duine íocaíocht leasa shóisialaigh óna dteastaíonn cónaitheacht, agus
    nach bhfuil sé/sí ina c(h)ónaitheoir a thuilleadh.</li>
</ul><p>Féadfaidh tú níos mó a léamh faoi iarrachtaí na Roinne chun calaois a
chomhrac ina <a href="http://www.welfare.ie/ga/downloads/Compliance-and-Anti-Fraud-Strategy-2014-2018-ga.pdf">Straitéis
Cloí agus Frithchalaoise 2014-2018</a>.</p>
</div>

<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Tá <a shape="rect" href="http://www.welfare.ie/EN/Publications/SW2">Cód
cleachtais faoi iocaíochtaí iomarcacha a fháil ar ais</a> curtha ar fáil ag
an Roinn Coimirce Sóisialaí. Baineann an Cód Cleachtais seo chomh maith le
híocaíocht iomarcach <a shape="rect" href="../../payments/supplementary_welfare_schemes/supplementary_welfare_allow.html">Liuntáis
Leasa Fhorlíontaigh</a>. </p>
</div>
</div>
</html>
