<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ag éileamh do chleithiúnaí aosaigh
</title>
    
    <meta name="description" content="Tá méid breise a fháil do chleithiúnaí aosaigh mar ardú ar d&#39;íocaíocht phearsanta.  Déanann an doiciméad seo cur síos air/uirthi a bheith cáilithe mar cleithiúnaí aosaigh.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ag éileamh do chleithiúnaí aosaigh</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Má cháilíonn tú d’íocaíocht leasa shóisialaigh faigheann tú suim
duit féin. Glaoitear 'ráta pearsanta íocaíochta' air seo.</p>

<p>D’fhéadfá méid breise a fháil do do chleithiúnaí aosaigh (ar a
dtugtar duine fásta cáilithe) a íoctar sa bhreis ar d’íocaíocht
phearsanta (ar a dtugtar Méadú i leith Duine Fásta Cáilithe nó MDFC). Is
gnách gur cleithiúnaí aosaigh do chéile, páirtnéir sibhialta nó do
chomháitritheoir. Duine de bheirt daoine fásta is ea <a href="http://www.welfare.ie/en/Pages/Cohabitation.aspx">comháitritheoir</a>
(cibé acu den ghnéas céanna nó éagsúil) a chónaíonn le chéile mar
lánúin i ndlúthchaidreamh geallta agus nach dlúthghaolta iad.</p>

<p>Chun MDFC a fháil, ní mór do do chéile, páirtnéir sibhialta nó do
chomháitritheoir na coinníollacha a shocraíonn an Roinn Coimirce Sóisialaí
a shásamh – féach ‘Rialacha’ thíos. Ní gá go mbíonn an duine go
hiomlán spleách ort (mar shampla, d'fhéadfaidís bheith ag oibriú agus ag
tuilleamh nó d'fhéadfaidís ioncam bheith acu ó fhoinsí eile) agus níor
mhór go mbeadh aon ioncam a bhíonn acu faoi bhun leibhéal áirithe –
féach ‘Teorainneacha ioncaim' thíos.</p>

<p>Má tá cleithiúnaithe linbh agat, d’fhéadfá <a href="claiming_and_increase_in_your_payment_for_a_child_dependant.html">Méadú
i leith Leanbh Cáilithe (MLC)</a> a fháil chomh maith.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Ní mór duit íocaíocht phearsanta leasa shóisialaigh a bheith á fáil
agat chun Méadú i leith Duine Fásta Cáilithe a éileamh. Níor mhór go
mbeadh íocaíocht leasa shóisialaigh ag do chleithiúnaí aosaigh as a stuaim
féin, seachas i gcás:</p>
<ul><li>Sochar Linbh</li>
  <li>Sochar Míchumais</li>
  <li>Liúntas Cúram Baile</li>
  <li>Liúntas Cúram Altrama</li>
  <li>Íocaíocht Chaomhnóra (Ranníocach) agus (Neamh-Ranníocach)</li>
  <li><a href="../../social_welfare_payments/carers/half_rate_carers_allowance.html">Liúntas
    Cúramóra Leathráta</a></li>
  <li><a href="../../social_welfare_payments/death_related_benefits/dependent_parents_pension.html">Liúntas
    Bás Díobhálacha Ceirde i ndáil le Dílleachta</a></li>
  <li>Liúntas Leasa Forlíontach</li>
</ul><p>Ní bhaineann <a href="../social_assistance_payments/residency_requirements_for_social_assistance_in_ireland.html">coinníoll
an ghnáthchónaithe</a> le méaduithe i leith cleithiúnaithe cáilithe
(céilí, páirtnéirí sibhialta, comháitritheoirí nó leanaí). Ciallaíonn
seo nach bhfuil ar chleithiúnaithe coinníoll an ghnáthchónaithe a shásamh
as a stuaim féin.</p>

<p>De ghnáth ní íoctar MDFC ar chéile nó pháirtnéir sibhialta atá as
láthair ón Stát nó i bpríosún.</p>

<h3>Teorainneacha ioncaim</h3>

<p><strong>Maidir leis an gcuid is mó d’íocaíochtaí leasa
shóisialaigh</strong>, caithfidh do chleithiúnaí aosaigh olltuilleamh nó
ioncam seachtainiúil (roimh cháin agus asbhaintí ÁSPC) níos lú ná €310
a bheith acu. Má tá do chleithiúnaí aosaigh ag tuilleamh níos lú ná
€100, gheobhaidh tú Méadú iomlán i leith Duine Fásta Cáilithe (MDFC).
Má tá do chleithiúnaí ag tuilleamh idir €100 agus €310 gheobhaidh tú
ráta laghdaithe MDFC (ar a dtugtar corruair ráta caolaithe den MDFC). Má tá
do chleithiúnaí aosaigh ag tuilleamh níos mó ná €310, ní bhfaighidh tú
MDFC. Is féidir leat a dheimhniú céard é an ráta caolaithe den MDFC do
d’íocaíocht i <a href="http://www.welfare.ie/en/downloads/sw19.pdf">Leabhrán SW19 (Rátaí
Íocaíochta)</a> na Roinne Coimirce Sóisialaí.</p>

<p><strong>Is éagsúil do na rialacha maidir le</strong> <a href="../../social_welfare_payments/unemployed_people/jobseekers_allowance.html">Liúntas
Cuardaitheora Poist (LCP)</a>, <a href="../../social_welfare_payments/unemployed_people/preta.html">Liúntas
Réamhscoir (LR)</a>, <a href="../../social_welfare_payments/disability_and_illness/disability_allowance.html">Liúntas
Míchumais (LM)</a>, <a href="../../social_welfare_payments/farming_and_fishing/farm_assist.html">Cúnamh
Feirme (CF)</a>. Do na híocaíochtaí seo, déantar d’ioncam teaghlaigh a
mheasúnú sa <a href="../means_test_for_social_welfare_payments/means_test.html">tástáil
mhaoine</a>. Asbhaintear do mhaoin iomlán teaghlaigh ansin ón íocaíocht
uasta (seo an ráta pearsanta, lena n-áirítear aon mhéaduithe i leith
cleithiúnaithe aosaigh agus linbh) leis an tsuim chruinn den LCP, LM, LR nó
CF a dheimhniú a bhfuil tú ina teideal fháil.</p>

<p>Má tá íocaíocht leasa shóisialaigh ag do chéile, páirtnéir sibhialta
nó ag do chomháititheoir (féach na heisceachtaí thuas) as a stuaim féin
nó má tá siad ag freastal ar chúrsa FÁS nó Scéim Deiseanna Oiliúna
Gairmoideachais (VTOS) agus má tá liúntas á fháil acu as a stuaim féin,
ní féidir leat MDFC a fháil ar a son ach is féidir leat méadú leathráta
i leith gach linbh cháilithe a fháil.</p>

<h3>Scaradh, páirtnéirí sibhialta nach gcónaíonn le chéile, colscaradh
nó páirtnéireacht shibhialta dhíscaoilte</h3>

<p>Má tá tú scartha ach ag tabhairt íocaíocht sheachtainiúil chothabhála
€124.80 sa tseachtain (comhionann le ráta reatha an MDFC le haghaidh
Liúntas Cuardaitheora Poist) do do chéile, páirtnéir sibhialta nó do
chomháitritheoir, féadfaidh tú MDFC a fháil le d’íocaíocht phearsanta
leasa shóisialaigh. Ní féidir le do chéile, páirtnéir sibhialta nó do
chomháitritheoir bheith ag cónaí le duine eile. Chun ráta iomlán an MDFC a
fháil, ní féidir ioncam seachtainiúil os cionn €100 a bheith ag do
chéile, páirtnéir sibhialta nó do chomháitritheoir gan cothabháil a chur
san áireamh. Má tá do chéile, páirtnéir sibhialta nó do
chomháitritheoir ag tuilleamh idir €100 agus €310 gheobhaidh tú ráta
laghdaithe den MDFC. Níl rátaí laghdaithe den MDFC i gceist don LCP, LR, LM
agus CF (féach thuas).</p>

<h3>Cleithiúnaithe aosaigh nach do chéile, páirtnéir sibhialta nó do
chomháititheoir iad</h3>

<p>Má tá tú singil, más baintreach/baintreach fir thú, má tá tú
colscartha, scartha, más iarpháirtnéir sibhialta thú nó mura bhfuil tú i
do chónaí le do pháirtnéir sibhialta, agus má tá tú i do chónaí le
duine d’aois 16 bliana nó níos sine nach bhfuil ioncam seachtainiúil de
bhreis ar €100 acu, is féidir leat méadú a éileamh dóibh ach amháin sa
chás go bhfuil cúram á thabhairt aige/aici do chleithiúnaí linbh leat.</p>

<p>Má tá aige nó aici ioncam idir €100 agus €310 gheobhaidh tú ráta
laghdaithe den MDFC. Má tá tú scartha nó mura bhfuil cónaí ort le do
pháirtnéir sibhialta, níor mhór nach bhfuil cónaí ort le do chéile nó
do pháirtnéir sibhialta nó cothabháil iomlán a bheith á fáil agat uathu.
Níl rátaí laghdaithe den MDFC i gceist don LCP, LR, LM agus CF (féach
thuas).</p>

<h1>Íocaíochtaí cúnaimh shóisialta</h1>

<p>Má tá <a href="../social_assistance_payments/social_assistance_in_ireland.html">íocaíocht
chúnaimh shóisialta (a ndéantar tástáil mhaoine ina leith)</a> á fáil
agat, déantar ioncam do chleithiúnaithe aosaigh a mheasúnú sa tástáil
mhaoine do d’íocaíocht. Is féidir leat teacht ar níos mó faisnéise
inár ndoiciméad, <a href="../means_test_for_social_welfare_payments/assessing_the_means_of_a_couple.html">Measúnú
a dhéanamh ar mhaoin lánúine le haghaidh íocaíochtaí cúnaimh
shóisialta</a>.</p>

<h1>Íocaíochtaí árachais shóisialta</h1>

<p>Tá íocaíochtaí árachais shóisialta bunaithe ar ranníocaíochtaí
ÁSPC agus ní dhéantar tástáil mhaoine ina leith. Más mian leat éileamh
ar son cleithiúnaithe, déanfar measúnú ar a n-ioncam. Déantar measúnú ar
ioncam cleithiúnaithe aosaigh le haghaidh <a href="../social_insurance_prsi/social_insurance_in_ireland.html">íocaíochtaí
árachais shóisialta</a> mar seo a leanas:</p>

<p><strong>Fostaíocht agus féinfhostaíocht</strong></p>

<p>Déantar meánioncam seachtainiúil do chéile, do pháirtnéara shibhialta
nó do chomháitritheora ó fhostaíocht nó féinfhostaíocht a mheasúnú
(déantar an t-ollioncam seachtainiúil a mheasúnú, ní cheadaítear
asbhaintí i gcomhair cánach, ranníocaíochtaí ÁSPC nó costais
phearsanta). Má íoctar é nó í gach mí, ríomhtar an meánioncam
seachtainiúil le dhá mhí anuas. Má íoctar é nó í gach seachtain nó
gach coicís, úsáidtear an meán seachtainiúil le sé seachtaine anuas.</p>

<p>Maidir le féinfhostaíocht, roinntear an t-ioncam a fhaightear sa bhliain
cánach deiridh faoi 52 chun an meánioncam seachtainiúil a dheimhniú.</p>

<p><strong>Caipiteal</strong></p>

<p>Áirítear ioncam ó chaipiteal, mar shampla, réadmhaoin, coigiltí agus
infheistíochtaí, sa tástáil mhaoine. Má tá caipiteal agat agus ag do
chéile, páirtnéir sibhialta nó do chomháithritheoir i gcomhpháirt,
déantar measúnú ar leath an luacha agus meastar gur le do chéile,
páirtnéir sibhialta nó do chomháithritheoir an méid sin.</p>

<p>Má tá réadmhaoin faoi chomhúinéireacht nó faoi úinéireacht do
chéile, do pháirtnéra shibhialta nó do chomháithritheora, déantar
measúnú ar ioncam ó chíos na réadmhaoine le haghaidh íocaíocht
Méadaithe i leith Duine Fásta Cáilithe le d’íocaíocht árachais
shóisialta. Déanfar measúnú ar an luach caipitil, áfach, mura bhfuil an
réadmhaoin ligthe ar cíos.</p>

<p>Is féidir leat teacht ar thuilleadh faisnéise faoi conas a luacháiltear
caipiteal sa tástáil mhaoine inár ndoiciméad <a href="../means_test_for_social_welfare_payments/how_to_assess_your_means_from_capital_for_social_welfare_payments.html">Íocaíochtaí
caipitil agus leasa shóisialaigh</a>.</p>

<p><strong>Ioncam ó fhoinsí eile</strong></p>

<p>Cuimsíonn ioncam ó fhoinsí eile ioncam ó chíos ón réadmhaoin a
ligean, ioncam ó phinsean gairme, íocaíochtaí eachtracha leasa
shóisialaigh, ioncam ó chiste iontaobhais, ioncam faoi ghníomhas cúnaint,
ioncaim airgid thirim etc.</p>

<p>Ríomhtar é ar bhonn seachtainiúil. Ní chuirtear roinnt íocaíochtaí
leasa shóisialaigh san áireamh mar ioncam, lena n-áirítear Sochar Linbh,
Liúntas Cúram Baile agus Liúntas Leasa Forlíontach. Is féidir leat níos
mó a léamh faoi ioncam nach gcuirtear san áireamh sa tástáil mhaoine inár
ndoiciméid, <a href="../means_test_for_social_welfare_payments/cash_income_not_included_in_the_social_welfare_means_test.html">Ioncam
nach n-áirítear sa tástáil mhaoine</a>.</p>
</div>

<div class="topic base_rates">
<h2 class="topic base_rates_title" id="l1e7b8">Rataí</h2>

<h3>Conas a dhéantar an Méadú do Dhuine Fásta Cáilithe a íoc</h3>

<p>Má cháilíonn tú do mhéadú san íocaíocht leasa shóisialaigh do
chleithiúnaí aosaigh, íocfar seo go díreach leat mar chuid den
phríomhíocaíocht. Mar sin féin, má thoilíonn an dá pháirtí, is féidir
an Méadú do Dhuine Fásta Cáilithe a íoc díreach leis an gcleithiúnaí
aosaigh. </p>

<p>I gcásanna áirithe, má tá deacrachtaí sa bhaile (mí-úsáid alcóil
mar shampla), is féidir le cleithiúnaí aosaigh níos mó ná an Méadú do
Dhuine Fásta Cáilithe a fháil íoctha go díreach leis/léi gan toiliú uait
agus mar thoradh ar fhiosrúchán a rinne Cigire Leasa Shóisialaigh. </p>

<p>Má dhéanann tú iarratas ar Pinsean Stáit (Ranníocach) nó Pinsean
Stáit (Neamhranníocach) déanfar an Méadú do Dhuine Fásta Cáilithe a íoc
díreach leis an gcleithiúnaí aosaigh sa ghnáthchúrsa. D'fhéadfá roghnú
go n-íocfaí an méadú leis an bpríomhéilitheoir ina ionad sin.</p>

<h3>Méadú do Dhuine Fásta Cáilithe ó Márta 2017</h3>

<table cellpadding="1" cellspacing="1" border="1" width="513" summary=""><tbody><tr><td colspan="1" rowspan="1">Íocaíocht Leasa Shóisialaigh </td>
      <td colspan="1" rowspan="1">Aois faoi 66 Méadú do Dhuine Fásta
        Cáilithe <br>
        (Uasráta) </td>
      <td colspan="1" rowspan="1">Aois 66 agus os cionn Méadú do Dhuine
        Fásta Cáilithe <br>
        (Uasráta) </td>
    </tr><tr><td colspan="1" rowspan="1">Pinsean Stáit (Ranníocach) </td>
      <td colspan="1" rowspan="1">€158.80</td>
      <td colspan="1" rowspan="1">€213.50</td>
    </tr><tr><td colspan="1" rowspan="1">Pinsean Easláinte</td>
      <td colspan="1" rowspan="1">€141.70</td>
      <td colspan="1" rowspan="1">€141.70</td>
    </tr><tr><td colspan="1" rowspan="1">Pinsean Stáit (Neamh-Ranníocach) </td>
      <td colspan="1" rowspan="1">€150.00</td>
      <td colspan="1" rowspan="1">Nuair a shroicheann dodo Dhuine Fásta
        Cáilithe <br>
        66 féidir leo iarratas a dhéanamh ar Phinsean Stáit
        (Neamh-Ranníocach) ina gceart féin.</td>
    </tr><tr><td colspan="1" rowspan="1">Sochar Breoiteachta, <br>
        Sochar Cuardaitheora Poist, <br>
        Forlíonadh Éagumais, Sochar Díobhála, <br>
        Sochar Sláinte &amp; Sábháilteachta, <br>
        Liúntas Míchumais, <br>
        Pinsean Daill, <br>
        Liúntas Cuardaitheora Poist, <br>
        Cúnamh Feirme, <br>
        Liúntas Réamhscoir, <br>
        Liúntas Leasa Forlíontach</td>
      <td colspan="1" rowspan="1">€128.10</td>
      <td colspan="1" rowspan="1">€128.10</td>
    </tr></tbody></table></div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Chun Méadú do Dhuine Fásta Cáilithe a fháil, caithfidh tú sonraí a
thabhairt faoi do chleithiúnaí aosaigh ar d'fhoirm éilimh nuair atá tú ag
déanamh éilimh ar íocaíocht leasa shóisialaigh. Mura ndearna tú éileamh
dod' chleithiúnaí aosaigh ag an am go ndearna tú d'éileamh, déan
teagmháil leis an rannóg den Roinn Coimirce Sóisialaí a íocann
d'íocaíocht leasa shóisialaigh.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Cuireann an Roinn Coimirce Sóisialaí uimhir teileafóin Lóghlao ar fáil;
is costas ghlaoch áitiúil a ghearrfar ort ar an nglaoch.</p>

<p><strong>Lóghlao</strong>: 1890 66 22 44 </p>
</div>
</div>
</html>
