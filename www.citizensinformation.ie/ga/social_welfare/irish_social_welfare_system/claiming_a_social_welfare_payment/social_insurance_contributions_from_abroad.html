<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ranníocaíochtaí árachais shóisialta ón choigríoch a
  chomhcheangal
</title>
    
    <meta name="description" content="Is féidir le comhcheangail do chuid íocaíochtaí arachais sóisialta a íocadh in Éirinn agus thar lear a chuidiú leat bheith incháilithe d&#39;íocaíocht leasa sóisialta. Tuilleadh eolais a fháil.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ranníocaíochtaí árachais shóisialta ón choigríoch a
  chomhcheangal</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li><li><a href="#lf3c9d">Tuilleadh eolais</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá socruithe slándála sóisalaí ag Éirinn le tíortha eile mar a
cheadaítear tú do ranníocaíochtaí árachais sóisialaí a íoctar in
Éirinn a chomhcheangal le do ranníocaíochtaí árachais sóisialaí a
íoctar i dtír eile. Is féidir leis seo a chuidiú leat le bheith
incháilithe do <a shape="rect" href="../social_insurance_prsi/social_insurance_in_ireland.html">íocaíocht
árachais sóisialta</a> in Éirinn nó i dtír lena bhfuil socrú slándála
sóisialaí ag Éirinn. </p>

<p>Is feidir socruithe slándála sóisialaí atá ag Éirinn le tíortha eile
a roinnt go leathan ina ndá ghrúpa: </p>
<ul><li>Tíortha ata clúdaithe ag rialacháin an Aontais Eorpaigh (AE)/an
    Limistéir Eorpaigh Eacnamaíoch (LEE) </li>
  <li>Tíortha lena bhfuil Socruithe Slándála Sóisialaí Déthaobhacha ag
    Éirinn. </li>
</ul></div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Tíortha clúdaithe ag Rialacháin AE/LEE</h3>

<p>Tá forálacha slándála sóisialaí ann i ndlí an AE le níos mó ná 30
bliain. Tá siad i <a shape="rect" href="http://www.welfare.ie/EN/Press/PressReleases/2010/Pages/pr040510.aspx">Rialacháin
(CEE) Uimhreacha 883/2004 agus 987/2009 ina n-ionad. </a></p>

<p>Is iad na tíortha AE/LEE atá clúdaithe ag na Rialacháin seo ná: an
Ostair, an Bheilg, an Bhulgáir, an Chróit, an Chipir, Poblacht na Seice, an
Danmhairg, an Eastóin, an Fhionlainn, an Fhrainc, an Ghearmáin, an Ghréig,
an Ungáir, an Íoslainn, Éire, an Iodáil, an Laitvia, Lichtinstéin, an
Liotuáin, Lucsamburg, Málta, an Iorua, an Pholainn, an Phortaingéil, an
Rómáin, an tSlóvaic, an tSlóivéin, an Spáinn, an tSualainn, an Eilvéis,
an Ísiltír, an Ríocht Aontaithe (lasmuigh d'Oileáin Mhuir nIocht). </p>

<p>Tá Rialacháin AE/LEE a bhaineann le slándáil shóisialta infheidhmithe
leis na daoine a leanas go ginearálta: </p>
<ul><li>Náisiúnaigh na dtíortha atá clúdaithe ag na Rialacháin. </li>
  <li>Daoine leis an stádas de dhaoine gan stát nó teifigh atá ina gcónaí
    go buan in aon cheann de na tíortha atá clúdaithe ag na Rialacháin agus
    a gcleithiúnaithe nó marthanóirí. </li>
</ul><p>Más rud é gur oibrigh tú in Éirinn agus i gceann nó níos mó de stait
an AE cuirfear do ranníocaíochtaí árachais sóisialta ó gach stát an AE
le do ranníocaíochtaí árachais sóisalta in Éirinn le cuidiú leat a
bheith incháilithe do cheann de na híocaíochtaí leasa sóisialta atá
liostaithe thíos. I gcás íocaíochtaí áirithe caithfidh do ranníocaíocht
árachais sóisialaigh is déanaí bheith íoctha in Éirinn.: </p>
<ul><li><a shape="rect" href="../../payments/disability_and_illness/disability_benefit.html">Sochar
    tinnis</a> </li>
  <li><a shape="rect" href="../../payments_payments_to_families_and_children/maternity_benefit.html">Sochar
    Máithreachais</a> </li>
  <li><a shape="rect" href="../../payments/disability_and_illness/invalidity_pension.html">Pinsean
    Easláine</a> </li>
  <li><a shape="rect" href="../../payments/older_and_retired_people/state_pension_contributory.html">Pinsean
    Stáit (Ranníocach)</a> </li>
  <li><a shape="rect" href="../../payments/death_related_benefits/widows_contrib_pension.html">Pinsean
    Baintrí, Baintrí Fir nó Páirtnéara Shibhialta Mharthanaigh
    (Ranníocach)</a> </li>
  <li><a shape="rect" href="../../payments/death_related_benefits/guardians_payments.html">Íocaíocht
    Chaomhnóra (Ranníocach)</a> </li>
  <li><a shape="rect" href="../../payments/unemployed_people/jobseekers_benefit.html">Sochar
    Cuardaitheora Poist</a> </li>
  <li><a shape="rect" href="../../payments/disability_and_illness/treatment_benefit_scheme.html">Sochar
    Cóireála</a> </li>
  <li><a shape="rect" href="../../payments/carers/carers_benefit.html">Sochar
    Cúramora</a></li>
</ul><h3>An méid a íocann gach tír </h3>

<p>Má cháilíonn tú le híocaíocht leasa sóisialta ar bhonn
ranníocaíochtaí comhcheangailte ó stáit eile, íocann gach stát cion de
d'íocaíocht leasa sóisialta. </p>

<h3>Tíortha lena bhfuil Socruithe Slándála Sóisialaí Déthaobhacha ag
Éirinn</h3>

<p>Is socruithe sainiúla iad Socruithe Slándála Sóisialaí Déthaobhacha
idir tíortha rannpháirteacha a cheadaíonn daoine le bogadh idir tíortha
agus a chosnaíonn a dteidlíochtaí pinsin. Tá Socruithe Slándála
Sóisialaí Déthaobhacha ag Éirinn le: </p>
<ul><li>An Ostair </li>
  <li>Ceanada </li>
  <li>Quebec </li>
  <li>An Astráil </li>
  <li>Stáit Aontaithe Mheiriceá </li>
  <li>An Nua-Shéalainn </li>
  <li>Poblacht na Cóiré </li>
  <li>An tSeapáin</li>
</ul><p>Athchuireadh Socrú Slándála Sóisialaí Déthaobhach na hÉireann leis An
Eilvéis go príomha ag Rialacháin an AE. <br>
Is iad na sochair atá clúdaithe ag socruithe slándála sóisialaí
déthaobhacha ná: </p>
<ul><li>Pinsean Stáit (Ranníocach) </li>
  <li>Pinsean Baintrí, Baintrí Fir nó Páirtnéara Shibhialta Mharthanaigh
    (Ranníocach)</li>
  <li>Íocaíocht Chaomhnóra (Ranníocach) </li>
</ul><p>Is í an ábharthacht is mó atá ag na socruithe slándála sóisialaí
déthaobhacha ná do phinsinéirí a dtéann ar scor chuig Éirinn tar éis
dóibh bheith ag obair i gceann de na tíortha liostaithe thuas. </p>

<p>Má tháinig tú ó thír lena bhfuil socrú slándála sóisialaí
déthaobhach ag Éirinn, beidh do chearta pinsin ón tír eile cosanta nuair a
bhogann tú chuig Éirinn. Is féidir pinsean a bheith agat óÉirinn agus ó
cheann amhain nó ó gach ceann de na tíortha eile. Féadtar go mbeidh tú
ábalta do chuntais árachais ó Éirinn agus ón tír eile a chomhcheangal le
bheith incháilithe le Pinsean Stáit (Ranníocach). </p>
</div>

<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Nuair atá foirm iarratais ar íocaíocht árachais sóisialta in Éirinn á
líonadh nó á comhlánadh agat, tá rannán san fhoirm iarratais a iarrann
cé acu an raibh tú riamh i bhfostaíocht i dtír eile an AE seachas Éire.
Maidir le híocaíochtaí fadtéarmacha iarrfar cé acu an raibh tú riamh i
bhfostaíocht i dtír an AE nó i dtír lena bhfuil socrú slándála
sóisialaí déthaobhach ag Éirinn. </p>

<p>Iarrfar an fhaisnéis a leanas ort: </p>
<ul><li>An tír a d'oibrigh tú ann </li>
  <li>Ainm agus seoladh an fhostaitheora ansin </li>
  <li>Na dátaí a d'oibrigh tú ansin </li>
  <li>Agus d'Uimhir Slándála Sóisialaí ansin </li>
</ul></div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Chun íocaíocht leasa sóisialta a éileamh ba chóir duit an fhoirm chuí
a líonadh agus í a chur ar ais chuig An Roinn Coimirce Sóisialaí. Tá an
seoladh fillte priontáilte ar an fhoirm iarratais. </p>

<p>Tá tuilleadh eolais faoi do chuntas árachais sóisialta in Éirinn ar
fáil ó: </p>

<p>
</p><div class="inlinesio">
<p>
</p><div>
<h3>Rannóg um Taifead ÁSPC</h3>
<p>
  
  <span class="field_dept address_field">Roinn Coimirce Sóisialaí<br></span>
  

  
  Bóthar Mhic Artúir<br>Ard Rámhann<br>Bun Crannacha<br>Dún na nGall<br>Éire
  <br>
  
</p>
<p>
  

  
  <strong>Teil:</strong>(01) 471 5898
  <br>
  

  
  <strong>Lóghlao:</strong>1890 690 690
  <br>
  

  

  
  <strong>Láithreán Gréasáin:</strong> <a href="http://www.welfare.ie/">http://www.welfare.ie/</a>
  <br>
  

  

  

  
</p>
</div></div>

</div>
<div class="topic further_info">
<h2 class="further_info" id="lf3c9d">Tuilleadh eolais</h2>

<h2>An dóigh a dhéantar do ranníocaíochtaí árachais sóisialta ó stáit
eile a ríomh </h2>

<p>Más rud é gur oibrigh tú i stát eile an AE nó i dtír lena bhfuil
socrú slándála sóisialaí ag Éirinn féadtar go gcuideódh na
ranníocaíochtaí arachais sóisialta a d'íoc tú ansin leat bheith
incháilithe d'íocaíocht árachais sóisialta in Éirinn. </p>

<h2>Rialacháin an AE </h2>

<p>Faoi rialacháin an AE, go hairithe <a shape="rect" href="http://www.welfare.ie/EN/Policy/EU/Euguide/Documents/883_2004.pdf">Rialachán
CEE Uimh. 883/2004 (pdf)</a> (1408/71 roimhe seo), ba chóir go ndéanfaí
teidlíochtaí a thógtar i stát amháin an AE a aithint agus teidlíochtaí
sochair á ríomh i stát eile. </p>

<p>Ba chóir go dtabharfaí foirmeacha U1 (E301 roimhe seo) agus E104 nuair a
fhágann tú tír an AE ina raibh tú ag obair. Tá na foirmeacha seo ar fáil
ag an ghníomhaireacht slándála sóisialaí ábhartha sa tír óna dtagann
tú agus soláthraíonn siad sonraí faoi do chuntas árachais sóisialta. Tá
Foirm E104 riachtanach má chuireann tú iarratas isteach ar shochar tinnis
agus tá Foirm U1 riachtanach ar chúiseanna sochair dífhostaíochta. </p>

<p>Mar shampla, má tá iarratas á chur isteach agat le haghaidh sochair
tinnis, seol cóip de d'fhoirm E104 le d'iarratas ar Shochair Tinnis.
Déanfaidh sé próiseáil d'iarratais a luathú. Muna bhfuil foirm U1 agat ó
na tíortha ábhartha AE a d'oibrigh tú iontu, nuair a luann tú na tíortha
eile a d'oibrigh tú iontú ar d'fhoirm iarratais gheobhaidh An Roinn Coimirce
Sóisialaí na sonraí ábhartha duit. </p>

<p>Sula dtiocfaidh tú chuig Éirinn, ba chóir duit seiceáil leis an oifig
slándala sóisialaí áitiúil sa tír ina bhfuil tú ag obair maidir leis na
doiciméid chuí le tabhairt leat. </p>

<h2>Socruithe Slándála Sóisialaí Déthaobhacha </h2>

<p>Ní chlúdóidh ranníocaíochtaí a íocadh i stáit lena bhfuil socrú
slándála sóisialaí déthaobhach ag Éirinnach amháin íocaíochtaí
fadtéarmacha áirithe mar, an Pinsean Stáit (Ranníocach), an Pinsean
Easláine, an Pinsean Baintrí, Baintrí Fir nó Páirtnéara Shibhialta
Mharthanaigh (Ranníocach) agus Íocaíocht Chaomhnóra (Ranníocach).</p>

<p>Ba chóir go raibh tú i bhfostaíocht inárachais le seachtain amháin ar a
laghad in Éirinn chun socrú déthaobhach a bheith infheidhmithe agus (seachas
i gcás Íocaíochta Chaomhóra (Ranníocach)) ba chóir íoslíon de 52
seachtain inríofa faoi reachtaíocht na hÉireann a bheith agat. Ma chuireann
tú isteach ar cheann de na híocaíochtaí slándála sóisialaí thuasluaite
in Éirinn agus má chuireann tú i d'fhoirm iarratais gur oibrigh tú i dtír
lena bhfuil socrú slándála sóisialaí ag Éirinn déanfaidh An Roinn
Coimirce Sóisialaí na rudaí a leanas: </p>
<ul><li>Ma tá ranníocaíochtaí slándála sóisialaí go leor agat chun
    uas-íocaíocht a fháil íocfaidh an Roinn sin agus cuirfidh sí tús, ar
    do shonsa, le héileamh sa tír eile ina raibh tú ag obair. </li>
  <li>Muna bhfuilI ranníocaíochtaí slándála sóisialaí go leor agat
    iarrfaidh an Roinn ar do chuntas árachais sóisialta ón tír eile le
    cuidiú leat bheith incháilithe le haghaidh íocaíochta árachais
    sóisialta in Éirinn agus cuirfidh sí tús, ar do shonsa, le héileamh sa
    tír eile ina raibh tú ag obair. </li>
</ul><p>Ciallaíonn sé seo gur féidir leat níos mó ná íocaíocht amháin a
fháil; is féidir leat íocaíocht a fháil in Éirinn agus íocaíocht ó
thír eile. </p>

<p>Déantar ráta an phinsin nó na híocaíochta, nuair atá
ranníocaíochtaí arachais i dtír eile á gcomhcheangal le ranníocaíochtaí
in Éirinn, a ríomh mar a leanas: </p>

<p><strong>Céim 1:</strong> <br>
Déantar do phinsean barúlach a ríomh. Is é an pinsean barúlach ná ráta
an phinsin Éireannaigh a bheadh iníoctha dá ndéanfaí plé le do
ranníocaíochtaí árachais sóisialta go léir, in Éirinn agus lasmuigh
d'Éirinn ar aon, mar ranníocaíochtaí Éireannacha. Le teacht ar líon na
ranníocaíochtaí bliantúla ar an meán, déantar do ranníocaíochtaí
Éireannacha agus do ranníocaíochtaí ináirithe neamh-Éireannacha a chur le
chéile agus iad a roinnt ansin faoi líon na mblianta (is é sin le rá líon
na mblianta ó d’íoc tú árachas sóisialta den chéad uair go deireadh na
bliana cánach sular shroich tú aois an phinsin (66)).</p>

<p><strong>Céim 2:</strong> <br>
Cuirtear an fhoirmle a leanas i bhfeidhm ansin. <br>
(A x B)/C <br>
A = ráta barúlach an phinsin. (féach <strong>céim 1</strong> chun ráta
barúlach an phinsin a ríomh.) <br>
B = líon na ranníocaíochtaí Éireannacha. <br>
C = líon iomlán na ranníocaíochtaí (Éireannacha agus coimhthíocha) </p>

<p><strong>Nóta:</strong> <br>
Sna socruithe leis An Ostair, An Astráil, Ceanada, Quebec agua an RA, (mar
atá faoi reachtaíocht an AE), nuair a íocadh níos lú ná 52
ranníocaíocht sa tír eile agus nach ndámhtar pinsean sa tír sin, dámhtar
an pinsean Éireannach ar shuim an dá chuntais árachais gan cur i bhfeidhm na
rialach pro-rata. </p>
</div>
</div>
</html>
