<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An córas leasa shóisialaigh in Éirinn
</title>
    
    <meta name="description" content="Céard é an córas leasa shóisialaigh in Éirinn? Cén chaoi a     bhfuil sé eagraithe agus cé na daoine gur féidir leo iarratas a dhéanamh ar     shochair leasa shóisialaigh?">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An córas leasa shóisialaigh in Éirinn</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá trí phríomhchineál íocaíochtaí sa chóras leasa shóisialaigh in
Éirinn. Is iad sin: </p>
<ul><li>Íocaíochtaí árachais shóisialta </li>
  <li>Íocaíochtaí de réir tástála acmhainne </li>
  <li>Íocaíochtaí uilíocha </li>
</ul><p>Tá cúinsí ar leith pearsanta nach mór duit a chomhlíonadh le haon
íocaíocht leasa shóisialaigh a fháil agus tá na cúinsí sin leagtha síos
sna rialacha a bhaineann le gach scéim. Mar shampla, le héileamh a dhéanamh
ar Íocaíocht Teaghlaigh Aontuismitheora, ní mór duit a bheith i do
thuismitheoir aonair agus gan a bheith i do chónaí le duine eile mar fhear
agus bean. Chomh maith leis na critéir faoi leith chuí a shásamh, baineann
rialacha eile le híocaíochtaí agus tá cur síos gairid orthu faoi na
ceannteidil a bhaineann leis na cineálacha éagsúla íocaíochtaí.</p>

<p>Tá <a href="../../employment/unemployment_and_redundancy/employment_support_schemes/schemes_to_support_employment.html">raon
scéimeanna fostaíochta ann</a> mar aon le tacaíochtaí eile a spreagann
daoine atá dífhostaithe go fadtéarmach chun filleadh ar obair</p>

<p>Ó mhí Bealtaine 2004, caithfidh gnáthchónaí a bheith ort sa tír le
bheith incháilithe d’íocaíochtaí cúnaimh shóisialaigh in Éirinn. <a shape="rect" href="social_assistance_payments/residency_requirements_for_social_assistance_in_ireland.html">Tuilleadh
eolais anseo faoi riachtanais cónaitheachta maidir le híocaíochtaí cúnaimh
shóisialaigh in Éirinn</a>. </p>

<h3>Íocaíochtaí árachais shóisialta </h3>

<p>Tugtar íocaíochtaí árachais shóisialta do dhaoine a shásaíonn <a shape="rect" href="social_insurance_prsi/social_insurance_in_ireland.html">coinníollacha
ranníocaíochta an árachais shóisialta (coinníollacha ÁSPC)</a>, chomh
maith leis na coinníollacha imthoisceacha atá riachtanach. Athraíonn na
coinníollacha sin ag brath ar an íocaíocht ar a bhfuil iarratas á
dhéanamh. Tá achoimre ar choinníollacha ranníocaíochta ÁSPC maidir le
gach íocaíocht leagtha amach i mbileoga aonair ar íocaíochtaí difriúla,
atá ar fáil ari <a shape="rect" href="http://www.welfare.ie/">láithreán
gréasáin na Roinne Coimirce Sóisialaí</a>. Seo a leanas samplaí
d’íocaíochtaí atá bunaithe ar ranníocaíochtaí árachais shóisialta:
<a shape="rect" href="../payments/unemployed_people/jobseekers_benefit.html">Sochar
Cuardaitheora Poist</a>, <a shape="rect" href="../payments/disability_and_illness/disability_benefit.html">Sochar
Breoiteachta</a>, <a shape="rect" href="../payments_payments_to_families_and_children/maternity_benefit.html">Sochar
Máithreachais</a>, <a shape="rect" href="../payments/disability_and_illness/invalidity_pension.html">Pinsean
Easláinte</a>, <a shape="rect" href="../payments/carers/carers_benefit.html">Sochar Cúramóra</a> agus <a shape="rect" href="../payments/older_and_retired_people/state_pension_contributory.html">Pinsean
Stáit (Ranníocach)</a>. </p>

<h3>Íocaíochtaí de réir tástála acmhainne </h3>

<p>Is éard atá sna híocaíochtaí de réir tástála acmhainne ná
íocaíochtaí a leagadh amach le haghaidh daoine nach bhfuil go leor
ranníocaíochtaí ÁSPC acu le bheith incháilithe le haghaidh a gcoibhéis
d’íocaíochtaí bunaithe ar árachas sóisialta. Sampla ná duine a bhíonn
dífhostaithe agus a dhéanann iarratas ar Shochar Cuardaitheora Poist, ach go
dteipeann orthu a bheith incháilithe toisc nach bhfuil dóthain
ranníocaíochtaí aige nó aici. Is féidir leis nó léi iarratas a dhéanamh
ar <a shape="rect" href="../payments/unemployed_people/jobseekers_allowance.html">Liúntas
Cuardaitheora Poist</a> ina ionad - íocaíocht choibhéiseach atá tástáilte
de réir acmhainne. </p>

<p>Ciallaíonn <em>Tástáil Acmhainne</em> go liteartha go ndéanfaidh an
Roinn Coimirce Sóisialaí scrúdú ar na foinsí ioncaim uile atá agat chun
tástáil an dtiteann siad faoi leibhéal áirithe. Athraíonn an modh
tástála a bhaineann le do chuid acmhainní ó íocaíocht go híocaíocht. I
gcásanna áirithe, ceadaítear méid áirithe airgid duit sula mbíonn
tionchar ar bith aige ar do theidlíocht maidir le híocaíocht. Bíonn na
rialacha a chinneann cé mhéid airgid gur féidir leat a choinneáil ag brath
ar an íocaíocht ar a bhfuil iarratas á dhéanamh agat - is minic a thugtar
"neamhaird ioncaim" ar an gcás seo. </p>

<h3>Íocaíochtaí Uilíocha </h3>

<p>Déantar íocaíochtaí uilíocha gan aird ar ioncam nó ar thaifead
árachais shóisialta an duine. Bíonn siad ag brath go huile ar an éilitheoir
ag sásamh cúinsí pearsanta ar leith. Sampla ná <a shape="rect" href="../payments_payments_to_families_and_children/child_benefit.html">Sochar
Leanaí</a> (Liúntas Leanaí an téarma coitianta). Go simplí, caithfidh
duine cleithiúnaí linbh a bheith ina gcónaí leo mar atá sainithe sa
reachtaíocht leasa shóisialaigh. (Féadfaidh oibrithe imirceacha ó
Bhallstáit LEE Sochar Leanaí a fháil má bhíonn a gcleithiúnaí linbh
cónaitheach i mBallstát LEE eile.) <br></p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Tá na rialacha a bhaineann le híocaíochtaí leasa shóisialaigh leagtha
amach sa reachtaíocht agus/nó treoirlínte riaracháin. Tá tromlach na
dtreoirlínte mionsonraithe a rialaíonn íocaíochtaí ar fáil ar <a shape="rect" href="http://www.welfare.ie/">láithreán gréasáin na Roinne
Coimirce Sóisialaí</a>. Nuair a fhaigheann tú rochtain ar na catagóirí
íocaíochtaí difriúla, ba chóir duit Saoráil Faisnéise a chliceáil ag
barr an leathanaigh agus dul chuig na rannóga ábhartha. </p>

<p>Don chuid is mó íocaíochtaí árachais shóisialaigh agus íocaíochtaí
cúnaimh shóisialaigh, is iad na hOifigigh Bhreithiúnacha a dhéanann an
cinneadh cé atá i dteideal íocaíochtaí. Is oifigigh leasa shóisialaigh
iad na hOifigigh Bhreithiúnacha a ceapadh faoin reachtaíocht leasa
shóisialaigh. Déanann Oifigigh Leasa Pobail agus oifigigh sa Roinn Coimirce
Sóisialaí faoi seach íocaíochtaí eile, ar nós na <a shape="rect" href="../payments/supplementary_welfare_schemes/supplementary_welfare_allow.html">Scéime
Liúntas Forlíontach Leasa Forlíontach</a>.</p>

<p>Ciallaíonn scéimeanna riaracháin íocaíochtaí nach bhfuil bunaithe ar
reachtaíocht, ach atá bunaithe ar chinntí an rialtais agus ar threoirlínte
riaracháin. Áirítear leo sin na samplaí seo a leanas: <a shape="rect" href="../payments_payments_and_work/back_to_work_allow.html">Liúntas um
Fhilleadh ar Obair</a>, bronnadh creidmheasanna, an <a shape="rect" href="../payments/extra_social_welfare_benefits/fuel_allowance.html">Liúntas
Breosla</a> agus Bónas na Nollag. </p>

<p>Má tá tú míshásta le cinneadh a dhéanann an Roinn Coimirce
Sóisialaí, tá se de cheart agat achomharc a lorg má tá an íocaíocht
bunaithe ar reachtaíocht. Déantar achomhairc leis an Oifig Achomharc Leasa
Shóisialaigh, eagraíocht neamhspleách reachtúil. Faigh amach anseo <a shape="rect" href="social_welfare_appeals.html">conas achomharc a lorg ón
Roinn Coimirce Sóisialaí.</a></p>

<p>Má tá tú míshásta le cinneadh maidir le scéim riaracháin, is féidir
leat athbhreithniú inmheánach a lorg. Sa chás seo cuireann tú do chás os
comhair oifigigh níos sinsearaí laistigh den Roinn agus iarrann tú
athbhreithniú inmheánach le d'iarratas a mheas arís. Ba chóir duit an
oiread eolais bhreise agus is féidir leat a chabhródh le do chás a chur faoi
bhráid an oifigigh.</p>

<h3>Éilimh chalaoiseacha</h3>

<p>D'fhéadfadh fíneálacha móra nó príosúnacht suas go dtí 3 bhliain a
leanúint as pionóis mar gheall ar ráiteas míthreoracha nó bréagacha um
íocaíocht leasa shóisialaigh a fháil. D’fhoilsigh an Roinn Coimirce
Sóisialaí <a href="http://www.welfare.ie/ga/Pages/Compliance-and-Anti-Fraud-Strategy-2014-2018-.aspx">Tionscnamh
Calaoise</a> chun dul i ngleic le calaois leasa shóisialaigh. </p>

<p>Is féidir leat <a shape="rect" href="http://www.welfare.ie/EN/ContactUs/Pages/reportfraud.aspx">tuairisc faoi
chásanna calaoise d'fhéadfadh a bheith ann a thabhairt don Roinn</a>.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<h3>Rátaí íocaíochta agus cleithiúnaithe </h3>

<p>Roinntear íocaíochtaí leasa shóisialaigh in íocaíochtaí don
éilitheoir, ar a dtugtar an "ráta pearsanta" íocaíochta agus íocaíochtaí
do dhuine fásta agus cleithiúnaithe linbh ar bith. Tugtar sonraí san <a shape="rect" href="http://www.welfare.ie/en/Pages/sw19.aspx">LS 19 Leabhrán na
Rátaí Íocaíochta</a>, a fhoilsíonn an Roinn Coimirce Sóisialaí gach
bliain, faoin méid airgid atá iníoctha maidir le gach scéim agus an méid a
bhronnfar ar chleithiúnaithe an éilitheora. </p>

<h3>Cleithiúnaí aosaigh </h3>

<p>Tugtar <em>duine fásta cáilithe</em> ar chleithiúnaí aosaigh an
éilitheora. Is féidir íocaíocht le haghaidh duine fásta cáilithe a íoc
do dhuine atá cothaithe go hiomlán nó go príomha ag éilitheoir mar seo a
leanas: </p>
<ul><li>Céile, páirtnéir sibhialta nó comhchónaitheoir <strong></strong> 
    <p><strong></strong></p>
    <p><strong>Nó </strong></p>
  </li>
</ul><ul><li>Duine os cionn 16 bliana d’aois a thugann cúram do chleithiúnaí
    linbh an éilitheora. </li>
</ul><p><a shape="rect" href="claiming_a_social_welfare_payment/claiming_an_increase_in_your_social_welfare_payment_for_an_adult_dependant.html">Tuilleadh
eolais ar fáil inár ndoiciméad faoi éileamh a dhéanamh le haghaidh
cleithiúnaí linbh</a>. </p>

<h3>Cleithiúnaí linbh </h3>

<p>Tagraítear don chleithiúnaí linbh mar <em>leanbh cáilithe</em>.
Caithfidh leanbh cáilithe: </p>
<ul><li>A bheith ina ghnáthchónaí sa Stát </li>
  <li>Gan a bheith faoi choinneáil i scoil cheartúcháin nó scoil saothair
  </li>
  <li>An coinníoll aoise a shásamh. </li>
</ul><p>Breathnaítear ar leanaí faoi bhun 18 mbliana d’aois mar leanaí
cáilithe. Déantar íocaíochtaí le cleithiúnaithe linbh i gcás leanaí os
cionn 18 mbliana d’aois faoi chúinsí áirithe. </p>

<p><a shape="rect" href="claiming_a_social_welfare_payment/claiming_and_increase_in_your_payment_for_a_child_dependant.html">Tuilleadh
eolais ar fáil inár ndoiciméad faoi éileamh a dhéanamh le haghaidh
cleithiúnaí linbh</a>. <br></p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Más mian leat iarratas a dhéanamh ar íocaíocht leasa shóisialaigh
áirithe, ba chóir duit teagmháil a dhéanamh le d’oifig leasa
shóisialaigh ó Ionad Intreo áitiúil chun foirm iarratais agus bileog
faisnéise a fháil. Tá <a shape="rect" href="http://www.welfare.ie/en/Pages/sw19.aspx">seoladh agus uimhir
theileafóin d’oifig leasa shóisialaigh ó Ionad Intreo áitiúil</a> ar
fáil san eolaire teileafóin freisin. Tá foirmeacha áirithe ar fáil ón
Oifig Leasa Shóisialaigh Áitiúil. </p>

<p>Mura bhfuil tú sásta le cinneadh na Roinne i ndáil leis an íocaíocht,
is féidir leat teagmháil a dhéanamh leis an Oifig Achomhairc Leasa
Shóisialaigh chun foirm achomhairc a fháil agus sonraí maidir le conas
achomharc a dhéanamh. </p>

<p>Más féidir, déan iarracht comhairle neamhspleách a fháil ó <a shape="rect" href="http://centres.citizensinformation.ie/">d’Ionad Faisnéise
do Shaoránaigh áitiúil</a> faoi conas achomharc a dhéanamh ar chinneadh.
<br></p>
</div>
</div>
</html>
