<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cáin Choinneála ar Ús Taisce
</title>
    
    <meta name="description" content="Má thuilleann tú ús ar choigilteas b&#39;fhéidir go mbeidh ort cáin a íoc ar an ús sin ar a dtugtar Cáin Choinneála ar Ús Taisce.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cáin Choinneála ar Ús Taisce</h1>
	
<ul class="anchorlinks"><li><a href="#l0b3fe">Eolas</a></li><li><a href="#ld0738">Díolúintí agus aisíocaíochtaí DIRT</a></li><li><a href="#lc1e20">Comhair chreidmheasa</a></li><li><a href="#lcf3d1">Cá háit a ndéanfaidh mé
iarratas</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Cuireann soláthróirí seirbhísí airgeadais cosúil le bainc, cumainn
foirgníochta agus oifigí poist cuntais ar fáil ina bhfuil tú inn ann suim
airgid a shábháil - taisce - a dtugtar siad ráta bliantúil úis duit air,
go hiondúil céatadán den taisce. </p>

<p>Gearrtar cáin ar a dtugtar Cáin Choinneála ar Ús Taisce (DIRT) ar an ús
a fhaigheann tú. </p>

<p>Gearrtar DIRT ag an ngnáthráta cánach ioncaim, 41%. Baineann an banc nó
an glacadóir taisce an cháin sular íoctar an ús duit. Don bhliain 2013, ba
iad na rátaí 33% i gcás gnáthchuntais taisce agus 36% do chuntais
fhadtéarmacha taisce. <a href="http://www.revenue.ie/en/tax/dirt/index.html">Féadfaidh tú teacht ar
rátaí stairiúla DIRT ar revenue.ie</a>. </p>

<p>Tá tú i dteideal ráiteas a fháil faoin méid DIRT a baineadh ó do chuid
úis má iarrann tú é. Níl aon cháin bhreise le n-íoc agat ar an ús ach
fógraítear mar ioncam é má tá tú ag déanamh tuairisceáin cánach. Má
fhaigheann tú íocaíochtaí bliantúla úis (nó a mhacasamhail
d’íocaíochtaí de shaghas brabúis) os cionn €300, cuireann do bhanc,
cumann foirgníochta, comhar creidmheasa nó An Post seo in iúl do na
Coimisinéirí Ioncaim.</p>

<p>Dliteanas deiridh is ea DIRT do chuspóirí cánach. Ciallaíonn seo, má
d’íoc tú DIRT, ní gá duit aon cháin ioncaim bhreise nó aon Mhuirear
Sóisialta Uilíoch a íoc ar an ús, ach dearbhaítear é mar ioncam má tá
tuairisceán cánach á dhéanamh agat. <a href="../../../social_welfare/irish_social_welfare_system/social_insurance_prsi/social_insurance_in_ireland.html">Faoi
chúinsí áirithe, áfach, b’fhéidir go mbeidh ort ÁSPC a íoc ar ús
taisce a fuair tú</a>.</p>

<p>Daoine eile a d’fhéadfadh a bheith cáilithe le haghaidh díolúine ó
DIRT nó aisíocaíochta DIRT ná: </p>
<ul><li>Iontaobhaithe ciste iontaobhais do dhuine atá míchumasaithe go buan
  </li>
  <li>Carthanachtaí </li>
  <li>Daoine nach gcónaíonn sa Stát agus atá neamh-inchánach <br></li>
</ul></div>
<div class="topic base_rules">
<h2 class="topic base_rules_title" id="ld0738">Díolúintí agus aisíocaíochtaí DIRT</h2>

<p>Is féidir le d’institiúid airgeadais d’ús ar thaiscí a íoc gan DIRT
a asbhaint. Caithfidh tú iarratas a dhéanamh go n-íocfar d’ús taisce gan
DIRT asbhainte (féach ‘Cá háit a ndéanfaidh mé iarratas’ thíos). </p>

<h3>Ceannaitheoirí céaduaire</h3>

<p>B’fhéidir go mbeidh ceannaitheoirí céaduaire a cheannaíonn teach nó a
thógann teach nó árasán iad féin chun cónaí ann mar a n-áit chónaithe
a bheith in ann aisíocaíocht an DIRT a íocadh ar a gcoigiltí a éileamh.</p>

<p>Má cheannaíonn tú maoin nó má thógann tú maoin tú féin idir an 14
Deireadh Fómhair 2014 agus an 31 Nollaig 2017, b’fhéidir go mbeidh tú i
dteideal aisíocaíocht an DIRT a íocadh a éileamh. Ní mór gur
<em>ceannaitheoir céaduaire</em> thú. Ciallaíonn seo nár cheannaigh tú nó
nár thóg siad teach nó árasán riamh roimhe seo tú féin nó le haon duine
eile. Ní mór an mhaoin a cheannach nó a thógáil mar d’áit chónaithe.
Ní áirítear leis an bhfaoiseamh maoin a fhaightear ar mhaithe le cuspóirí
infheistíochta.</p>

<p>Féadfaidh tú aisíocaíocht aon DIRT a éileamh a asbhaineadh ó ús a
tuilleadh ar choigiltí a úsáideadh ar mhaithe le maoin a cheannach nó a
fhéintógáil sna 48 mí roimh an dáta ceannaigh (dáta an tíolacais).</p>

<p>Ní féidir leat faoiseamh a éileamh ar DIRT a íocadh ar choigiltí ach a
mhéid le 20% den phraghas ceannaigh nó i gcás féintógála, 20% de luach
críochnaithe na maoine.</p>

<p>Tabhair cuairt ar láithreán gréasáin <a href="http://www.revenue.ie/en/tax/dirt/first-time-buyer-relief.html">na
gCoimisinéirí Ioncaim chun níos mó faisnéise a fháil ar dhíolúine DIRT
na gceannaitheoirí céaduaire</a> agus chun <a href="http://www.revenue.ie/en/tax/dirt/first-time-buyer-relief.html">ceisteanna
coitianta ar an díolúine a léamh (pdf)</a>.</p>

<h3>Daoine os cionn 65 </h3>

<p>Féadfar d’ús taisce a íoc gan DIRT asbhainte nó aisíocaíocht DIRT a
fháil, má tá tú os cionn 65 agus: </p>
<ul><li>Go bhfuil d’ioncam (ioncam do chéile ó páirtnéir sibhialta san
    áireamh) faoi bhun <a shape="rect" href="http://www.revenue.ie/en/tax/it/leaflets/it1.html#section2">theorainn
    na díolúine ísle</a> <strong>nó </strong> </li>
  <li>Go bhfuil do dhliteanas cánach (agus dliteanas do chéileó páirtnéir
    sibhialta san áireamh) don bhliain faoi bhun do chreidmheasanna cánach
    (creidmheasanna do chéile ó páirtnéir sibhialta san áireamh) don
    bhliain sin. </li>
</ul><p>I gcoitinne, ní bheidh comhchuntais, a bhfuil duine de na sealbhóirí
cuntais 65 bliana d’aois nó níos sine, cáilithe chun DIRT a aisíoc leo
ach amháin sa chás gurb é céile an duine sin sealbhóir eile an chuntais.
</p>

<p>Má tá sé d’údarás ag duine eile, cosúil le do mhac nó d’iníon,
do chuntas bainc a fheidhmiú thar do cheann áfach, agus go bhfuil sé nó sí
ainmnithe mar shealbhóir cuntais chun na críche seo amháin, beidh tú fós
cáilithe le DIRT a aisíoc leat ar an gcoinníoll gur tú úinéir tairbhiúil
an chuntais. Sa chás seo, agus aisíocaíocht DIRT á éileamh, caithfidh tú
dearbhú a chur leis ag rá go bhfuil tusa (ní do leanbh) i dteideal an úis
ar fad a íocadh i leith na taisce.</p>

<h3>Daoine faoi mhíchumas </h3>

<p>Féadfar d’ús taisce a íoc gan DIRT asbhainte nó aisíocaíocht DIRT a
fháil, má tá tú: </p>
<ul><li>Míchumasaithe go buan ó thaobh tú féin a chothabháil
    <strong>agus</strong> </li>
  <li>Go dtéann do chreidmheasanna cánach (creidmheasanna do chéile san
    áireamh) don bhliain os cionn na cánach a bheadh inmhuirir ar d’ioncam
    (agus ar ioncam do chéile) don bhliain </li>
</ul><p><a href="http://www.revenue.ie/en/tax/dirt/leaflets/de2.html">Féadfaidh tú
breis faisnéise a fháil ar Chuntais Taisce “saor ó DIRT” do Dhaoine atá
ar Éagumas Buan ó na Coimisinéirí Ioncaim. </a></p>

<h2>Cuntais neamhchónaitheacha </h2>

<p>Mura bhfuil tú i do chónaí in Éirinn le haghaidh cánach, is féidir
aisíoc aon DIRT atá baint as d’ ús taisce Éireannach. Chun aisíoc DIRT a
fháil, caithfidh comhaontú dé-chánach idir Éire agus an tír ina bhfuil
tú i do chónaí a bheith ann. Beidh DIRT aisíoctha de réir téarmaí an
chomhaontaithe sin. Comhlánaigh <a shape="rect" href="http://www.revenue.ie/en/tax/it/forms/ic5.pdf">foirm IC5 (pdf)</a> chun
iarratas a dhéanamh ar aisíoc DIRT. </p>

<p>Mura bhfuil tú <a shape="rect" href="../moving_country_and_taxation/tax_residence_and_domicile_in_ireland.html">i
do chónaí</a> in Éirinn is féidir leat ús taisce Éireannach a fháil gan
DIRT a bhaint as. Níl gá do dhuine neamhchónaitheach bheith ina chónaí i
dtír atá comhaontú dé-chánach le hÉirinn aige chun iarratas a dhéanamh
ar dhíolúine ó DIRT. Caithfidh tú dul i dteagmháil le d’institiúid
airgeadais chun faigh amach ar féidir leat díolúine ó DIRT a fháil. Ní
mór duit Dearbhú Neamhchónaitheach a chomhlánú. Caithfidh tú fógra a
thabhairt dóibh má bhíonn tú i do chónaí in Éirinn arís.</p>
</div>
<div class="topic base_rates">
<h2 class="topic base_rates_title" id="lc1e20">Comhair chreidmheasa</h2>

<p>Ón 1 Eanáir 2014, tá gach díbhinn scaireanna agus ús taisce de chuid
comhair chreidmheasa a íoctar le comhaltaí faoi réir DIRT, seachas díbhinn
nó ús a íoctar le comhaltaí atá díolmhaithe ó DIRT (roinnt daoine os
cionn aois 65 agus roinnt daoine atá ar éagumas buan). Roimh 2014, ní raibh
saghsanna áirithe de chuntais chomhar creidmheasa faoi réir DIRT.</p>

<p>Cheadaigh cuntais speisialta scaireanna de chuid comhar creidmheasa a
osclaíodh sa tréimhse ón 1 Eanáir 2002 go dtí an 15 Deireadh Fómhair 2013
do chomhalta de chomhar creidmheasa a roghnú chun scaireanna a shealbhú sa
chuntas ar feadh téarma íosta 3 nó 5 bliana. Bhí díolúine chánach i
bhfeidhm le díbhinní ó na cuntais seo. Ba í an díolúine chánach:</p>
<ul><li>I gcás an chéid €480 sa bhliain de dhíbhinní, sa chás go
    n-infheistítear na cistí ar feadh 3 bliana, ar a laghad, agus</li>
  <li>I gcás an chéid €635 sa bhliain de dhíbhinní, sa chás go
    n-infheistítear na cistí ar feadh 5 bliana ar a laghad.</li>
</ul><p>Ní féidir na cuntais seo a oscailt a thuilleadh ón 16 Deireadh Fómhair
2013 ar aghaidh. Má bhí ceann de na cuntais seo agat, áfach, agus má
tháinig aibiú ar na cistí sa chuntas i ndiaidh an 16 Deireadh Fómhair 2013,
tá fáil go fóill ar an díolúine chánach. Bíonn an fuílleach faoi
dhliteanas an ráta chuí DIRT (41% ón 1 Eanáir 2014).</p>
</div>
<div class="topic base_howtoapply">
<h2 class="topic base_howtoapply_title" id="lcf3d1">Cá háit a ndéanfaidh mé
iarratas</h2>

<h3>Díolúine DIRT do cheannaitheoirí céaduaire</h3>

<p>Ní mór don mhaoin a bheith cláraithe do Cháin Mhaoine Áitiúil (CMÁ)
chun éileamh a dhéanamh ar aisíocaíocht DIRT. Chun éileamh a dhéanamh, <a href="https://lpt.revenue.ie/lpt-web/views/login.html">logálann tú isteach sa
chóras CMÁ ar líne</a> agus iontrálann tú d’uimhir PSP nó d’Uimhir
Thagartha Cánach, Aitheantas do Mhaoine agus d’Uimhir Aitheantais
Phearsanta.</p>

<p>A luaithe a bhíonn tú sa chóras CMÁ, cliceálann tú ar an gcnaipe
<strong>Éiligh an Aisíocaíocht do Cheannaitheoirí Céaduaire</strong>.
Taispeánfaidh seo foirm éilimh. Teastaíonn an fhaisnéis a leanas chun an
fhoirm a chomhlánú agus chun an t-éileamh a sheoladh ar aghaidh:</p>
<ul><li>Méid an DIRT atá le haisíoc (a mhéid le 20% den phraghas ceannaigh
    nó de chostas na tógála)</li>
  <li>Praghas ceannaigh nó luach críochnaithe i gcás féintógála</li>
  <li>Dáta an cheannaigh</li>
  <li>Seoladh ríomhphoist</li>
  <li>Sonraí cuntas bainc lena n-íocfar an aisíocaíocht (má tá do chuid
    sonraí ag na Coimisinéirí Ioncaim cheana féin, taispeánfar iad seo,
    ach is féidir leat iad a leasú, más gá)</li>
  <li>Fianaise i leith an DIRT a asbhaineadh (mar shampla, ráitis bhainc).</li>
</ul><p>Tabhair faoi deara nach mór do d’institiúid airgeadais (banc, comhar
creidmheasa nó cumann foirgníochta) ráiteas den DIRT a asbhaineadh ó do
chunta(i)s a thabhairt duit.</p>

<p>Má cháilíonn tú don fhaoiseamh, gheobhaidh tú ríomhphost ina
ndeimhnítear seo nuair a próiseáladh d’éileamh agus eiseofar an
aisíocaíocht do do chuntas bainc.</p>

<h3>Aisíocaíocht DIRT </h3>

<p>Má tá tú os cionn 65 bliana d’aois nó más duine tú atá
míchumasaithe go buan nó i d’iontaobhaí ar iontaobhas speisialta do dhuine
atá míchumasaithe go buan, comhlánaigh <a shape="rect" href="http://www.revenue.ie/en/tax/dirt/forms/f54d.pdf">foirm 54D (pdf)</a>
chun cur isteach ar aisíocaíocht DIRT. Seol an fhoirm chomhlánaithe chuig
oifig áitiúil na gCoimisinéirí Ioncaim. </p>

<p>Beidh ort Deimhniú Úis a fháil ó do bhanc, do chumann foirgníochta, do
chomhar creidmheasa, srl, agus é seo a chur isteach in éineacht le
d’iarratas. </p>

<h3>Díolúintí DIRT</h3>

<p>Is féidir iarratas a dhéanamh go n-íocfar d’ús taisce gan DIRT
asbhainte:</p>
<ul><li>Má tá tú os cionn 65 bliana d’aois caithfidh tú foirm <a shape="rect" href="http://www.revenue.ie/en/tax/dirt/forms/formde1.pdf">foirm DE1
    (pdf)</a> a chomhlánú agus a sheoladh chuig d’institiúid airgeadais.
  </li>
  <li>Más duine tú atá míchumasaithe go buan nó i d’iontaobhaí ar
    iontaobhas speisialta do dhuine atá míchumasaithe go buan, caithfidh tú
    <a shape="rect" href="http://www.revenue.ie/en/tax/dirt/forms/formde2.pdf">foirm DE2
    (pdf)</a> a chomhlánú agus a sheoladh chuig na Coimisinéirí
  Ioncaim.</li>
</ul></div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p><a shape="rect" href="http://www.revenue.ie/en/contact/lo-call.html">Tá
uimhreacha lóghlao teileafóin d'Oifigí Áitiúla na gCoimisinéirí Ioncaim
le fáil anseo</a>. Is féidir leat <a shape="rect" href="http://www.revenue.ie/en/contact/index.html">sonraí teagmhála níos
mionsonraithe i gcomhair do réigiúin a fháil anseo</a>.<br></p>
</div>
</div>
</html>
