<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Faoisimh agus creidmheasanna cánach i leith tithíochta
</title>
    
    <meta name="description" content="Féadfar faoiseamh cánach a éileamh ar réimse chostais tí. ">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Faoisimh agus creidmheasanna cánach i leith tithíochta</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l30409">An Dreasacht Athchóirithe Tí</a></li><li><a href="#l86c4b">Faoiseamh do thionóntaí</a></li><li><a href="#l98d9b">Faoiseamh cánach do thiarnaí
talún</a></li><li><a href="#l8c815">Faoiseamh cánach ar ús
morgáiste</a></li><li><a href="#l324fd">Faoiseamh do Sheomra ar Cíos</a></li><li><a href="#ld68f9">Cáin i gcás go bhfuil úinéireacht
tí á haistriú</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Féadfar faoiseamh cánach a éileamh ar réimse chostais tí.</p>

<p>Tá scéim nua ann freisin chun cabhrú le ceannaitheoirí céaduaire
éarlais a chur le céile chun teach nó árasán nua-thógtha a cheannach.
Léigh tuilleadh <a href="../../../housing/owning_a_home/help_with_buying_a_home/help_to_buy_incentive.html">inár
gcáipéis ar an scéim seo</a>.</p>
</div>

<div class="topic base_wheretoapply">
<h2 class="topic base_wheretoapply_title" id="l30409">An Dreasacht Athchóirithe Tí</h2>

<p>Soláthraíonn <a href="../../../housing/housing_grants_and_schemes/home_renovation_incentive.html">an
Dreasacht Athchóirithe Tí (DAT)</a> creidmheas cáin ioncaim d’úinéirí
tí agus do thiarnaí talún a thugann faoi oibreacha incháilithe
athchóirithe agus feabhsúcháin. Ní mór go ndéanfaí obair cháilitheach
idir an 25 Deireadh Fómhair 2013 agus an 31 Nollaig 2016 (d'úinéirí
príomháideacha) agus idir an 15 Deireadh Fómhair 2014 agus an 31 Nollaig
2016 (do thiarnaí talún).</p>

<p><strong>Budget 2017:</strong> tá an spriocdháta seo á athrú go 31
Nollaig 2018.</p>

<p>Ríomhtar an creidmheas DAT ar ráta 13.5% ar gach caiteachas incháilithe
os cionn €4,405 (roimh CBL) a mhéid le €30,000 (roimh CBL) ar a mhéid. I
measc na n-oibreacha incháilithe, tá síntí a chur ar theach agus
athchóiriú a dhéanamh i dteach, feistiú fuinneog, pluiméireacht, tíliú
agus plástráil. Ní mór do na tógálaithe a bheith go hiomlán
comhlíontach i dtaobh cánach. Ní mór gach éileamh ar chaiteachas agus
faoiseamh a bheith cláraithe go leictreonach leis na Coimisinéirí
Ioncaim.</p>
</div>

<div class="topic base_wheretoapply">
<h2 class="topic base_wheretoapply_title" id="l86c4b">Faoiseamh do thionóntaí</h2>

<p>D'fhéadfá a bheith cáilithe le haghaidh faoisimh chánach ar chuid de do
chíos má tá cóiríocht phríobháideach ar cíos agat agus cáin ioncaim á
híoc agat. <a shape="rect" href="/ga/housing/renting_a_home/tax_relief_for_tenants.html">Léigh tuilleadh
faoi fhaoiseamh cánach do thionóntaí</a>. Ní fhéadfaidh tú an faoiseamh
seo a éileamh ach amháin má bhí cíos á íoc agat amhail an 7 Nollaig
2010.</p>
</div>
<div class="topic base_wheretoapply">
<h2 class="topic base_wheretoapply_title" id="l98d9b">Faoiseamh cánach do thiarnaí
talún</h2>

<p>Féadfaidh tú <a href="http://www.revenue.ie/en/tax/it/leaflets/it70.html">an t-ús a gearradh
ar airgead a fuarthas ar iasacht chun maoin chónaithe ar cíos a cheannach, a
fheabhsú nó a dheisiú</a> nuair a bhíonn d’ioncam cíosa á ríomh agat
ar mhaithe le cuspóirí cánach.</p>

<p>Caithfidh tú a thaispeáint gur chláraigh tú gach tionóntacht sa mhaoin
leis <a href="../../../housing/renting_a_home/private_residential_tenancies_board.html">an
mBord um Thionóntachtaí Cónaithe Príobháideacha (BTC)</a>. Ní féidir ús
a asbhaint as i rith na tréimhse ina bhfuil an mhaoin ligthe.</p>

<p>I dtaobh maoin chónaithe, cuirtear teorainn 75% ar an asbhaint seo den ús
a fhabhraítear ar iasachtaí. Caitear le hús amhail bheith ag fabhrú ar
bhonn laethúil agus ní bhaineann tábhacht leis an dáta a glacadh an
iasacht.</p>

<p><strong>Buiséad 2017:</strong> tá an asbhaint seo á méadú aníos go
dtí 80%.</p>

<h3>Faoiseamh breise</h3>

<p>Ó Eanáir 2016 ar aghaidh, féadfaidh tiarnaí talún a ligeann maoin
chónaithe ar cíos ar feadh 3 bliana le tionóntaí a bhfuil tacaíochtaí
tithíochta sóisialta á bhfáil acu (ar a dtugtar tionóntaí cáilitheacha)
an t-ús <strong>go léir</strong> a fhabhraíonn i rith na tréimhse 3 bliana
sin a asbhaint. I measc na dtacaíochtaí tithíochta sóisialta, tá <a href="../../../housing/renting_a_home/housing_assistance_payment.html">an
Íocaíocht Cúnaimh Tithíochta</a>, <a href="../../../housing/local_authority_and_social_housing/rental_accommodation_scheme.html">an
Scéim um Chóiríocht ar Cíos</a> agus <a href="../../../social_welfare/social_welfare_payments/supplementary_welfare_schemes/rent_supplement.html">Forlíonadh
Cíosa</a>.</p>

<p>Caithfidh tiarnaí talún gealltanas a chur faoi bhráid an Bhoird um
Thionóntachtaí Cónaithe (BTC) ina luaitear go ngeallann siad chun maoin
chónaithe a ligean ar cíos le tionóntaí cáilitheacha ar feadh 3 bliana.
Caithfidh an BTC na gealltanais seo a chlárú ina <a href="../../../housing/renting_a_home/registering_a_tenancy.html">Chlár
Tionóntachtaí</a>. Féadfaidh tú an fhoirm a fháil chun <a href="http://www.prtb.ie/docs/default-source/registration-docs/declaration-of-undertaking-form-final-3.pdf?sfvrsn=4">gealltanas
a chlárú ar láithreán gréasáin an BTC (pdf)</a>.</p>
</div>
<div class="topic base_wheretoapply">
<h2 class="topic base_wheretoapply_title" id="l8c815">Faoiseamh cánach ar ús
morgáiste</h2>

<p>Is éard is <a href="/ga/housing/owning_a_home/buying_a_home/mortgage_interest_relief.html">faoiseamh
morgáiste</a> ann ná faoiseamh cánach bunaithe ar an méid den ús
morgáiste a íocann tú ar do phríomháras cónaithe príobháideach (do
theach féin) i mbliain chánach áirithe. Ní cheadaítear aon fhaoiseamh
cánach ar ús morgáiste le haghaidh morgáistí a glacadh i ndiaidh an 31
Nollaig 2012. </p>

<p><strong>Buiséad 2017:</strong> Bhíothas chun deireadh a chur le faoiseamh
cánach ar ús morgáiste as 2017 amach, ach táthar anois chun é a leathnú.
Beidh na mionsonraí i mBuiséad 2018. </p>
</div>

<div class="topic base_wheretoapply">
<h2 class="topic base_wheretoapply_title" id="l324fd">Faoiseamh do Sheomra ar Cíos</h2>

<p>Má ligeann tú <a href="/ga/housing/owning_a_home/home_owners/rent_a_room_scheme.html">seomra i do
theach ar cíos</a> le tionónta príobháideach, féadfar an t-ioncam ó
chíos a dhíolmhú ó cháin ioncaim. Go gcáileoidh tú, ní mór nach
sáraíonn an t-ioncam ó cíos agus ó sheirbhísí eile €12,000. Ní
bhaineann an faoiseamh ach le tionóntachtaí cónaithe, seachas socruithe
gearrthéarmacha d’aíonna. Féadfaidh aonad féinchuimsitheach, ar nós
árasán íoslaigh nó garáiste athchóirithe atá ceangailte le do theach,
cáiliú don fhaoiseamh seo. Níl tú incháilithe d’fhaoiseamh i leith
Seomra a ligean ar Cíos má tá an seomra á ligean ar cíos agat le mac nó
iníon. </p>

<p><strong>Buiséad 2017:</strong> Tá an uasteorainn á ardú ó €12,000 go
€14,000 i leith 2017 agus na blianta ina dhiaidh.</p>
</div>

<div class="topic base_wheretoapply">
<h2 class="topic base_wheretoapply_title" id="ld68f9">Cáin i gcás go bhfuil úinéireacht
tí á haistriú</h2>

<p>Is gnách go mbíonn na gnóthachain airgid faoi dhliteanas cánach nuair a
dhéantar úinéireacht tí a aistriú, ach baineann díolúintí agus faoisimh
áirithe leis seo. </p>

<p>Mar shampla, nuair a dhíolann tú réadmhaoin, is gnách go mbíonn aon
bhrabús a ghnóthaíonn tú sa bhreis ar an méid a d'íoc tú féin don
réadmhaoin, faoi dhliteanas cháin ghnóthachan caipitiúil. Baineann
díolúine leis seo, áfach, i gcás gurb é an t-áitreabh an phríomháit ina
chónaíonn tú. Léigh <a shape="rect" href="http://www.revenue.ie/en/tax/cgt/leaflets/cgt2.pdf">bileog eolais na
gCoimisinéirí Ioncaim CGT2 (pdf)</a> chun buneolas a fháil ar Cháin
Gnóthachan Caipitiúil nó léigh Treoir ar <a shape="rect" href="http://www.revenue.ie/en/tax/cgt/leaflets/cgt1.pdf">Cháin Ghnóthachan
Caipitiúil (pdf)</a> chun mioneolas a fháil.</p>

<p>Má fhaigheann tú réadmhaoin mar bhronntanas nó le hoidhreacht,
d'fhéadfadh go mbeadh ort <a shape="rect" href="../capital_taxes/capital_acquisitions_tax.html">Cáin Fháltais
Caipitiúil</a> a íoc. Tá go leor faoiseamh agus díolúintí ann, aistrithe
idir céilí san áireamh, mar aon le teach a fháil atá mar phríomh-áit
chónaithe agat. </p>
</div>

<div class="topic base_wheretoapply">
<h2>Dleacht stampála </h2>

<p>Is éard is dleacht stampála ann ná cáin a d'fhéadfadh a bheith
iníoctha nuair a aistrítear úinéireacht ar réadmhaoin. Tá ráta 1% ar
réadmhaoin cónaithe luacháilte suas go €1 milliún agus 2% ar an
iarmhéid. <a shape="rect" href="../../../../housing/owning_a_home/buying_a_home/stamp_duty.html">Tá
tuilleadh faisnéise faoi dhleacht stampála ar réadmhaoin ar fáil anseo</a>.
</p>
</div>

<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Is féidir <a shape="rect" href="../income_tax/online_services_for_paye_taxpayers.html">creidmheasanna
cánach a éileamh ar an idirlíon</a>. </p>

<p><a shape="rect" href="http://www.revenue.ie/en/contact/lo-call.html">Tá
uimhreacha teileafóin ló-ghlao d'oifigí réigiúnacha ioncaim</a> ar fáil
anseo. <a shape="rect" href="http://www.revenue.ie/en/contact/index.html">Aimseoidh tú sonraí
teagmhála níos cruinne i leith do réigiúin féin anseo</a>. Bíodh d'uimhir
PPS agat agus tú ag déileáil leis na coimisinéirí ioncaim i dtaobh ní ar
bith. </p>
</div>
</div>
</html>
