<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cáin do dhaoine atá ós cionn 65
</title>
    
    <meta name="description" content="Tá cur síos anseo ar na socruithe speisialta cánacha a     bhaineann le daoine atá 65 agus ós a chionn.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cáin do dhaoine atá ós cionn 65</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Má tá tú 65 nó ós a chionn, ní mór duit cáin a íoc ar ioncam ar an
gnáthbhealach. Ach tá na teorainneacha díolúine i bhfad níos airde agus
tá creidmheasanna cánacha sa bhreis ar fáil duit. </p>

<p>Is féidir faoiseamh ar cháin a fháil má chuirtear airgead ar fáil ar
chúnant do dhuine atá 65 nó ós a chionn.</p>
I gcásanna faoi leith, d'fhéadfadh sé go mbeadh tú in ann aon Cháin
Choinneála ar Ús Taisce a d'íoc tú a fháil ar ais. <br></div>

<div class="topic base_rules">
<h2 class="topic base_rules_title" id="l555d1">Rialacha</h2>

<p>Baineann Cáin Ioncaim le nach mór chuile ioncam. </p>

<p>Tá cur síos sa mhír <a shape="rect" href="../../personal_finance/pensions/taxation_of_pensions.html">Cáin ar
Phinsin </a>ar an mbealach a ghearrtar cáin ar phinsin agus ar íocaíochtaí
áirid eile leasa shóisialaigh.</p>

<p>Tá cur síos sna míreanna <a shape="rect" href="../../personal_finance/pensions/personal_pensions.html">Pinsin
Phearsanta</a> agus <a shape="rect" href="../../personal_finance/pensions/occupational_pensions.html">Pinsin
Cheirde</a> ar an bhfaoiseamh cánach atá ar fáil do ranníocaíochtaí
pinsin agus ar an gcóras cánach do phinsin phearsanta. </p>

<p>Sa mhír <a shape="rect" href="taxation_and_medical_expenses.html">Cáin
agus Cúram Leighis</a> déantar cur síos ar Chreidmheasanna Cánacha ar
mhaithe le hárachas sláinte agus árachas cúraim fadthéarmaigh agus ar
fhaoiseamh cánach ar son costais sláinte. </p>

<p>Baineann na rialacha ginearálta cánacha le daoine atá 65 agus ós a
chionn agus a bhaineann le chuile dhuine eile ach go bhfaigheann siad
teorainneacha díolúine níos airde agus creidmheasanna breise cánacha. </p>

<p>Go ginearálta, más faoin gcóras ÍMAT amháin a ghearrtar cáin ort
(daoine a bhfuil a n-ioncam neamh-ÍMAT dhá chódú isteach ina
gcreidmheasanna cánacha san áireamh), ní gá duit tuairisc bhliantúil a
chur chuig na Coimisinéirí Ioncaim. </p>

<p>Muna bhfuil cáin ÍMAT dhá íoc agat ní mór duit tuairisc bhliantúil a
chur chuig na Coimisinéirí Iomcaim faoin 31 Deireadh Fómhair chuile bhliain.
</p>

<h3>Teorainneacha Díolúine</h3>

<p>Níl aon cháin le n-íoc ag duine ar ioncam atá faoi na teorainneacha
díolúine. </p>

<p><strong>Seo a leanas na teorainneacha bliantúla do 2015</strong></p>

<p></p>

<table border="1" width="268" cellpadding="1" summary="Seo a leanas na teorainneacha bliantúla " cellspacing="1"><thead><tr><td colspan="1" rowspan="1"></td>
      <td colspan="1" rowspan="1">65+</td>
    </tr></thead><tbody><tr><td colspan="1" rowspan="1">Duine Singil/Baintreach</td>
      <td colspan="1" rowspan="1">€18,000 </td>
    </tr><tr><td colspan="1" rowspan="1">Lanúin Phósta</td>
      <td colspan="1" rowspan="1">€36,000</td>
    </tr><tr><td colspan="1" rowspan="1">An chéad dá pháiste</td>
      <td colspan="1" rowspan="1">€575 </td>
    </tr><tr><td colspan="1" rowspan="1">Páistí eile</td>
      <td colspan="1" rowspan="1">€830 an leanbh </td>
    </tr></tbody></table><p></p>

<p>Má cheapann tú go mbeidh ioncam agat faoi bhun na dteorainneacha seo ba
cheart teagmháil a dhéanamh le na Coimisinéirí Ioncaim agus cuirfear amach
fógra athbhreithnithe ar chreidmheasanna cánacha chugat. Má tá d'ioncam
beagainín níos airde ná na teorainneacha seo, d'fhéadfadh "faoiseamh
imeallach" a bheith ar fáil duit. Má tá ní ghearrfar cáin ort faoin
gnáthchóras cánach - ach íocfaidh tú cáin ag an ráta 40% ar an ioncam sa
bhreis ar an teorainn díolúine. </p>

<p>Braitheann an fiú duit faoiseamh imeallach a bheith agat ar do theaghlach
féin agus ar na creidmheasanna cánacha a bhfuil tú ina dteideal. </p>

<p><a shape="rect" href="http://www.revenue.ie/en/tax/it/tax-chart.html">Tá
tuilleadh eolais maidir le díolúine ó cháin agus faoiseamh cánach
anseo.</a></p>

<h3>Creidmheasanna Cánacha </h3>

<p>Tá creidmheasanna cánacha ar fáil anois in áit liúntais saor ó cháin.
Laghdófar do bhille iomlán cánach faoi na suimeanna seo. </p>

<p>Tá gach duine i dteideal creidmheas pearsanta cánach ag an ráta pósta,
singil nó baintrí. Faigheann daoine a íocann cáin faoin gcóras ÍMAT
creidmheas cánach ÍMAT freisin. Tá an creidmheas ÍMAT ar fáil freisin do
phinsinéirí a fhaigheann pinsean árachais shóisialaigh ó bhall stáit eile
den AE - ní íocann siad cáin ag an bhfoinse íocaíochta ach íocann siad
cnapshuim go bliantúil. Tá creidmheasanna cánacha ann a bhaineann le daoine
atá ós cionn 65. </p>

<h3>Creidmheas Aoise</h3>

<p>Is féidir é seo a fháil sa bhreis ar an gcreidmheas pearsanta agus ní
mór é a éileamh nuair a shroiceann tú nó do chéile 65.</p>

<p>Ní féidir leat faoiseamh a fháil muna raibh tú ag íoc cíosa roimh 7
Nollaig 2010.</p>

<p>Seo a leanas Creidmheasanna Cánacha Aoise don bhliain 2014:</p>

<table cellpadding="0" cellspacing="0" border="1" summary=""><tbody><tr><td colspan="1" rowspan="1">Singil</td>
      <td colspan="1" rowspan="1">€245</td>
    </tr><tr><td colspan="1" rowspan="1">Baintreach</td>
      <td colspan="1" rowspan="1">€245</td>
    </tr><tr><td colspan="1" rowspan="1">Pósta</td>
      <td colspan="1" rowspan="1">€490</td>
    </tr></tbody></table><p>Má tá tusa nó do chéile 65 nó ós a chionn, ba cheart duit teagmháil a
dhéanamh le na Coimisinéirí Ioncaim leis an gcreidmheas cánach breise seo a
éileamh. </p>

<h3>Creidmheas Cánach do Ghaol Cleithiúnach </h3>

<p>Tá an creidmheas seo ar fáil don cháiníocóir a chothaíonn, ar a
c(h)ostas féin aon duine a thagann faoi na rannóga seo a leanas:</p>
<ul><li>Gaol an cháiníocóra nó a c(h)éile, nach féidir é/í féin a
    chothú de bharr seanaoise nó éagumais, </li>
  <li>Máthair baintrí an cháiníocóra nó a c(h)éile má tá nó muna
    bhfuil éagumas uirthi </li>
  <li>Páiste (ag aon aois) an cháiníocóra nó a c(h)éile a chónaíonn
    leis an gcáiníocóir agus de bharr seanaoise nó éagumais a bhfuil an
    cáiníocóir ag brath air/uirthi </li>
</ul><p>€70 an creidmheas cánach atá ar fáil sa bhliain 2013. Leigh níos mó
faoin <a shape="rect" href="../tax_credits_and_reliefs_for_people_with_disabilities/dependent_relative_tax_credit.html">Creidmheas
Cánach do Ghaol Cleithiúnach anseo. </a></p>

<h3>Duine fostaithe atá ag breathnú i ndiaidh céile faoi éagumas</h3>

<p>Má fhostaíonn tú duine le breathnú i ndiaidh duine den teaghlach atá
faoi éagumas d'fhéadfadh sé go mbeadh liúntas breise ar fáil duit
€50,000. Tá tuilleadh eolais ar fáil ó na Coimisinéirí Ioncaim. </p>

<h3>Cúnaint</h3>

<p>Má íocann tú cáin ag an uas-ráta agus má theastaíonn uait tacaíocht
a thabhairt do dhuine ar ioncam íseal, b'fhéidir gur fiú airgead a chur ar
fháil dó/dí ar chúnant. </p>

<p>Ní mór don duine a fhaigheann an t-airgead a bheith ós cionn 65 nó a
bheith faoi éagumas go buan. Má shásaíonn tú na rialacha is féidir leat
faoiseamh cánach a éileamh ar suim nach mó ná 5% de d'ioncam inchánaithe,
ach níl aon teorainn leis an suim má tá an faighteoir faoi éagumas buan.
</p>

<p>Is fearr i bhfad cúnant a dhéanamh ar son duine nach bhfuil aon ioncam
inchánaithe aige/aici. D'fhéadfadh cáin a bheith le n-íoc ar an airgead ag
an bhfaighteoir. Tá sé tábhachtach smaoineamh go bhféadfadh airgead ar
chúnant chuig duine atá ag fáil pinsin neamh-ranníocach nó liúntas lena
mbaineann scrudú maoine cuir isteach ar na rialacha maoine a shásaigh siad sa
chéad dul síos leis an liúntas sin a fháil. Leigh níos mó faoi <a shape="rect" href="deeds_of_covenant.html">gníomhas chúnaint a dhéanamh
anseo</a>.</p>

<h3>Faoiseamh cánach i gcás cíos íoctha</h3>

<p>Is féidir le daoine atá 55 bliana d'aois agus os a chionn faoiseamh
cánach 20% a fháil i gcás cíos a íocann siad ar chóiríocht
phríobháideach ar chíos. Léigh tuilleadh faoi <a shape="rect" href="/ga/housing/renting_a_home/tax_relief_for_tenants.html">faoiseamh cánach le
haghaidh tionóntaithe príobháideacha in Éirinn</a> anseo. </p>

<h3>Cáin Choinneála ar Ús Taisce</h3>

<p>Baintear Cáin Choinneála ar Ús Taisce (DIRT) as an ús atá le n-íoc
leat ar airgead i dtaisce i mbainc, cumainn fhoirgníochta, &amp; rl.
Tarlaíonn seo fiú muna bhfuil cáin le n-íoc agat go hiondúil. Má tá tú
65 nó ós a chionn nó má tá do chéile 65 nó ós a chionn nó más duine
faoi éagumas buan thú, d'fhéadfadh sé go mbeadh tú in ann an Cháin
Choinneála ar Ús Taisce a éileamh ar ais muna bhfuil ioncam inchánaithe
agat. </p>
Má tharlaíonn sé go bhfuil tú incháilithe le haisíocaíocht a fháil
beidh tú in ann ó 2007 ar aghaidh é sin a insint do d'institiúid airgeadais
agus beidh siad in ann do chuid úis a íoc gan DIRT a bhaint as.<br></div>

<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Déan iarratas leis an gCigire Cánach ar son na gcreidmheasanna a bhfuil
cur síos déanta orthu nó ar son na dteorainneacha díolúine a bhaineann
leat. </p>
Tá foirmeacha ar fáil ó na <a shape="rect" href="http://www.revenue.ie/">Coimisinéirí Ioncaim</a>, sna bainc agus in
institiúidí airgeadais eile ar mhaithe le cúnant a chur le chéile. <br></div>

<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p><a shape="rect" href="http://www.revenue.ie/ga/contact/lo-call.html">Uimhreacha ló-ghlaoch
teileafóin do oifigí réigiúnach na gCoimisinéirí Ioncaim ar fáil
anseo</a>. <a shape="rect" href="http://www.revenue.ie/ga/contact/index.html">Is féidir leat a thuilleadh
leat a thuilleadh eolais a fháil faoi shonraí teagmhála do do réigiún
anseo. <br></a></p>
</div>
</div>
</html>
