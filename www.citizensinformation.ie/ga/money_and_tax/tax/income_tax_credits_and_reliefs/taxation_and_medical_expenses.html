<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cáin agus costais leighis
</title>
    
    <meta name="description" content="Tá cur síos anseo ar an bhfaoiseamh cánach atá ar fáil ar chostas a bhaineann le hárachas sláinte agus árachas don chúram fadthéarmach agus ar chostais leighis.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cáin agus costais leighis</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l6136d">Costais Leighis</a></li><li><a href="#l27d15">Rátaí</a></li><li><a href="#leaf83">Conas iarratas a dhéanamh</a></li><li><a href="#la31d5">Tuilleadh eolais </a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá faoiseamh cánach ar fáil ar tháillí a íoctar ar son árachais
sláinte agus ar tháillí a bhaineann le cúram fad-théarmach. Tugann an
comhlacht árachais an faoiseamh seo mar chuid den táille. </p>

<p>Má thiteann costais sláinte ort nach bhfuil íoctha ag an stát ná ag
árachas is féidir faoiseamh cánach a lorg ar chuid de na costais sin. San
áireamh sna costais sin tá an costas a bhaineann le cúram i dteach
altranais. <br></p>
</div>
<div class="topic base_rules">
<h2 class="topic base_rules_title" id="l6136d">Costais Leighis</h2>

<p>D’fhéadfá a bheith in ann faoiseamh cánach a éileamh má íocann tú
as costais leighis áirithe. Féadfaidh tú éileamh a dhéanamh ar aon
chostais leighis a íocann tú ar do shon féin nó ar son aon duine eile. </p>

<p>Bíonn an cás amhlaidh mura bhfuil tú in ann na costais a aisghabháil ó
aon fhoinse eile. Ní féidir leat faoiseamh cánach a éileamh i leith
suimeanna a fuair tú cheana nó atá le fáil agat ó:</p>
<ul><li>Aon údarás poiblí nó údarás áitiúil, FSS (An tÚdarás Seirbhís
    Sláinte), mar shampla </li>
  <li>Aon pholasaí árachais </li>
  <li>Aon fhoinse eile, cúiteamh, mar shampla </li>
</ul><p><strong>Is iad seo a leanas na costais leighis ar féidir faoiseamh cánach
a fháil dóibh:</strong></p>
<ul><li>Costais táillí dochtúirí agus comhairleoirí </li>
  <li>Míreanna nó cóireáil a ordaíonn dochtúir nó comhairleoir </li>
  <li>Cothú nó cóireáil in ospidéal nó i d <a shape="rect" href="http://www.revenue.ie/ga/tax/it/leaflets/it6.html#section2">teach
    altranais</a></li>
  <li>Costais <a shape="rect" href="/ga/health/care_in_your_community/speech_and_language_therapy_services.html">teiripe
    urlabhra agus teanga</a> a chuireann teiripeoir urlabhra agus teanga ar
    fáil le haghaidh leanbh incháilithe </li>
  <li><a shape="rect" href="/ga/health/emergency_health_services/ambulance_and_transport_services.html">Iompar
    in otharcharr</a> </li>
  <li>Costais measúnaithe síceolaíoch oideachais a dhéanann síceolaí
    oideachais ar leanbh incháilithe</li>
  <li>Míreanna áirithe caiteachais le haghaidh linbh a bhfuil breoiteacht
    thromchúiseach air nó uirthi a chuireann a b(h)eatha i mbaol </li>
  <li>Costais othar a bhfuil fadhbanna duán acu (suas go méid áirithe, rud a
    bhraitheann ar an úsáideann an t-othar seirbhísí scagdhealaithe
    ospidéal, nó baile, nó scagdhealú peireatóinéim siúil leanúnach)
  </li>
  <li>Cóireáil dhéadach speisialaithe </li>
  <li>Gnáthchúram máithreachais </li>
  <li>Toirchiú in-vitro </li>
</ul><p>Is féidir faoiseamh ó chostais leighis a fháil maidir leo seo a leanas
nuair a ordaíonn dochtúir iad: </p>
<ul><li>Drugaí agus leigheasanna </li>
  <li>Modhanna diagnóiseacha </li>
  <li>Cóireáil ortoptach nó cóireáil dá samhail </li>
  <li>Áiseanna éisteachta </li>
  <li>Leaba nó cathaoir ortaipéideach </li>
  <li>Cathaoir rothaí nó ardaitheoir chathaoir rothaí (cé nach féidir
    faoiseamh a fháil de bharr athruithe a dhéantar ar an bhfoirgneamh chun
    ardaitheoir a chur isteach) </li>
  <li>Méadar glúcóis le haghaidh diaibéitigh </li>
  <li>Altra cáilithe a fhostú i gcás breoiteacha tromchúisí </li>
  <li><a shape="rect" href="/ga/health/care_in_your_community/physiotherapy_services.html">Fisiteiripe</a>
    <a shape="rect" href="/ga/health/care_in_your_community/chiropody_services.html">Seirbhísí
    cosliachta</a> nó cóireáil dá samhail </li>
  <li>Costas ríomhaire nuair atá sé riachtanach le cabhrú chun fadhbanna
    cumarsáide a réiteach i gcás duine atá faoi bhac tromchúiseach. </li>
  <li>Costas bia saor ó ghlútan do chéiliaigh. Ós rud é gur riocht
    leanúnach é seo is leor litir ó dhochtúir ag rá gur céiliach an duine
    agus ní gá oideas a scríobh. Glacfar le hadmhálacha ó ollmhargaí agus
    ó phoitigéirí. </li>
</ul><p>Mura gá agat le máinliacht mar gheall ar neamhdhualas ó bhroinn,
díobhála pearsanta nó galair, ní féidir leat faoiseamh cánach a éileamh
i leith suimeanna bainteach le máinliacht chosmaideach.</p>

<p>Ó am go céile cuirtear le liosta na gcineálacha cóireála agus fearas ar
féidir faoiseamh cánach a éileamh orthu. Má dhéantar gnáthamh nua ort,
nó má bhaineann tú leas as fearas nua, b’fhiú duit faoiseamh cánach a
éileamh. Chun tuilleadh eolais a fháil féach <a href="http://www.revenue.ie/ga/tax/it/leaflets/it6.html">ar bhileog eolais na
gCoimisinéirí Ioncaim IT 6</a>. Tá sé seo le fáil ó d’oifig chánach
áitiúil freisin.</p>

<h3>Creidmheas Cánach Árachais Sláinte</h3>

<p>Má tá tú i do bhall de scéim árachais sláinte phríobháideach, is
féidir go bhfaighidh tú creidmheas cánach. Deonaíonn an chuideachta
árachais an creidmheas cánach go díreach. Laghdófar do phréimh faoi mhéid
an chreidmheasa cánach agus is dócha nach dtabharfaidh tú faoi deara go
bhfuil creidmheas cánach agat. Tugtar Faoiseamh Cánach ag Foinse (TRS) air
seo. </p>

<p>I dtaobh polasaithe árachais leighis arna athnuachan nó thosú ar nó tar
éis 16 Deireadh Fómhair 2013 tá an faoiseamh cánach don duine atá
clúdaithe ag an bpolasaí teoranta don:</p>
<ul><li>I gcás gach duine fásta ar an bpolasaí, an tsuim is lú den phréimh a
    íocadh nó €1,000, agus</li>
  <li>I gcás gach leanbh, an tsuim is lú den phréimh a íocadh maidir leis
    an leanbh sin, nó €500.</li>
</ul><p>Ciallaíonn leanbh, chun críoche faoisimh chánach de, duine atá faoi bhun
18 bliana d’aois, nó má táthar thar 18 bliana d’aois agus faoi bhun 23
bliana d’aois, atá ag fáil oideachais lán aimseartha agus ina leith a
íoctar préimh linbh.</p>

<p>Tugtar faoiseamh cánach ag 20% ar an méid atá incháilithe le haghaidh
faoisimh chánach.</p>

<p>In 2009 tabharfar isteach faoiseamh cánach breise le haghaidh árachas
sláinte ag tosú do dhaoine ag aois 50 agus níos sine agus ag méadú le
haghaidh aoisghrúpaí níos sine. Ó 2011 amach, tosnaíonn an faoiseamh
breise ó aois 60 bliana. I 2012 cúngaíodh na bandaí aoise. Tá na
creidmheasanna cánach aoischoibhneasa á athsholáthar le scéim nua um
chothromú riosca i 2013. <a href="http://www.hia.ie/regulation/risk-equalisation/">Polasaithe a tógadh
amach nó a athnuachan tar éis 31 Márta, 2013 a thagann faoin scéim nua.</a>
Ní gá an faoiseamh seo a éileamh óir deonaíonn an chuideachta árachais go
díreach é (Faoiseamh Cánach ag Foinse). </p>

<h3>Árachas ar son cúraim fadthéarmaigh</h3>

<p>Is féidir creidmheas cánach a fháil anois ar son íocaíochtaí chuig
scéimeanna árachais chúraim fadthéarmaigh. Cuirfear é seo i bhfeidhm ar
nós an chórais do chreidmheasanna cánacha árachais sláinte. </p>

<p></p>

<h3>Ag taisteal thar lear le haghaidh cóireála</h3>

<p>Is féidir leat faoiseamh cánach a éileamh ar an gcostas a bhain le
cóireáil liachta faighte taobh amuigh den Stát. Is féidir leat éileamh a
dhéanamh ar chóireáil thar lear atá ar fáil sa Stát freisin ach ní
féidir leat éileamh a dhéanamh ar na costais taistil don chúram seo (féach
thíos)</p>

<p>Ní mór don chleachtóir (GP, comhairleoir nó fiaclóir) a sholáthraíonn
do chúram a bheith i dteideal cleachtadh sa tír ina soláthraítear an
cúram.</p>

<p>Ní féidir leat éileamh a dhéanamh ar chostas cothabhála nó cóireála
in ospidéal, i dteach altranais nó i gclinic thar lear ach amháin má
sholáthraíonn an t-ospidéal, an teach altranais nó an clinic rochtain
d’altranais 24 uair an chloig ar an bhfód.</p>

<p>Má tá an cúram sláinte cháilithigh ar fáil taobh amuigh d’Éire
amháin, is féidir leat éileamh a dhéanamh ar chostais taistil agus
lóistín réasúnta. I gcásanna mar seo d’fhéadfadh sé go gceadófar na
costais atá ag duine amháin a bhí in éineacht leis an othar má
theastaíonn duine ón othar mar gheall ar an tinneas. Más páiste é/í an
t-othar, ceadaítear costais duine de na tuismitheoirí de ghnáth agus, go
heisceachtúil, an bheirt tuismitheoir sa chás go bhfuil sé soiléir go
bhfuil ar an mbeirt a bheith in éineacht leis an bpáiste.</p>

<h3>Cóir Leighis Fiacloireachta nó Súl</h3>

<p><strong>Ní féidir faoiseamh cánach a fháil ar son gnáthchúram súl ná
fiaclóireachta.</strong> San áireamh i ngnáthchúram fiaclóireachta tá
stoitheadh, dí-screamhú agus fiacla a líonadh chomh maith le fiacla bréige
a chur ar fáil agus a dheisiú. Is féidir faoiseamh cánach a fháil ar
chóireáil ortoptach nó ar chóireáil a ordaíonn dochtúir iad. Scrúdú ar
radharc na súl, speaclaí agus tadhall-lionsaí a chur ar fáil agus a chothú
atá san áireamh i ngnáthchúram na súl. Tá cóireáil ortoptach nó
cóireáil dá samhail </p>

<p><strong>Tá faoiseamh cánach ar fáil do na módhanna fiaclóireachta a
leanas:</strong></p>
<ul><li>Coróiní </li>
  <li>Snas/Eitslíonadh Fiacla Rembrant </li>
  <li>Bairr Nua </li>
  <li>Postanna Órga </li>
  <li>Inleagadh Órga </li>
  <li>Indhéadaigh - Cóir Chanáilfhréamha </li>
  <li>Cóir Peiridhéadach </li>
  <li>Cóir Ortaidhéadach </li>
  <li>Stoitheadh Máinliach Fiacla Forais atá Iombhuailte: tá sé seo
    cáilithe do fhaoiseamh cánach nuair a dhéantar san ospidéal é. </li>
  <li>Obair Dhroichid</li>
</ul><h3>Íocaíochtaí Teach Altranais </h3>

<p>Áirítear cothú nó cóireáil i dteach altranais le cothú nó cóireáil
in ospidéal. Má tá tú ag íoc na dtáillí don teach altranais, féadfaidh
tusa an faoiseamh cánach a fháil - cibé an bhfuil tú sa teach altranais tú
féin nó ag íoc as duine eile atá ann. Bhí sé riachtanach roimh 2007 go
mbeadh an duine seo gaolmhar leat nó mar chleithiúnach agat, féach thíos.
</p>

<h3>Leanaí arb othair oinceolaíochta iad agus leanaí atá faoi mhíchumas
buan </h3>

<p>I gcás leanaí atá ag fáil cóireála in aghaidh na hailse (is é sin,
leanaí arb othair oinceolaíochta iad) agus leanaí atá faoi mhíchumas buan,
is féidir faoiseamh cánach a éileamh ar chostais sláinte mar a leanas: </p>

<p><strong>Teileafón </strong></p>

<p>Nuair a bhíonn leanaí arb othar oinceolaíochta iad nó leanaí atá faoi
mhíchumas buan ag fáil cóireála sa bhaile, féadfaidh tú éileamh a
dhéanamh ar íocaíocht bunráta chun cíos agus glaonna teileafóin a
chlúdach sa chás go dtabhaítear na costais sin ar nithe a bhaineann go
díreach le cóireáil an linbh. </p>

<p><strong>Cóiríocht thar oíche</strong> </p>

<p>Ceadaítear faoiseamh cánach freisin do thuismitheoirí nó do
chaomhnóirí leanaí arb othair oinceolaíochta iad agus leanaí faoi
mhíchumas buan - nuair a bhíonn sé de dhíth ar leanbh fanacht thar oíche
in ospidéal mar chuid dá gcóireáil agus dualgas ar an tuismitheoir fanacht
in aice láimhe. Ceadaítear faoiseamh ar íocaíochtaí a dhéantar ar
chóiríocht leis an ospidéal agus/nó óstán nó Leaba is Bricfeasta in aice
an ospidéil. </p>

<p><strong>Taisteal </strong></p>

<p>An costas tabhaithe i gcúrsaí taistil (turais gan teorainn) go dtí an
t-ospidéal agus ar ais as; </p>
<ul><li>An t-othar agus tuismitheoirí nó caomhnóirí tionlactha agus </li>
  <li>Tuismitheoirí nó caomhnóirí an othair </li>
</ul><p>nuair a léirítear go bhfuil turais dá leithéid riachtanach do
chóireáil an linbh. Bíonn liúntas míleáiste ann má úsáidtear carr
príobháideach. </p>

<p><strong>Táirgí sláinteachais agus éadaí speisialta</strong> </p>

<p>Ceadaítear faoiseamh cánach do thuismitheoirí/chaomhnóirí leanaí arb
othair oinceolaíochta iad agus leanaí faoi mhíchumas buan as costas
tabhaithe maidir le táirgí sláinteachais agus éadaí speisialta. Bíonn sé
seo faoi réir ag uasmhéid €500 in aghaidh na bliana. </p>

<h3>Othair a bhfuil fadhbanna duán acu </h3>

<p>Ceadaítear faoiseamh cánach faoi sainréimsí ar leith i ndáil le costais
áirithe a thabhaíonn othair a bhfuil fadhbanna duán acu. Bíonn méid an
fhaoisimh ag brath ar an áit a bhfaigheann an t-othar cúram (mar shampla, san
ospidéal nó sa bhaile). </p>

<p>Féadfaidh othair scagdhealaithe baile agus SPSL faoiseamh cánach a
éileamh ar rudaí cosúil le leictreachas, teileafón, níochán agus costais
taistil. Tuilleadh eolais faoi <a shape="rect" href="http://www.revenue.ie/ga/tax/it/leaflets/it6.html#section4">othair a
bhfuil fadhbanna duán acu agus faoiseamh cánach ar chostais leighis
anseo.</a> <br></p>
</div>

<div class="topic base_rates">
<h2 class="topic base_rates_title" id="l27d15">Rátaí</h2>

<p>Ceadófar an faoiseamh de réir an ráta chaighdeánaigh chánach (20%)
seachas caiteachas teach altranais, a cheadaítear ag an ráta níos airde,
más infheidhmithe.</p>
</div>

<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Ní gá duit aon rud a dhéanamh chun faoiseamh cánach a fháil maidir le
hárachas sláinte nó árachas cúraim fhadtéarmach toisc go dtugtar na
creidmheasanna sa ghnáthchúrsa ag an bhfoinse (TRS).</p>

<p>Caithfidh tú cur isteach as féin le haghaidh faoiseamh ó chostais
leighis. </p>

<p>Úsáidtear <a shape="rect" href="http://www.revenue.ie/ga/tax/it/forms/med1.pdf">Foirm Míochaine MED 1
(pdf)</a> chun faoiseamh cánach a éileamh ar chostais ghinearálta leighis
(lena n-áirítear costais dhéadacha). Ní féidir leat éileamh a dhéanamh
maidir le costais leighis mura mbíonn admhálacha agat lena gcruthú. </p>

<p><strong>Ná</strong> cuir isteach d’admhálacha leighis (lena n-áirítear
MED 2) in éineacht leis an bhfoirm MED 1. Ní mór duit d’admhálacha
leighis a choinneáil ar feadh sé bliana mar d’fhéadfadh na Coimisinéirí
Ioncaim d’éileamh a fhiosrú. </p>

<p>Admháil is ea an <a shape="rect" href="http://www.revenue.ie/ga/tax/it/forms/med2.pdf">foirm leighis MED 2
(pdf)</a> a chruthaíonn gur íoc tú do chostais dhéadacha. Bíonn a lán
foirmeacha MED 2 ag d’fhiaclóir de ghnáth agus ba chóir go gcomhlánódh
sé nó sí ceann duit. </p>

<p>Féadfaidh tú na foirmeacha seo a iarraidh ar do theileafón póca trí
theachtaireacht téacs a sheoladh chuig 51829.</p>

<p>Scríobh an focal 'FORM' agus d’<a shape="rect" href="/ga/social_welfare/irish_social_welfare_system/personal_public_service_number.html">uimhir
PSP</a> ina dhiaidh mar aon le 'MED1' (nó 'MED2', más gá duit an fhoirm a
thabhairt do d’fhiaclóir).</p>

<p>Is mar aisíocaíocht ag deireadh na bliana a thugtar faoiseamh. Ó 1
Eanáir 2005 i leith <strong>ceithre bliana an teorainn ama atá ann maidir le
héilimh ar aisíocaíochtaí cánach.</strong></p>

<p>Tá tuilleadh eolais ar fáil ó <a shape="rect" href="http://www.revenue.ie/ga/tax/it/leaflets/it6.html">bhileog eolais na
gCoimisinéirí Ioncaim IT 6</a> nó <a shape="rect" href="http://www.revenue.ie/ga/contact/index.html">déan teagmháil le
ÍMAT</a><br></p>
</div>
</div>

<div class="topic further_info">
<h2 class="further_info" id="la31d5">Tuilleadh eolais </h2>

<h3>Roimh an mbliain chánach 2007 </h3>

<p>Féadfaidh tú éileamh a dhéanamh maidir le costais leighis a tabhaíodh i
gcás: </p>
<ul><li>Tú féin is do chéile </li>
  <li>Do leanbh féin (nó aon leanbh eile a bhfuil caomhnóireacht agat air
    nó uirthi agus a chothaíonn tú ar do chostas féin) faoi bhun 18 mbliana
    d’aois, nó os cionn 18 mbliana d’aois má tá sé nó sí ag fáil
    oideachais lánaimseartha. </li>
  <li>Leanbh ar tugadh Creidmheas Cánach Linbh Éagumasaithe duit ina leith.
  </li>
</ul><p>Féadfaidh tú éileamh a dhéanamh maidir le duine ar bith eile atá:</p>
<ul><li>Gaolmhar leatsa nó le do chéile agus atá éagumasaithe de bharr
    seanaoise nó éiglíochta agus nach bhfuil sé ar a c(h)umas é/í féin a
    chothú </li>
  <li>D’athair nó do mháthair (nó d’athair céile nó do mháthair
    chéile) bídís éagumasaithe nó ná bíodh </li>
  <li>Do mhac nó d’iníon atá ina c(h)ónaí leat agus a bhfuil tú ag
    braith ar a s(h)eirbhísí de bharr seanaoise nó éiglíochta </li>
</ul><p>Tugtar sainmhíniú an-leathan ar ‘dhuine gaolmhar’ i gcomhthéacs
costas leighis. Áirítear leis, mar shampla, céile, tuismitheoir, leanbh,
deartháir, deirfiúr, deartháir nó deirfiúr chéile agus tuismitheoirí
céile. Áirítear leis freisin aon leanbh eile a bhfuil caomhnóireacht ag an
éilitheoir air nó uirthi. </p>

<p></p>
</div>
</html>
