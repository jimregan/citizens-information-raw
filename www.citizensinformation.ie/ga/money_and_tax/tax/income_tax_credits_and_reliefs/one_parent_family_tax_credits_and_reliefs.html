<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An Creidmheas Cánach Cúramóra Linbh do Dhuine Singil
</title>
    
    <meta name="description" content="Is é atá sa Chreidmheas Cánach Cúramóra Linbh do Dhuine Singil (CCCLDS) ná creidmheas cánach do dhaoine atá ag tabhairt aire do leanaí ina n-aonar. Tógadh é isteach in ionad an Chreidmheasa Cánach Teaghlaigh Aon-Tuismitheora (CCTAT) ón 1 Eanáir 2014.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An Creidmheas Cánach Cúramóra Linbh do Dhuine Singil</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l27d15">Rátaí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is é atá sa Chreidmheas Cánach Cúramóra Linbh do Dhuine Singil (CCCLDS)
ná creidmheas cánach do dhaoine atá ag tabhairt aire do leanaí ina n-aonar.
Tháinig sé i bhfeidhm an 1 Eanáir 2014. Cuireadh deireadh leis an
gCreidmheas Cánach Teaghlaigh Aon-Tuismitheora ón 1 Eanáir 2014.</p>

<p>Laghdaíonn creidmheasanna cánach an méid cánach nach mór duit a íoc.
Mínítear an dóigh a ndéileáiltear le creidmheasanna cánach inár
gcáipéis <a href="../income_tax/how_your_tax_is_calculated.html">Conas a
ríomhtar do cháin ioncaim</a>.</p>

<p>Tríd is tríd, tugtar an CCCLDS don duine a gcónaíonn an leanbh
cáilitheach in éineacht leis ar feadh na bliana ar fad nó ar feadh na coda
is mó den bhliain (níos mó ná sé mhí) – duine a dtugtar an
príomhéilitheoir air. Is ceadmhach do phríomhéilitheoir a theidlíocht ar
an gcreidmheas a ghéilleadh i bhfabhar éilitheoir tánaisteach (ar chuntar go
gcónaíonn an leanbh (nó na leanaí) leis an duine sin ar feadh níos mó ná
100 lá sa bhliain agus go gcomhlíonann an duine gach ceann de na
coinníollacha cáilitheacha eile.)</p>

<p>Is é an phríomhdhifríocht idir an Creidmheas Cánach Cúramóra Linbh do
Dhuine Singil (CCCLDS) agus an Creidmheas Cánach Teaghlaigh Aon-Tuismitheora
(CCTAT) ná go raibh an bheirt tuismitheoirí in ann CCTAT a éileamh má
chónaigh an leanbh nó na leanaí leo ar feadh cuid den bhliain. Ní féidir
ach le tuismitheoir amháin CCCLDS a éileamh i mbliain chánach.</p>

<p>Is féidir leat tuilleadh a léamh faoin <a href="http://www.revenue.ie/en/tax/it/credits/single-person-child-carer-credit.html">gCreidmheas
Cánach Cúramóra Linbh do Dhuine Singil (CCCLDS)</a> ar revenue.ie.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Is féidir an Creidmheas Cánach Cúramóra Linbh do Dhuine Singil (CCCLDS)
a dheonú do phríomhéilitheoir nó d’éilitheoir tánaisteach (sa chás gur
ghéill príomhéilitheoir é i bhfabhar an éilitheora thánaistigh).</p>

<p>Ní féidir leat an CCCLDS a éileamh (mar phríomhéilitheoir ná mar
éilitheoir tánaisteach) sna cásanna seo a leanas:</p>
<ul><li>Déantar thú a chómheasúnú ó thaobh cánach de mar dhuine pósta nó
    mar pháirtnéir sibhialta</li>
  <li>Tá tú pósta nó i bpáirtnéireacht shibhialta (ach amháin má tá
    tú scartha)</li>
  <li>Tá tú ag comhchónaí le duine eile</li>
</ul><p>Ní féidir leat an CCCLDS a éileamh don bhliain ina ndearnadh baintreach
nó páirtnéir sibhialta marthanach díot (bliain an mhéala) agus ina bhfuair
tú an bunchreidmheas cánach pearsanta €3,300. Is féidir leat an CCCLDS a
éileamh sna blianta ina diaidh má cháilíonn tú dó.</p>

<h3>Príomhéilitheoir</h3>

<p>Is é an <em>príomhéilitheoir</em> an duine a gcónaíonn an leanbh
cáilitheach nó na leanaí cáilitheacha (féach thíos) in éineacht leis ar
feadh níos mó ná 6 mhí den bhliain. Caithfidh gurb é an príomhéilitheoir
tuismitheoir an linbh nó an duine a bhfuil an páiste faoina chúram agus a
sholáthraíonn don leanbh ar a chostas féin ar feadh na bliana ar fad nó ar
feadh na coda is mó di. Má tá comhchaomhnóireacht (trí ordú cúirte) ag
an mbeirt tuismitheoirí, is bunaithe ar cén tuismitheoir a fhaigheann <a href="../../../social_welfare/social_welfare_payments/social_welfare_payments_to_families_and_children/child_benefit.html">Sochar
Linbh</a> ón Roinn Coimirce Sóisialaí a chinntear teidlíocht ar an
gcreidmheas. Meastar gur leanbh cáilitheach é leanbh a chónaíonn ar shiúl
ón mbaile agus é ag freastal ar choláiste i gcásanna ina soláthraíonn an
t-éilitheoir don leanbh go fóill agus ina bhfilleann an leanbh ar an mbaile
taobh amuigh d’am téarma.</p>

<h3>Éilitheoir tánaisteach</h3>

<p>Is féidir le phríomhéilitheoir an Creidmheas Cánach Cúramóra Linbh do
Dhuine Singil (CCCLDS) a ghéilleadh i bhfabhar <em>éilitheoir
tánaisteach</em>. Ní mór d’éilitheoir tánaisteach na coinníollacha
céanna a chomhlíonadh, ach amháin an choinníll go gcónaíonn an leanbh in
éineacht leis nó léi ar feadh na coda is mó den bhliain.</p>

<p>Ní mór don leanbh cónaí leis an éilitheoir tánaisteach ar feadh 100
lá ar a laghad sa bhliain. Chun críche na teorann sin, is ionann lá agus an
chuid is mó de lá. Dá bhrí sin, sa chás go bhfanann leanbh leis an
éilitheoir tánaisteach ó mhaidin Sathairn go dtí tráthnóna Domhnaigh, is
ceadmhach é sin a áireamh mar dhá lá.</p>

<h3>Leanbh cáilitheach</h3>

<p>Is <em>leanbh cáilitheach</em> é leanbh:</p>
<ul><li>A saolaíodh sa bhliain chánach, nó</li>
  <li>Atá faoi bhun 18 mbliana d’aois ag tús na bliana cánach, nó</li>
  <li>Atá os cionn 18 mbliana d’aois ag tús na bliana cánach agus atá ag
    fáil treoir lánaimseartha ag aon ollscoil, ag aon choláiste, ag aon
    scoil nó ag aon bhunaíocht eile oideachais</li>
</ul><p>Is féidir le leanbh cáilitheach a bheith ina dhuine atá os cionn 18
mbliana d’aois atá faoi éagumas buan freisin - é éagumasaithe roimh 21
bliain d’aois (nó tar éis 21 bliain d’aois má tharla sé nuair a bhí
sé ag fáil treoir lánaimseartha). Tá <a href="../tax_credits_and_reliefs_for_people_with_disabilities/incapacitated_child_tax_credit.html">Creidmheas
Cánach do Leanbh faoi Éagumas</a> freisin.</p>

<p>Is féidir gurb é an leanbh do leanbh féin, gur leanbh uchtaithe é an
leanbh, gur leasleanbh é an leanbh nó gurb é an leanbh aon leanbh a
sholáthraíonn tú dó ar do chostas féin. Ciallaíonn sé sin go bhfuil
freagracht laethúil ort as an leanbh a thógáil agus as a chúram. Ní
féidir le leanaí altrama a bheith ina leanaí cáilitheacha, áfach.</p>

<p><strong>Do theidlíocht a ghéilleadh</strong></p>

<p>Más rud é gur tusa an príomhéilitheoir agus nach mian leat an creidmheas
a éileamh, is féidir leat do theidlíocht ar an gcreidmheas a ghéilleadh (a
thabhairt suas). Beidh feidhm ag an ngéilleadh sin go dtí go ndéanfaidh tú
é a tharraingt siar. Cuirfear an creidmheas ar ais duit ag tús na bliana
cánach tar éis duit an géilleadh a tharraingt siar. (Mar shampla, sa chás
go ndéanfaidh tú do ghéilleadh a tharraingt siar an 15 Bealtaine 2014,
cuirfear CCCLDS ar ais do na blianta cánach ó 2015 ar aghaidh).</p>

<p><strong>An féidir leis an mbeirt tuismitheoirí Creidmheas Cánach
Cúramóra Linbh do Dhuine Singil a éileamh?</strong></p>

<p>Níl ach creidmheas amháin ar fáil don phríomhéilitheoir i gcás aon
linbh cháilithigh. Má tá níos mó ná leanbh cáilitheach amháin agat, ní
féidir leat ach aon Chreidmheas Cánach Cúramóra Linbh do Dhuine Singil
(CCCLDS) a fháil i leith na leanaí sin. </p>

<p>Mar sin féin, más rud é gur tusa an príomhéilitheoir, go bhfuil níos
mó ná leanbh cáilitheach amháin agat agus go ngéilleann tú an teidlíocht
atá agat ar an CCCLDS, is féidir le beirt éilitheoirí nó níos mó an
creidmheas a éileamh – ar chuntar go dtugann siad cúram do leanaí
cáilitheacha ar feadh 100 lá nó níos mó sa bhliain. Mar shampla, tá beirt
leanaí ag Jack, Susan agus Joan, agus is príomhéilitheoir cáilitheach é.
Cónaíonn Susan lena máthair, Mary, ar feadh níos mó ná 100 lá sa bhliain
agus cónaíonn Joan lena máthair, Denise, ar feadh níos mó ná 100 lá sa
bhliain. Ní mór do leanaí cónaí leis an éilitheoir tánaisteach ar feadh
100 lá sa bhliain ar a laghad. Má ghéilleann Jack an teidlíocht atá aige
ar an CCCLDS, is féidir le Mary agus le Denise araon CCCLDS a éileamh (ar
chuntar go gcomhlíonann siad na critéir eile).</p>
</div>
<div class="topic base_rates">
<h2 class="topic base_rates_title" id="l27d15">Rátaí</h2>

<p>Is é €1,650 an Creidmheas Cánach Cúramóra Linbh do Dhuine Singil
(CCCLDS) sa bhliain 2015.</p>

<p>Tá duine a fhaigheann an CCCLDS i dteideal síneadh €4,000 freisin ar an
mbanda caighdeánach cánach, rud a mhéadaíonn an banda cánach ó €33,800
go €37,800.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Tugadh an Creidmheas Cánach Cúramóra Linbh do Dhuine Singil (CCCLDS)
isteach ón 1 Eanáir 2014. Sa bhliain 2014, rinne na Coimisinéirí Ioncaim an
Creidmheas Cánach Cúramóra Linbh nua do Dhuine Singil a leithdháileadh go
huathoibríoch ar dhaoine a bhí ag fáil Sochar Linbh ón Roinn Coimirce
Sóisialaí agus a raibh an Creidmheas Cánach Teaghlaigh Aon-Tuismitheora le
fáil acu don bhliain 2014. Glacadh leis an gcur chuige sin ar an mbonn go
mbíonn Sochar Linbh iníoctha de ghnáth leis an tuismitheoir a gcónaíonn an
leanbh in éineacht leis ar feadh na coda is mó den am. Beidh ar dhuine ar
bith eile atá i dteideal an chreidmheasa éileamh a dhéanamh ar an
gcreidmheas sin. Uaireanta, is féidir nach leithdháilfidh na Coimisinéirí
Ioncaim an creidmheas i gceart.</p>

<p></p>

<p>Is féidir leat an CCCLDS a éileamh ar líne ag úsáid sheirbhís na
gCoimisinéirí Ioncaim PAYE Aon tráth, aon lá, is féidir í a fháil trí
<a href="https://www.ros.ie/myaccount-web/home.html?lang=ga">moChúrsaí</a>.
Chomh maith le sin, is féidir leat an creidmheas a éileamh trí fhoirm <a href="http://www.revenue.ie/en/tax/it/forms/spcc1.pdf">CCLDS1 (pdf)</a> a
chomhlánú agus í a sheoladh chuig na Coimisinéirí Ioncaim. Áfach, ní
féidir leat scaradh leis an gcreidmheas cánach seo i bhfabhar éilitheora
thánaistigh tríd PAYE Aon tráth; aon lá a úsáid. </p>
<ol><li>Más rud é gur príomhéilitheoir thú, nár leithdháileadh an
    creidmheas ort agus gur mian leat é a éileamh, ba cheart duit <a href="http://www.revenue.ie/en/tax/it/forms/spcc1.pdf">Foirm CCCLDS1
    (pdf)</a> a chomhlánú agus í a chur faoi bhráid d’oifige Cánach
    áitiúla.</li>
  <li>Más rud é gur leithdháileadh an creidmheas ort cé nach bhfuil tú ina
    theideal toisc nach bhfuil do leanbh ag fáil treoir lánaimseartha, mar
    shampla, ní mór duit fógra a thabhairt do d’oifig chánach áitiúil
    faoi athrú i do chúinsí chomh luath agus is féidir agus iarraidh uirthi
    an creidmheas a tharraingt siar.</li>
  <li>Más rud é gur leithdháileadh an creidmheas ort agus gur mian leat é a
    ghéilleadh d’éilitheoir tánaisteach, ba cheart duit <a href="http://www.revenue.ie/en/tax/it/forms/spcc1.pdf">Foirm CCCLDS1
    (pdf)</a> a chomhlánú, an dearbhú cuí a shíniú agus í a chur faoi
    bhráid d’oifige Cánach áitiúla.</li>
  <li>Más rud é go gcáilíonn tú mar éilitheoir tánaisteach agus gur
    ghéill an príomhéilitheoir an creidmheas i d’fhabhar, ba cheart don
    phríomhéilitheoir <a href="http://www.revenue.ie/en/tax/it/forms/spcc1.pdf">Foirm CCCLDS1
    (pdf)</a> a chomhlánú, an dearbhú cuí a shíniú agus í a chur faoi
    bhráid a (h)oifige Cánach áitiúla. Ba cheart duit <a href="http://www.revenue.ie/en/tax/it/forms/spcc2.pdf">Foirm CCCLDS2
    (pdf)</a> a chomhlánú agus í a chur faoi bhráid d’oifige Cánach
    áitiúla.</li>
  <li>Más rud é go gceapann tú go gcáilíonn tú mar phríomhéilitheoir
    agus gur tugadh an creidmheas do dhuine eile go huathoibríoch, ba cheart
    duit <a href="http://www.revenue.ie/en/tax/it/forms/spcc1.pdf">Foirm
    CCCLDS1 (pdf)</a> a chomhlánú agus a chur faoi bhráid d’oifige Cánach
    áitiúla i dteannta aon fhianaise ábhartha a thacaíonn le d’éileamh
    go gcónaíonn an leanbh in éineacht leat féin ar feadh na bliana ar fad
    nó ar feadh na coda is mó di. Is ar an bhfianaise a thugtar sa chás a
    bheidh an bhreith ar cé hé an príomhéilitheoir bunaithe. Má tá
    aighneas ann, is féidir achomharc a dhéanamh in aghaidh chinneadh na
    gCoimisinéirí Ioncaim chuig na Coimisinéirí Achomhairc.</li>
</ol><p>Ná déan dearmad nach mór don phríomhéilitheoir an teidlíocht atá aige
ar an gcreidmheas a ghéilleadh chun gur féidir le héilitheoir tánaisteach
éileamh a dhéanamh i ngach cás. Níl aon dualgas ar an bpríomhéilitheoir
an CCCLDS a ghéilleadh.</p>

<p>Le haghaidh tuilleadh faisnéise, féach <a href="http://www.revenue.ie/en/tax/it/credits/single-credit-faq.pdf">Ceisteanna
Coitianta na gCoimisinéirí Ioncaim</a>.</p>

<h3>Tuilleadh faisnéise do dhaoine a thugann aire do leanaí ina n-aonar</h3>

<p>Tá tuilleadh <a href="income_tax_credits_and_reliefs_following_a_death.html">creidmheasanna
cánacha ar fáil do thuismitheoirí baintrí</a>.</p>

<p>Más tuismitheoir scartha nó colscartha thú, tá tuilleadh faisnéise ar
fáil inár gcáipéisí <a href="sep_divorce_income_tax.html">Scaradh agus
colscaradh: creidmheasanna cánach agus faoisimh chánach</a> agus <a href="../../../birth_family_relationships/separation_and_divorce/maintenance_orders_and_agreements.html">cánachas
íocaíochtaí cothabhála</a>.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Déan iarratas chuig <a href="http://www.revenue.ie/en/contact/index.html">na Coimisinéirí
Ioncaim</a>. </p>
</div>
</div>
</html>
