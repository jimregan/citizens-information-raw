<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Creidmheas Cánach do Chúramóirí Baile
</title>
    
    <meta name="description" content="Is féidir le cúplaí pósta a bheith i dteideal an creidmheas seo a éileamh má tá céile amháin ag obair sa bhaile ag tabhairt cúraim do dhuine cleithiúnach.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Creidmheas Cánach do Chúramóirí Baile</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is creidmheas cánach é Creidmheas Cánach do Chúramóirí Baile a thugtar
do chúplaí pósta (a mheastar i gcomhpháirt lena chéile i gcomhair cánach)
nuair atá céile amháin ag obair sa bhaile ag tabhairt cúraim do dhuine
cleithiúnach.</p>

<p>Ríomhtar an cháin a bhfuil tú faoi dhliteanas é a íoc mar chéatadán
den ioncam atá agat. Baintear creidmheas cánach as seo, rud a fhágann an
méid iarbhír cánach a chaithfidh tú a íoc. Is é an tionchar a bhíonn ag
creidmheas cánach ná do cháin iníoctha a laghdú de méid an
chreidmheasa.</p>

<p>Cliceáil anseo le tuilleadh eolais a fháil faoin <a shape="rect" href="../income_tax/how_your_tax_is_calculated.html">gcaoi a ríomhtar do
cháin.</a></p>
</div>

<div class="topic base_rules">
<h2 class="topic base_rules_title" id="l555d1">Rialacha</h2>

<p>Tugtar Creidmheas Cánach do Chúramóirí Baile do:</p>
<ul><li>Cúplaí pósta a mheastar i gcomhpháirt lena chéile i gcomhair cánach
  </li>
  <li>Bíonn céile amháin ag obair sa bhaile ag tabhairt cúraim do dhuine
    cleithiúnach amháin nó níos mó </li>
  <li>Bíonn ioncam an chúramóra baile faoi bhun €5,080 sa bhliain chánach
    ina bhfuil an t-éileamh á dhéanamh agat. </li>
</ul><p><strong>Ní</strong> thógtar <a shape="rect" href="/ga/social_welfare/social_welfare_payments/carers/carers_allowance.html">Liúntas
Cúramóra</a> san áireamh nuair atá ioncam an chúramóra baile á shocrú
ach is foinse ioncaim inchánach í. Ciallaíonn sé seo n-áireofar é san
ioncam a mheastar i gcomhpháirt le do chéile más rud é go bhfuil tú ag
éileamh Liúntais Cúramóra.</p>

<h3>Cé atá ina d(h)uine cleithiúnach?</h3>

<p>Is duine cleithiúnach é:</p>
<ul><li>Linbh lena bhfuil <a shape="rect" href="/ga/social_welfare/social_welfare_payments/social_welfare_payments_to_families_and_children/child_benefit.html">Sochar
    Leanaí</a> iníoctha dó/di </li>
  <li>Duine 65 bhliana d'aois nó níos mó </li>
  <li>Duine le míchumas a bhfuil cúram ag teastáil uaidh/uaithi. </li>
</ul><p>Ní féidir leis an duine cleithiúnach a bhfuil tú ag tabhairt cúraim
dó/di a bheith ina c(h)éile. Is féidir leo a bheith ina ghaol de bharr
pósta, nó duine lena bhfuil tú ag gníomhú mar chaomhnóir dlíthiúil
áfach.</p>

<h3>An gcaithfidh gaol a bheith ina chónaí linn le bheith ina dhuine
cleithiúnach?</h3>

<p>Go hiondúil caithfidh an duine cleithiúnach a bheith ina chónaí leat
agus le do chéile sa bhliain chánach le bheith incháilithe don Chreidmheas
Cánach do Chúramóirí Baile. <br><br><strong>Ach is féidir cúram a thabhairt do dhuine cleithiúnach atá ina
ghaol agat taobh amuigh de do bhaile mar sin féin.</strong> Mura bhfuil an
duine ina chónaí leat, áfach, caithfidh siad a bheith ina chónaí béal
dorais in áras cónaithe in aice leat, nó sa réadmhaoin céanna, nó taobh
istigh de 2km ó do theach. Chomh maith leis seo, caithfidh nasc cumarsáide
díreach a bheith eadraibh (mar shampla, líne teileafóin nó córas aláraim.
</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Is é €810 an Creidmheas Cánach do Chúramóirí Baile i 2015. <br><br>
Má thuilleann an cúramóir baile idir €5,080 agus €6,700, íoctar
creidmheas cánach laghdaithe. Laghdaítear an creidmheas cánach de leath
d'ioncam an chúramóra baile a sháraíonn an teorainn seo. (Féach an sampla
thíos). <br><br>
Má thuilleann an cúramóir baile €6,700 nó níos mó i mbliain chánach,
ní féidir leat éileamh a dhéanamh ar an gCreidmheas Cánach do
Chúramóirí Baile ansin.</p>

<p><strong>Sampla 2015</strong></p>

<p>Ní bheidh cúramóir baile le hioncam bliantúil de €6,000 incháilithe
do Chreidmheas Cánach do Chúramóirí Baile iomlán ach beidh sé/sí
incháilithe do chreidmheas cánach laghdaithe. <br><br>
Ríomhtar an difríocht idir an t-ioncam iarbhír (€6,000) agus €5,080 agus
ansin faightear leath den méid sin. Laghdaítear ráta uasta an Chreidmheasa
Cánach do Chúramóirí Baile de réir an méid sin ansin. <br><br>
€6,000 - €5,080 = €920 ÷ 2 = €460<br><br>
€810 - €460 = €350 (Creidmheas Cánach do Chúramóirí Baile
laghdaithe).<br><br><strong>Ní féidir éileamh a dhéanamh</strong> ar <strong>Phointe Scoite an
Ráta Chaighdeánaigh</strong> do chúpla le <strong>dhá ioncam agus
ar</strong> an g<strong>Creidmheas Cánach do Chúramóirí Baile</strong>.
Cabhróidh d'oifig chánach áitiúil leat fáil amach cé acu a thugann an
leas in mó duit.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Is féidir leat an Creidmheas Cánach do Chúramóirí Baile a éileamh trí
<a shape="rect" href="http://www.revenue.ie/en/contact/lo-call.html">dul i
dteagmháil leis na gCoimisinéirí Ioncaim trí theileafón</a> nó trí
úsáid a bhaint as an <a shape="rect" href="http://www.ros.ie/PublisherServlet/home">Seirbhís IMAT Ar Líne</a>.</p>
<br>
Is féidir leat <a shape="rect" href="http://www.revenue.ie/en/tax/it/forms/home-carers-credit-claim-form.pdf">an
fhoirm éilimh IT 66 Creidmheas Cánach do Chúramóirí Baile (pdf)</a> a
íoschóipeáil freisin.<br></div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Ba chóir iarratais don Chreidmheas Cánach do Chúramóirí Baile a
dhéanamh chuig <a shape="rect" href="http://www.revenue.ie/en/contact/index.html">na gCoimisinéirí
Ioncaim</a>. </p>
</div>
</div>
</html>
