<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Gníomhais Chúnaint
</title>
    
    <meta name="description" content="Is aontas dlithiúil é gníomhas cúnaint a dhéanann duine go   n-íocfaidh sé/sí méid áirithe airgid le huine eile gan tairbhe ar bith a fháil  ar ais.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Gníomhais Chúnaint</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l27d15">Rátaí</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Aontas, ceangailte ó thaobh dlí, atá scríofa síos agus aontaithe idir
beirt ag rá go n-aontaíonn duine amháin go n-íocfaidh sé/sí méid
áirithe airgid leis an duine eile gan tairbhe ar bith a fháil ar ais é
gníomhas cúnaint.</p>

<p>D'fhéadfá aontú go n-íocfá suim airgid ar bith faoin nGníomhas ach tá
sé tabhachtach go gcuimhníonn tú go gcaithfear an gníomhas a dhéanamh
amach i gceart, a shiniú, a fhianiú, a shéalú agus a sheachadadh don duine
a bheidh ag fáil na n-íocaíochtaí. </p>

<p><span>Níl faoiseamh cánach ar fáil ach sa chás go bhfuil gníomhais á
ndéanamh do ghrúpaí áirithe.</span> Is iad na grúpaí seo ná daoine
mionaoiseacha le héagumas buan, daoine fásta le héagumas buan agus daoine os
cionn 65 bliain. (Is páiste faoi 18 bliain d'aois nach bhfuil pósta é duine
mionaoiseach). Níl tuismitheoirí páistí atá ina ndaoine mionaoiseacha le
héagumas in ann faoiseamh cánach a éileamh ar ghníomhais déanta ar leas a
bpáiste mionaoiseach féin atá faoi éagumas buan. D'fhéadfadh daoine eile,
áfach, nach tuismitheoirí na bpáistí iad, a dhéanann gníomhais ar leas
páistí le héagumas buan, faoiseamh cánach a éileamh. Braitheann an méid
cánach a shábháiltear ar an méid cánach a íocann an duine atá ag
déanamh na híocaíochta (an cúnantóir) agus ar méid ioncaim an duine atá
ag fáil na híocaíochta (an cúnantaí). </p>

<p>Chun go mbeidh gníomhas cúnaint éifeachtach ó thaobh cánach de,
caithfidh tréimhse an ghníomhas bheith níos mó ná 6 bliana. Dá bhrí sin,
molann na Coimisinéirí Ioncaim tréimhse 7 mbliana don ghníomhas. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Níl teorainn ar bith ar an méid faoiseamh cánach gur féidir a éileamh
ar ghníomhais déanta ar leas daoine mionaoiseacha le héagumas buan ach
amháin ó thuismitheoirí a dhéanann gníomhais ar leas a bpáistí
mionaoiseacha féin le héagumas buan. Is féidir faoiseamh cánach gan
teorainn a éileamh ar ghníomhais déanta ar leas daoine fásta le héagumas
buan. </p>

<p>Is féidir faoiseamh cánach a éileamh ar ghníomhais ar leas daoine fásta
os cionn 65 bliain. Ní fhéadfadh an méid faoiseamh cánach ar ghníomhas
amháin nó níos mó a bheith níos mó ná 5% d'ioncam iomlán an
chúnantóra (ioncam comhlán lúide asbhainteanna ar nós costas, liúntais
chaipitiúla agus araile). </p>

<h3>Gníomhas Cúnaint a dhéanamh</h3>

<p>Caithfear an gníomhas a dhéanamh amach i gceart, a shíníu, a fhianú, a
shéalú agus a sheachadadh don duine. Tá <a href="http://www.revenue.ie/en/tax/it/forms/deed-of-covenant.pdf">foirm um
ghníomhas cúnaint ar fáil anseo le híoschóipeáil (pdf).</a></p>

<p>Ní foláir don duine atá ag fáil na híocaíochta (an cúnantaí) uimhir
PSP a bheith aige/aici. Muna bhfuil uimhir PSP aige/aici, ba cheart dó/di dul
i dteagmháil lena (h)oifig áitiúil den Roinn Coimirce Sóisialaí chun a
(h)uimhir atá ann cheana féin, nó ceann nua a fháil. </p>

<p>Ní foláir d'íocaíochtaí faoin ngníomhas a bheith gan tairbhe ar bith
ag teacht ón gcúnantaí (go díreach nó go hindíreach). Sé sin le rá, ní
fhéadfaidh an duine atá ag íoc an airgid aon tairbhe a fháil ón duine atá
ag fáil an airgid, go díreach uaidh/uaithi, nó go hindíreach trí dhuine
eile. </p>

<p>Ní fhéadfaidh gníomhas a bheith i bhfeidhm ach ó dháta reatha (sé sin
le rá, ní fhéadfaidh tú gníomhas a shiardhátú). </p>

<p>Caithfidh gníomhas do dhuine a bheith in ann seasamh níos mó ná 6
bliana. </p>

<p>Ní foláir duit an gníomhas a dhéanamh sula ndéanann tú íocaíocht ar
bith. Ba cheart duit a dhéanamh cinnte go mbeidh tú in ann na híocaíochtaí
go léir a dhéanamh sula gcríochnaíonn an gníomhas. </p>

<p>Caithfear na híocaíochtaí atá leagtha síos sa ghníomhas a íoc ar na
dátaí atá leagtha síos agus leis an méid airgid atá leagtha síos. Ní
féidir leis an duine atá ag íoc ná an duine atá ag fáil an airgid na
híocaíochtaí a athrú i rith tréimhse an ghníomhais. </p>

<h3>Íocaíocht a dhéanamh faoi Ghníomhas cúnaint</h3>

<p>Ní foláir don duine atá ag déanamh na híocaíochta (an cúnantóir)
cáin a asbhaint ón íocaíocht iomlán (comhlán) ag an ngnáthráta. </p>

<p>D'fhéadfadh daoine a íocann cáin faoin gcóras Íoc Mar a Thuillir
(ÍMAT) iarraidh ar a n-oifig cánacha a dteastais chreimheasanna cánacha agus
an gnáthráta pointe scoir a athrú chun an cháin asbhainte a chur san
áireamh. Má íocann tú cáin faoin gcóras féinmheasúnaithe ba cheart duit
cuntas faoin ghníomhas cúnaint a bhreacadh síos sa thuairisceán cánach
bliantúil a chuireann tú faoi bhráid na gCoimisinéirí Ioncaim. </p>

<p>Ní foláir duit chomh maith sonraí na híocaíochta agus an cháin bainte
as a thabhairt don duine atá ag fáil na híocaíochta (an cúnantaí) ar
Fhoirm R185 gach uair a dhéantar íocaíocht. Íoschóip Foirm R185 nó
d'fhéadfá cóip a fháil ó d'oifig chánach áitiúil. </p>
</div>
<div class="topic base_rates">
<h2 class="topic base_rates_title" id="l27d15">Rátaí</h2>

<p>Braithfidh an tsábháil cánach ar an méid cánach a íocann an
cúnantóir (an duine atá ag íoc an airgid) agus ar ioncam an chúnantaí (an
duine atá ag fáil an airgid). </p>

<p>Má dlítear cáin ar ráta níos airde ná an gnáthráta ar an duine a
íocann an t-airgead gheobhaidh sé/sí faoiseamh cánach ar an difríocht idir
an ghnáthráta agus an ráta níos airde. Is 20% an ghnáthráta agus 41% an
ráta níos airde iad.</p>

<p>Níl aon leas cánach don chúnantóir a íocann cáin ag an ngnáthráta
amháin. </p>

<p>Gan aird ar riocht an duine atá ag íoc an airgid (an cúnantóir), bheadh
an duine atá ag fáil an airgid (an cúnantaí), ar lú a c(h)reidmheasanna
bliantúla cánach ná an cháin atá inmhuirir ar a (h)ioncam iomlán (lena
n-áirítear an t-ollioncam arna fháil faoin nGníomhas Cúnaint),
incháilithe le haghaidh aisíocaíochta as cáin ar an ráta caighdeánach
arna hasbhaint ag an gcúnantóir.<br></p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<h3>Faoiseamh cánach don chúnantóir</h3>

<p>Ba cheart don duine atá ag déanamh na n-íocaíochtaí (cúnantóir) a
(h)éileamh ar fhaoiseamh cánach a sheoladh go dtí a (h)oifig chánach féin,
gan dearmad a dhéanamh a (h)uimhir PSP a lua. Agus tú ag déanamh an éilimh
don chéad uair, ba cheart duit bunchóip an ghníomhais chúnaint, <a href="http://www.revenue.ie/en/tax/it/reliefs/deeds-covenant.html">cóip
d'fhoirm R185</a> agus do thuairisceán cánach a sheoladh chuig an oifig
chánach is gaire duit. Ina dhiaidh sin, líon foirm 185 ar nó i ndiaidh dáta
na híocaíochta agus seol go dtí an oifig chánach is gaire duit í. </p>

<h3>Faoiseamh cánach don chúnantaí</h3>

<p>Ba cheart don duine atá ag fáil na n-íocaíochtaí (an cúnantaí) a
(h)éileamh ar fhaoiseamh cánach a sheoladh chuig a (h)oifig chánach féin,
arís ag lua a (h)uimhir PSP. Don chéad éileamh ar fhaoiseamh cánach, cuir
leis cóip den ghníomhas cúnaint, éilimh <a href="http://www.revenue.ie/en/tax/it/leaflets/it7.html">Foirm 54 agus Foirm
185</a> líonta ag an duine atá ag déanamh na híocaíochta. Le haghaidh na
mblianta ina dhiadh sin, ba cheart Foirm R185 agus na héilimh ar Fhoirm 54 a
sheoladh. <br></p>
</div>
</div>
</html>
