<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Faoiseamh chun do Ghnólacht Féin a Thosú
</title>
    
    <meta name="description" content="The Start Your Own Business scheme gives relief from income tax for 2 years if you are a long-term unemployed person who starts a new business.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Faoiseamh chun do Ghnólacht Féin a Thosú</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#l32728">Cá háit a ndéanfaidh mé iarratas
</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Má bhí tú dífhostaithe ar feadh 12 mhí, ar a laghad, agus má
bhunaíonn tú gnó cáilitheach, soláthraíonn an scéim Do Ghnólacht Fein a
Thosú díolúine ó cháin ioncaim a mhéid le €40,000 sa bhliain ar feadh
tréimhse dhá bhliain.</p>

<p>Ní bhaineann an Faoiseamh chun do Ghnólacht Féin a Thosú ach le cáin
ioncaim atá iníoctha ar na brabúis ó do ghnólacht. Ní chuimsíonn sé <a href="../../../social_welfare/irish_social_welfare_system/social_insurance_prsi/social_insurance_in_ireland.html">ÁSPC</a>
agus <a href="../income_tax/universal_social_charge.html">an Muirear
Sóisialta Uilíoch (MSU)</a>, mar sin, beidh tú faoi dhliteanas ÁSPC agus an
MSU a íoc ar aon bhrabúis a thuill tú i do ghnólacht nua. Tá an scéim Do
Ghnólacht Féin a Thosú á reáchtáil ón <strong>25 Deireadh Fómhair 2013
go dtí an 31 Nollaig 2018</strong>.</p>
</div>

<div class="topic base_rules">
<h2 class="topic base_rules_title" id="l555d1">Rialacha</h2>

<p>D’fhéadfá cáiliú don fhaoiseamh seo má bhí aon cheann de na
híocaíochtaí a leanas á fháil agat ar feadh 12 mhí nó ní b’fhaide:</p>
<ul><li><a href="../../../social_welfare/social_welfare_payments/unemployed_people/jobseekers_allowance.html">Liúntas
    Cuardaitheora Poist</a></li>
  <li><a href="../../../social_welfare/social_welfare_payments/unemployed_people/jobseekers_benefit.html">Sochar
    Cuardaitheora Poist</a></li>
  <li><a href="../../../social_welfare/social_welfare_payments/social_welfare_payments_to_families_and_children/one_parent_family_payment.html">Íocaíocht
    Teaghlach Aontuismitheora</a></li>
  <li><a href="../../../social_welfare/social_welfare_payments/disability_and_illness/partial_capacity_benefit.html">Íocaíocht
    Chumais Pháirtigh</a></li>
  <li><a href="../../../social_welfare/irish_social_welfare_system/social_insurance_prsi/credited_social_insurance_contributions.html">Ranníocaíocht
    Chreidiúnaithe</a></li>
</ul><p>Má chaith tú roinnt ama ar scéimeanna áirithe oiliúna nó ar
scéimeanna fostaíochta, caithfear leis an tréimhse seo mar chuid de
thréimhse dhífhostaíochta. I measc samplaí de chúrsaí agus de scéimeanna
oiliúna tá <a href="../../../education/vocational_education_and_training/fas_training_courses.html">cúrsaí
Breisoideachais agus Oiliúna (BOO)</a>, <a href="../../../employment/unemployment_and_redundancy/employment_support_schemes/community_employment_scheme.html">Fostaíocht
Pobail</a>, agus an <a href="../../../social_welfare/social_welfare_payments/back_to_education/back_to_education_allowance.html">Scéim
um Fhilleadh ar Oideachas</a>.</p>

<p>Má ghlac tú le fostaíocht do thréimhse, ach má chaill tú do phost agus
má d’fhill tú ar d’íocaíocht chuardaitheora poist, féadfaidh tú
cáiliú (a fhad agus nach bhfuil achar breis agus 12 mhí idir an dá éileamh
cuardaitheora poist agus a fhad gur mhair d’éileamh iomlán breis agus 12
mhí).</p>

<p>Má oibríonn tú go páirtaimseartha agus má éilíonn tú íocaíocht
chuardaitheora poist do na laethanta eile, féadfaidh tú cáiliú
d’Fhaoiseamh chun do Ghnólacht Féin a Thosú a luaithe atá íocaíocht
chuardaitheora poist á fáil agat ar feadh 312 lá dífhostaíochta.</p>

<p>Ba cheart duit seiceáil le <a href="http://www.welfare.ie/en/Pages/List-of-Social-Welfare-Local-and-Branch-Offices-by-County.aspx">d’oifig
áitiúil leasa shóisialaigh nó le hionad Intreo</a> mura bhfuil tú cinnte
cibé acu an gcomhlíonann nó nach gcomhlíonann tú na critéir. Anuas air
sin, féadfaidh tú <a href="http://www.revenue.ie/en/tax/it/reliefs/own-business-scheme/index.html#section2">cás-staidéir
a léamh ar láithreán gréasáin na gCoimisinéirí Ioncaim</a>.</p>

<p>Má cháilíonn tú d’Fhaoiseamh chun do Ghnólacht Féin a Thosú, ní
mór go mbeidh an méid a leanas i gceist:</p>
<ul><li>Ní mór an gnólacht a bhunú idir an 25 Deireadh Fómhair 2013 agus an
    31 Nollaig 2018</li>
  <li>Ní mór gur gnólacht nua é (seachas gnólacht a cheannaítear, a
    fhaightear le hoidhreacht nó a fhaightear ar bhealach eile)</li>
  <li>Ní mór nach gnólacht neamhchorpraithe é, is é sin, ní mór nach
    bhfuil sé cláraithe mar chuideachta</li>
</ul><p>Féadfaidh tú d’Fhaoiseamh chun do Ghnólacht Féin a Thosú a éileamh
má tá an <a href="../../../social_welfare/social_welfare_payments/social_welfare_payments_and_work/back_to_work_enterprise_allowance.html">Liúntas
Fiontraíochta um Fhilleadh ar Obair (BTWEA)</a> á fháil agat. (Má thosaigh
tú leis an BTWEA a fháil roimh an 25 Deireadh Fómhair 2013, ní cháilíonn
tú don fhaoiseamh seo mar gheall gur thosaigh tú do ghnólacht cheana roimh
dháta tosaigh na scéime.)</p>
</div>

<div class="topic base_rates">
<h2 class="topic base_rates_title" id="l1e7b8">Rataí</h2>

<p>Féadfaidh tú an faoiseamh a éileamh ar a mhéid le €40,000 de bhrabúis
gach bliain ar feadh 2 bhliain. Braitheann conas a ríomhann tú an faoiseamh
ar cathain a thosaigh tú do ghnólacht nua.</p>

<p><strong>Bliain 1:</strong> Ní gá duit cáin ioncaim a íoc ar do bhrabúis
má tá siad faoi bhun na caidhpe. Má thosaíonn tú do ghnólacht nua in
Eanáir (agus má úsáideann tú an bhliain féilire mar do bhliain
chuntasaíochta), is í an chaidhp don bhliain €40,000. Má thosaíonn tú do
ghnólacht níos déanaí sa bhliain, laghdófar an chaidhp go comhréireach de
réir na míosa a thosaíonn tú. Mar shampla, má thosaíonn tú do ghnólacht
i bhFeabhra, tá 11 mhí fanta sa bhliain, mar sin, is féidir leat a mhéid le
€36,667 (11/12 de €40,000) a thuilleamh. Má thosaíonn tú do ghnólacht i
Nollaig, tá mí amháin fanta sa bhliain, mar sin, féadfaidh tú a mhéid le
€3,333 (1/12 de €40,000) a thuilleamh.</p>

<p><strong>Bliain 2:</strong> Ní gá duit cáin ioncaim a íoc ar do bhrabúis
má tá siad faoi bhun na caidhpe €40,000. Cuimseoidh na cuntais don dara
bliain tréimhse 12 mhí i gcónaí.</p>

<p><strong>Bliain 3:</strong> Tá brabúis d’aon chuid den bhliain seo a
thagann faoi chuimsiú na chéad 24 mí de ghnó saor ó cháin ioncaim a fhad
agus atá siad faoi bhun na caidhpe. Ríomhtar an chaidhp le haghaidh bhliain 3
mar €40,000 x [na míonna atá fágtha le héileamh a dhéanamh] / 12. Má
thosaigh tú do ghnólacht in Eanáir, tá an faoiseamh 24 mí úsáidte agat i
mBliain 1 agus i mBliain 2 agus níl aon fhaoiseamh ar fáil do Bhliain 3. Má
thosaigh tú do ghnólacht ní ba dhéanaí sa bhliain, tá roinnt faoisimh ar
fáil go fóill.</p>

<p>Má dhéanann tú caillteanas sa chéad bhliain duit a bheith ag trádáil,
féadfaidh tú Faoiseamh chun do Ghnólacht Féin a Thosú a éileamh sula
n-éilíonn tú faoiseamh ar chaillteanais sna blianta ina dhiaidh sin.
Cinntíonn seo, má dhéanann tú caillteanas, gheobhaidh tú luach iarbhír do
na caillteanais siúd i mblianta amach anseo seachas bheith ort na caillteanais
siúd a chur i leith brabús a bheadh faoi réir cáin ioncaim faoin scéim Do
Ghnólacht Féin a Thosú.</p>

<p>Féadfaidh tú breis samplaí a léamh faoi conas <a href="http://www.revenue.ie/en/tax/it/reliefs/own-business-scheme/index.html#section5">Faoiseamh
chun do Ghnólacht Féin a Thosú a léamh ar láithreán gréasáin na
gCoimisinéirí Ioncaim</a>. Anuas air sin, féadfaidh tú <a href="http://www.revenue.ie/en/tax/it/reliefs/own-business-scheme/faqs.html">Ceisteanna
Coitianta ar an scéim a léamh</a>.</p>
</div>

<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Ní gá duit bheith réamhfhaofa don scéim. Ina ionad sin, féadfaidh tú
an faoiseamh seo a éileamh nuair a dhéanann tú do thuairisceán cáin
ioncaim. Tabhair faoi deara go dtugtar síneadh do ghnólachtaí nua maidir
leis an ngnáthdháta comhdaithe do do chéad tuairisceán cánach. Mar
shampla, má bhunaigh tú do ghnólacht nua in 2014, ní bheidh do chéad
tuairisceán cánach dlite go dtí an 31 Deireadh Fómhair 2016.</p>

<p>Féadfaidh <a href="http://www.revenue.ie/en/online/ros/index.html">Seirbhís ar Líne na
gCoimisinéirí Ioncaim (ROS)</a> an méid cáin ioncaim, MSU agus ÁSPC atá
le híoc agat a ríomh.</p>

<p>Mura mian leat ROS a úsáid chun do thuairisceán cánach a chomhdú agus
má chomhdaíonn tú tuairisceán ar pháipéar roimh an 31 Lúnasa, seolfaidh
na Coimisinéirí Ioncaim ríomh chugat ar an méid cánach, MSU agus ÁSPC
atá le híoc agat.</p>

<p>Ní bhaineann an Faoiseamh chun do Ghnólacht Féin a Thosú ach le cáin
ioncaim atá iníoctha ar na brabúis ó do ghnólacht. Ní chuimsíonn sé
ÁSPC agus an Muirear Sóisialta Uilíoch (MSU), mar sin, beidh tú faoi
dhliteanas ÁSPC agus an MSU a íoc ar aon bhrabúis a thuill tú i do
ghnólacht nua.</p>
</div>

<div class="topic base_wheretoapply">
<h2 class="topic base_wheretoapply_title" id="l32728">Cá háit a ndéanfaidh mé iarratas
</h2>

<p><a href="http://www.revenue.ie/en/contact/lo-call.html">Tá fáil ar
uimhreacha gutháin íosghlao le haghaidh oifigí réigiúnacha na
gCoimisinéirí Ioncaim</a>. Féadfaidh tú teacht ar <a href="http://www.revenue.ie/cont_main.htm">shonraí teagmhála níos
mionsonraithe le haghaidh do réigiúin</a>.</p>
</div>
</div>
</html>
