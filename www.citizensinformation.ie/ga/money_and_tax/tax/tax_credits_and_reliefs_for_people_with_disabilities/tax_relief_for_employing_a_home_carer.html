<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Faoiseamh cánach ar na costais a bhaineann le cúramóir baile a
  fhostú
</title>
    
    <meta name="description" content="Tá faoiseamh cánach le fáil ar an gcostas a bhaineann le cúramóir a fhostú duit féin nó do bhall teaghlaigh. Eolas ar an bhfaoiseamh cánach seo agus Conas iarratas a dhéanamh.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Faoiseamh cánach ar na costais a bhaineann le cúramóir baile a
  fhostú</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is féidir faoiseamh cánach a éileamh ar an gcostas a bhaineann le
cúramóir a fhostú, má fhostaíonn tú ceann duit féin nó do bhall eile de
do theaghlach. </p>

<p>Is féidir leat an cúramóir a fhostú go díreach nó is féidir leat
gníomhaireacht a úsáid a fhostaíonn cúramóirí. Má fhostaíonn tú an
cúramóir tú féin, ba chóir duit clárú mar fhostóir agus beidh tú
freagrach as cáin agus árachas sóisialta (<a shape="rect" href="/ga/employment/starting_work_and_changing_job/starting_work/tax_and_starting_work.html">IMAT</a>,
Muirear Sóisialta Uilíoch (MSU) agus <a shape="rect" href="/ga/social_welfare/irish_social_welfare_system/social_insurance_prsi/employer_s_duty_to_pay_social_insurance_prsi.html">ASPC</a>
do chuid fhostaithe). Beidh dualgais eile ort chomh maith mar fhostóir, mar
shampla maidir le <a shape="rect" href="/ga/employment/employment_rights_and_conditions/hours_of_work/working_week.html">huaireanta
oibre</a>, <a shape="rect" href="/ga/employment/employment_rights_and_conditions/contracts_of_employment/contract_of_employment.html">conarthaí
fostaíochta</a>, <a shape="rect" href="/ga/employment/employment_rights_and_conditions/pay_and_employment/pay_slip.html">duillíní
pá</a>, <a shape="rect" href="/ga/employment/employment_rights_and_conditions/leave_and_holidays/annual_leave_public_holidays.html">saoire</a>
agus <a shape="rect" href="/ga/employment/employment_rights_and_conditions/pay_and_employment/pay_inc_min_wage.html">íosphá</a>.<br><br>
Má íocann tú gníomhaireacht chun an cúramóir a sholáthar, fostóidh an
ghníomhaireacht an cúramóir agus beidh siad freagrach as a chuid chánach
agus árachas sóisialta srl. Is féidir leat fós faoiseamh cánach a éileamh
ar an gcostas den ghníomhaireacht a íoc chun an cúramóir a sholáthar.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Má fhostaíonn tú cúramóir <strong>duit féin</strong> nó ar son
<strong>ball teaghlaigh</strong>, is féidir leat an faoiseamh cánach a íoc
ar chostas an chúramóra sin. Is é atá i gceist le <em>'ball
teaghlaigh'</em> ná céile, leanbh nó gaol, gaol trí phósadh san
áireamh.<br><br>
Caithfidh tú a bheith éagumasaithe go hiomlán don bhliain chánach iomlán
(Eanáir go Nollaig) dá bhfuil an faoiseamh cánach á éileamh agat ach
<strong>ní gá go mbeadh an cúramóir fostaithe</strong> don bhliain cánach
iomlán. Ciallaíonn an téarma <em>'éagumasaithe go hiomlán'</em> go bhfuil
míchumas chomh mór sin ort go bhfuil cúramóir de dhíth ort. </p>

<p>Ní féidir leat faoiseamh cánach a éileamh do chúramóir a fhostú mura
ndéanann an cúramóir ach dualgais choimeádaí tí nó má tá <a shape="rect" href="dependent_relative_tax_credit.html">Creidiúint Chánach do
Ghaol Cleithiúnach</a> nó <a shape="rect" href="incapacitated_child_tax_credit.html">Creidiúint Chánach do Leanbh
Éagumasaithe</a> tugtha cheana féin. <br><br>
D'fhéadfadh na Coimisinéirí Ioncaim iarraidh ort teastas míochaine a fháil
chun nádúr do mhíchumais a dheimhniú ach ní gá ceann a sheoladh le
d'fhoirm iarratais ach amháin má tá altranas baile á fháil agat do
thinneas tromchúiseach.</p>

<h3>Altranas baile</h3>

<p>Má tá tinneas tromchúiseach ort nó ar bhall teaghlaigh agus go bhfuil
altra cáilithe fostaithe agat, caithfidh tú an méid seo a leanas a
sholáthar do na Coimisinéirí Ioncaim:</p>
<ul><li>Ainm, seoladh agus cáilíochtaí gach altra atá ag soláthar cúraim
  </li>
  <li>Fáltais do gach íocaíocht a íoctar leis na haltraí </li>
  <li>Teastas míochaine ó dhochtúir (do dhochtúir ginearálta nó
    chomhairleoir). </li>
</ul><p><br><strong>Ní mór don teastas míochaine an méid seo a leanas a
lua:</strong></p>
<ul><li>Ainm agus seoladh an duine a bhfuil an tinneas tromchúiseach orthu </li>
  <li>Nádúr an tinnis sin </li>
  <li>Deimhniú go bhfuil cúram altranais leanúnach ó altra cáilithe i
    mbaile an othair riachtanach </li>
  <li>An tréimhse ama iomlán dá bhfuil an faoiseamh cánach á éileamh
    d'altranas baile a chlúdach. </li>
</ul></div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Laghdaíonn liúntais agus faoisimh chánach an méid cánach a mbíonn ort
a íoc. Braitheann an méid a laghdóidh liúntas/faoiseamh cánach do cháin
ar do ráta cánach féin. <a shape="rect" href="../income_tax/how_your_tax_is_calculated.html">Cliceáil anseo le
tuilleadh eolais a fháil ar an slí a ríomhtar do cháin ioncaim</a>.</p>

<p>Féadfaidh tú faoiseamh cánach a éileamh (ag do ráta cánach is airde)
ar an méid is lú den dá mhéid seo a leanas:</p>
<ul><li>An costas iarbhír tabhaithe</li>
  <li>€50,000 ag do ráta cánach is airde</li>
</ul><p>Í 2017, is é an méid iomlán faoisimh do chúramóir a fhostú ná
€75,000 (€74,000 í 2016 agus 2015 agus €50,000 í 2014) agus
<strong>caithfidh</strong> tú an faoiseamh a éileamh <strong>gach
bliain</strong>. Is féidir leat faoiseamh cánach a fháil ar an gcostas a
bhaineann le cúramóir a fhostú, lúide aon mhéid a aisghabhtar ó <a shape="rect" href="../../../../health/how_health_is_organised/health_boards.html">Fheidhmeannacht
na Seirbhíse Sláinte (FSS)</a>. Má íocann beirt nó níos mó agaibh as an
gcúram, roinntear an faoiseamh eadraibh i gcomhréir leis an méid a íoc gach
duine agaibh.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Caithfidh tú faoiseamh cánach a éileamh ar an gcostas a bhaineann le
cúramóir a fhostú gach bliain.</p>

<p><strong>Cáiníocóir ÍMAT (PAYE)<br></strong>Más cáiníocóir IMAT tú, is féidir leat iarratas a dhéanamh ar
<a shape="rect" href="http://www.revenue.ie/en/tax/it/forms/form-hk1.pdf">fhaoiseamh cánach as
duine a fhostú ar fhoirm HK 1 (pdf)</a> nó ar an teileafón <a shape="rect" href="http://www.revenue.ie/en/contact/lo-call.html">Seirbhís Íseal-Ghlao na
gCoimisinéirí Ioncaim</a>.<br><br>
Méadófar do theastas de creidiúnaithe cánach chun an faoiseamh atá dlite a
áireamh. Ciallaíonn sé seo go n-íocfaidh tú níos lú cánach gach
seachtain ó do thuarastal.</p>

<p>Ina mhalairt de chás, féadfaidh tú faoiseamh a éileamh ag deireadh na
bliana cánach ach d’fhoirm P60 agus foirm do chéile nó do pháirtnéir
shibhialta, más infheidhme, a chur isteach chuig d'oifigh Cánach Ioncaim.</p>

<p></p>

<p><strong>Cáiníocóir féinmheasúnaithe</strong><br>
Má íocann tú cáin le féinmheasúnú ba chóir an éileamh ar fhaoiseamh
cánach do chúramóir a fhostú a sheoladh ar fhoirm HK 1 chomh maith agus é
a iniamh le do thuairisceán cánach bliantúil.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>
Seol d'fhoirm iarratais chomhlánaithe chuig <a shape="rect" href="http://www.revenue.ie/ga/contact/index.html">d'oifig chánach
áitiúil</a>. </div>
</div>
</html>
