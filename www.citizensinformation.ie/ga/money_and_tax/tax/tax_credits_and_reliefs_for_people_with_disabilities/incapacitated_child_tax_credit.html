<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Creidmheas Cánach do Pháiste le hÉagumas
</title>
    
    <meta name="description" content="Tá cur síos sa cháipéis seo ar an gCreidmheas Cánach do     Pháiste le hÉagumas gur féidir le tuismitheoir/coimirceoir páiste le héagumas     buan a éileamh.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Creidmheas Cánach do Pháiste le hÉagumas</h1>
	
<ul class="anchorlinks"><li><a href="#lc66f4">Réamhrá</a></li><li><a href="#ld4d96">Míchumais cháilithe</a></li><li><a href="#l27d15">Rátaí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is féidir le tuismitheoir/coimirceoir páiste a bhfuil éagumas buan
air/uirthi, bíodh sé fisiciúil nó intleachtúil, an Creidmheas Cánach do
Pháiste le hÉagumas a éileamh: </p>
<ul><li>Má bhí an t-éagumas ar an bpáiste roimh dó/dí 21 bliain d'aois a
    bhaint amach <strong>nó</strong> </li>
  <li>Má thagann an t-éagumas buan air/uirthi tar éis dó/dí 21 bliain
    d'aois a bhaint amach ach é/í a bheith fós ag freastal ar oideachas
    lánaimseartha nó ag traenáil do cheird nó do ghairm ar feadh dhá
    bhliana ar a laghad. </li>
</ul><p>Is féidir an creidmheas a éileamh ar son na ndaoine seo a leanas
freisin:</p>
<ul><li>Leasleanbh </li>
  <li>Páiste atá ar altramacht </li>
  <li>Aon pháiste atá faoi chúram an éilitheora, atá dhá chothú ag an
    éilitheoir as a p(h)óca féin agus a bhfuil éagumas buan air/uirthi.
  </li>
</ul><p>Is féidir creidmheas a éileamh ar son gach páiste ann féin má tá níos
mó ná páiste amháin i gceist le héagumas. </p>
</div>
<div class="topic base_rules">
<h2 class="topic base_rules_title" id="ld4d96">Míchumais cháilithe</h2>

<p>Seo a leanas samplaí de mhíchumais a luaitear mar ghalair éagumasacha
buana : </p>
<ul><li>Fiobróis Chisteach </li>
  <li>Spina Bifida </li>
  <li>Daille </li>
  <li>Bodhaire </li>
  <li>Siondróm Down </li>
  <li>Pairilis Theann </li>
  <li>Cineálacha faoi leith den ghalar Scitsifréine </li>
  <li>Droch chásanna den Uathachas. </li>
</ul><p>Is féidir cur leis an liosta seo. </p>

<p>Ní féidir creidmheas a éileamh má tá páiste cothaithe go hiomlán ag
foinse phoiblí nó charthanachta. </p>

<p>Is féidir leat freisin éileamh a dhéanamh ar <a href="../income_tax_credits_and_reliefs/taxation_and_medical_expenses.html">fhaoiseamh
cánach ar son costas leighis</a> a thiteann ort féin nó ar éinne eile. </p>
</div>
<div class="topic base_rates">
<h2 class="topic base_rates_title" id="l27d15">Rátaí</h2>

<p>Don bhliain 2017, tugtar creidmheas cánach de €3,300.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Ba cheart glaoch ar nó buaileadh isteach chuig an oifig chánach áitiúil
ag cur síos ar an gcreidmheas go dteastaíonn uait a éileamh agus
ainm(neacha) an pháiste/na bpáistí a thabhairt. </p>

<p>Ba cheart go mbeadh teastas dochtúra in éineacht le héileamh atá dhá
dhéanamh don chéad uair a thaispeánann:</p>
<ul><li>An dáta ar tháinig an t-éagumas chun solais don chéad uair </li>
  <li>Méid an éagumais </li>
  <li>Muna bhfuil an míchumas atá ar an bpáiste luaite thuas ní mór go
    mbeadh sé soiléar ar theastas an dochtúra nach féidir leis an bpáiste
    é/í féin a chothú go buan mar gheall ar an éagumas. </li>
</ul></div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>
Tabhair cuairt ar <a shape="rect" href="http://www.revenue.ie/en/contact/lo-call.html">aimsitheoir teagmhála na
gCoimisinéirí Ioncaim</a> chun an uimhir Ló-ghlao a fháil nó faigh <a shape="rect" href="http://www.revenue.ie/cont_main.htm">mionsonraí
teagmhála.</a> 

<p>Léigh tuilleadh faoin Creidmheas Cánach do Pháiste le hÉagumas <a href="http://www.revenue.ie/en/about/foi/s16/income-tax-capital-gains-tax-corporation-tax/part-15/15-01-05.pdf">sa
bhileog (pdf)</a> ar revenue.ie.</p>
</div>
</div>
</html>
