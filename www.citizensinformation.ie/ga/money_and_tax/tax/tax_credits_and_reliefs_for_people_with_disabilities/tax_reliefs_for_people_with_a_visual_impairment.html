<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Faoisimh chánach do dhaoine a bhfuil lagú radhairc orthu
</title>
    
    <meta name="description" content="Má tá tú i do chónaí in Éirinn agus má tá laigí áirithe radhairc ort, is féidir leat laghdú a éileamh ar an méid cánach a íocann tú. Cuirtear faisnéis ar fáil chomh maith faoin scéim aisíocaíochta CBL ar áiseanna agus fearais.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Faoisimh chánach do dhaoine a bhfuil lagú radhairc orthu</h1>
	
<ul class="anchorlinks"><li><a href="#l0b3fe">Eolas</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Má tá laigí áirithe radhairc ort is féidir leat laghdú a éileamh sa
mhéid cánach a bhfuil ort a íoc. </p>

<p>Faoi chóras cánach na hÉireann, is féidir méid na cánach a íocann tú
leis na <a shape="rect" href="http://www.revenue.ie/">Coimisinéirí
Ioncaim</a> a laghdú trí chóras creidmheasanna agus faoiseamh cánach. Is
féidir leat a léamh faoi <a shape="rect" href="../income_tax/how_your_tax_is_calculated.html">conas a ríomhtar do
cháin</a> le míniúchán a fháil faoin dóigh a n-oibríonn siad. </p>

<p>Má tá aon lagú radhairc ort is féidir leat Creidmheas Cánach an Duine
Daill a éileamh. Má tá madra treorach agat is féidir leat iarratas a
dhéanamh le haghaidh Liúntas Madra Treorach. Lena chois sin, tá
aisíocaíochtaí ar fáil don Cháin BhreisLuacha a íoctar ar roinnt
áiseanna agus fearais. </p>

<h2>Creidmheas Cánach Duine Daill </h2>

<p>Is é Creidmheas Cánach an Duine Daill do 2017 ná €1,650. Do lánúin
phósta nó páirtnéiri sibhialta (má tá an bheirt chéilí dall), is é
€3,300 an creidmheas do 2017. </p>

<p>Ní féidir le tuismitheoirí creidmheas cánach duine daill a éileamh
maidir le haon leanaí atá dall ach is féidir leis na tuismitheoirí <a shape="rect" href="incapacitated_child_tax_credit.html">Creidhmeas Cánach
Linbh faoi Éagumas</a> a éileamh. </p>

<p>Chun iarratas a dhéanamh ar Chreidmheas Cánach an Duine Daill, caithfidh
tú teastas a bheith agat ó mháinlia oftalmach (lia a dhéanann máinliacht
súl). Caithfidh go ndeir an teastas: </p>
<ul><li>Nach bhfuil an radharc is fearr atá agat níos fearr ná géire radhairc
    de 6/60 sa tsúil is fearr le lionsaí ceartaitheacha </li>
  <li>Go dtéann an trastomhas is leithne de do réimse radhairc uillinn nach
    mó ná 20 céim. </li>
</ul><p>Ba chóir don teastas a eisíonn do mháinlia oftalmach a rá an bhfuil an
lagú radhairc buan, nó sealadach. Má tá sé sealadach, beidh teastas de
dhíth ort do gach bliain a n-éilítear creidmheas di. Mura bhfuil, beidh an
creidmheas cánach i bhfeidhm gan teorainn ama. </p>

<h3>Liúntas Madra Treorach </h3>

<p><a href="http://www.revenue.ie/en/tax/it/credits/guide-dog.html">Tá
liúntas breise ar fáil má tá madra treorach oilte agatsa, nó ag do
chéile.</a> (Oiltear madraí treorach go speisialta chun daoine dalla nó
daoine a bhfuil laige radhairc orthu a threorú thart ar bhacainní). I 2017,
is é €825 an liúntas agus beidh sé i bhfeidhm ag an ráta cánach is airde
atá agat. </p>

<p>Leis an liúntas a éileamh, caithfidh tú litir a bheith agat ó Mhadraí
Treorach na hÉireann ag dearbhú gur úinéir cláraithe thú. </p>

<h3>Aisíocaíochtaí Cánach Breisluacha (CBL) </h3>

<p>Is féidir aisíocaíochtaí a éileamh ó Ioncam as CBL a íoctar ar roinnt
áiseanna agus fearas a dearadh le cuidiú le duine dall déileáil le
feidhmeanna laethúla, mar shampla, trealamh ríomhaireachta a bhfuil
sainoiriúnú déanta air, leabhair Braille, trealamh scríbhneoireachta
Braille, srl. </p>

<p>Féach <a shape="rect" href="vat_refunds_on_aids_and_appliances_used_by_people_with_disabilities.html">aisíocaíochtaí
CBL ar áiseanna agus fhearais a úsáideann daoine a bhfuil míchumais
orthus</a> le níos mó faisnéise a fháil. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Is féidir <a shape="rect" href="http://www.revenue.ie/en/tax/it/forms/blind-tax-credit.pdf">foirm éilimh
do Chreidmheas Cánach na nDaoaine Dalla agus Liúntas na Madraí Treorach
(pdf)</a> a íoslódáil. Nó más mian leat is féidir leat an fhoirm a
líonadh ar an scáileán agus é a phriontáil ansin. </p>

<p>Is féidir leat <a shape="rect" href="../income_tax/online_services_for_paye_taxpayers.html">creidmheasanna
cánach a éileamh ar líne</a> chomh maith. </p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Ba chóir foirmeacha iarratais chríochnaithe a chur ar ais chuig d’oifig
áitiúil chánach. <a shape="rect" href="http://www.revenue.ie/en/contact/lo-call.html">Uimhreacha teileafóin
lóghlao do d’oifig réigiúnach cánach ar fáil anseo</a>. </p>
</div>
</div>
</html>
