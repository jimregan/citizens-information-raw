<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cistí Iontaobhais do dhaoine faoi mhíchumas buan
</title>
    
    <meta name="description" content="De réir dlí na hÉireann is féidir díolúintí ó cháin ioncaim   a fháil ar chistí iontaobhais faoi leith a bhunaítear ar leas daoine atá faoi   mhíchumas buan. Faigh amach faoi na cistí iontaobhais seo agus na rialacha a   bhaineann leo.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cistí Iontaobhais do dhaoine faoi mhíchumas buan</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is féidir cistí iontaobhais a bhunú in Éirinn ón airgead a bhailítear
ón bpobal ar mhaithe leo siúd atá faoi mhíchumas buan agus iomlán.
(Ciallaíonn "míchumas buan" nach mbeidh dílseánach an chiste go buan in ann
é/í féin a chothabháil de bharr éasláinte fisiciúil nó intinne.
D'fhéadfadh sé seo a bheith amhlaidh de bharr timpiste, galair, éasláinte a
fhaigheann níos measa de réir a chéile, &amp; rl). </p>

<p>Faoi <a shape="rect" href="http://www.irishstatutebook.ie/1999/en/act/pub/0002/sec0012.html#parti-chapii-sec12">Mhír
12 den Acht Airgeadais 1999</a>, tá soláthar déanta le cinntiú go
bhféadfadh cistí iontaobhais faoi leith a bhunaítear ar mhaithe leis an
duine seo a bheith saor ó cháin. </p>

<p>In amanna tar éis timpiste, tinnis, &amp; rl ritheann teaghlach, cairde nó
comhleacaithe an té atá faoi mhíchumas nó a bhfuil míchumas tagtha
air/uirthi imeachtaí ar mhaithe le hairgead a bhailiú dó/dí. Is féidir an
t-airgead a bhailítear ansin a choinneáil in iontaobhas don té atá faoi
mhíchumas buan agus a úsáid ar a s(h)on ar feadh a s(h)aoil. Mar shampla,
d'fhéadfaí an t-airgead a úsáid le n-íoc as cóir leighis, saoire,
trealamh cúnta speisialta, cúramaí don duine, &amp; rl. </p>

<h3>Cistí iontaobhais</h3>

<p>Is féidir iontaobhas a chur i bhfeidhm faoin dlí (comhaontú) agus
bunaítear é idir iontaobhais an chiste agus an dílseánach nó
dílseánaigh. Is iad na hiontaobhaithe riarthóirí (nó caomhnóirí) an
chiste agus tá sé mar dhualgas orthu sócmhainní an iontaobhais a
choinneáil agus a oibriú ar mhaithe leis an dílseánaigh. Is é/í an
dílseánach (nó dílseánaigh) an duine atá faoi mhíchumas buan a bhaineann
leas as an airgead a bailíodh ar a s(h)on. <span>Ní féidir le hiontaobhaithe
aon cheangal a bheith acu leis an dílseánach.</span> (I bhfocail eile ní
féidir le baill teaghlaigh agus céilí an dílseánaigh a bheith ina
n-iontaobhaithe. Ní mór dóibh a bheith neamhspléach agus oibiachtúil
maidir le haon chinneadh atá le tógáil faoi oibriú an iontaobhais le
cinntiú go bhfuil gach gníomh a dhéantar chun sochair an dílseánaigh). </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Íocaíochtaí on bpobal</h3>

<p>Go ginearálta is ionann airgead a bhailítear ón bpobal agus airgead a
bhailítear ó achainí phoiblí, imeacht carthanach, &amp; rl. Ar mhaithe le
díolúintí cánacha a fháil, ní mór an t-iontaobhas a bhunú faoi
choinníollacha faoi leith mar seo a leanas: </p>
<ul><li>Ní mór don iontaobhas a bheith rite ar mhaithe leis an duine/daoine
    ainmnithe ar feadh a s(h)aoil. Ní mór do na daoine a bheith go hiomlán
    agus go buan faoi mhíchumas. I bhfocail eile, ní mór go mbeadh
    éasláinte fhisiciúil nó intinne ar an duine a fhágann nach féidir
    leis/léi é/í féin a chothú. </li>
  <li><span>Ní féidir le hiontaobhaithe aon cheangal a bheith acu leis an
    duine atá faoi mhíchumas buan</span> </li>
  <li>Ní mór airgead an iontaobhais a bhailiú ó íocaíochtaí poiblí. Mar
    sin ní mór achainí phoiblí a dhéanamh ag tabhairt cuireadh do dhaoine
    airgead a thabhairt. Má thagann níos mó ná €381,000 isteach, ní
    féidir le duine amháin aonair níos mó ná 30% den iomlán a thabhairt.
  </li>
  <li>Coinníonn na hiontaobhaithe in iontaobhas don duine atá i gceist
    airgead a bhainfear úsáid as ar mhaithe leis na daoine ainmnithe</li>
  <li>Má tá díolúine ó cháin le bheith ag an duine ní mór gurb é
    airgead an iontaobhais an t-aon nó an phríomhfhoinse ioncaim atá
    aige/aici. Ní chuirtear ioncam ó íocaíochtaí leasa shóisialaigh san
    áireamh nuair atá cinneadh dhá dhéanamh an é an t-iontaobhas an
    phríomhfhoinse ioncaim. </li>
  <li>Déanann Alt 10 den Acht Airgeadais 2014 leasú ar an Acht Comhdhlúite
    Cánacha 1997 chun ceadú an chuid neamhdháilte de na cistí iontaobhais
    ar bhás duine éagumasaithe (nó ar bhás duine marthanach deiridh faoi
    éagumas ) a bheith mar chuid den eastát an duine má tá céile
    marthanach , páirtnéir sibhialta nó leanbh acu. Roimhe sin, caithfidh na
    cistí iontaobhais neamhdháilte bheith úsáidte ar mhaithe carthanacha
    nó ceaptha i bhfabhair d'iontaobhaithe cumann carthanachta. Baineann sé
    seo go fóill mura bhfuil aon chéile marthanach, páirtnéir sibhialta nó
    leanbh.</li>
</ul><h3>Díolúintí Cánacha</h3>

<p>Tugann cistí iontaobhais a bhunaítear ar mhaithe le duine/daoine faoi
mhíchumas buan deis do na hiontaobhaithe agus don duine/daoine faoi mhíchumas
leas a bhaint as díolúintí faoi leith cánacha. Is é seo a leanas achoimre
ar na díolúintí cánacha sin: </p>
<ul><li>Bíonn díolúine ó cháin ag iontaobhaithe iontaobhais cháilithe
    maidir le haon ioncam a fhaigheann siad ó infheistíocht chistí an
    iontaobhais. </li>
  <li>Is féidir leis na hiontaobhaithe aon Cháin Choinneála ar Ús Cuntas
    Taisce (CCÚCT) a d'íoc siad ar nó i ndiaidh an 6 Aibreán 1997 a
    aiséileamh. </li>
  <li>Ní íocann an té atá faoi mhíchumas aon cháin ar íocaíochtaí a
    dhéanann na hiontaobhaithe leis/léi nó ar a s(h)on. Tá an duine féin
    saor ó cháin a íoc ar aon ioncam a éiríonn as infheistíocht
    íocaíochtaí. </li>
</ul><h3>Iarratas a dhéanamh ar díolúine chánach</h3>

<p>Ní mór don duine nó daoine faoi mhíchumas agus na hiontaobhaithe a chur
in iúl do na Coimisinéirí Ioncaim go bhfuil ioncam dhá fháil acu ón
iontaobhas ar a dtuairisceán bliantúil cánach. Nuair a dhéantar éileamh
don chéad uair ar díolúine chánach teastaíonn na cáipéisí seo a
leanas:</p>
<ul><li>Teastas leighis a dhéanann cur síos ar mhíchumas an duine, </li>
  <li>Cóip den ghníomhas iontaobhais, </li>
  <li>Dearbhú ó na hiontaobhaithe a dheimhníonn go bhfuil na coinníollacha
    maidir le híocaíochtaí poiblí dhá shásamh. </li>
</ul></div>

<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Baineann impleachtaí casta dlíthiúla le ciste iontaobhais a bhunú. Tá
sé tábhachtach mar sin comhairle a fháil ó dhuine proifisiúnta cáilithe
dlí (mar shampla, <a shape="rect" href="/ga/justice/courtroom/solicitors.html">aturnae</a>). Chomh maith leis sin,
tá sé an-tábhachtach na himpleachtaí cánacha a phlé le cuntasóir agus
leis na Coimisinéirí Ioncaim. </p>

<p>Is féidir faoiseamh cánach a fháil freisin ar íocaíochtaí a dhéantar
le daoine atá faoi mhíchumas, tríd gníomhas cúnaint. Is féidir <a shape="rect" href="../income_tax_credits_and_reliefs/deeds_of_covenant.html">tuilleadh a
léamh anseo maidir le gníomhais chúnaint</a>. Is féidir faoiseamh cánach
ar íocaíochtaí a dhéantar le daoine faoi mhíchumas a fháil freisin tríd
ioncam infheistíochta ó chúiteamh ar ghortú pearsanta.<a shape="rect" href="http://www.revenue.ie/en/tax/it/leaflets/it13.pdf">Léigh tuilleadh anseo
maidir le hÍocaíochtaí Cúitimh ar Ghortú Pearsanta agus faoiseamh cánach
(pdf)</a> .</p>
</div>
</div>
</html>
