<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Tobhach ioncaim
</title>
    
    <meta name="description" content="Is cáin ar do chuid ioncaim é an tobhach ioncaim. Go ginearálta, bíonn an méid atá dlite ort ag brath ar an bpá a thuilleann tú. Faigh tuilleadh eolais ar an mbealach a ghearrtar tobhach ar do chuid ioncaim.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Tobhach ioncaim</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is cáin ar do chuid ioncaim é an tobhach. Mar sin féin, ríomhtar an
tobhach ioncaim nua as féin ó cháin ioncaim. Déantar é a ghearradh ar an
ollioncam atá agat roimh asbhaintí, mar shampla, liúntais chaipitil nó
ranníocaíochtaí pinsean. </p>

<p>Ní féidir leat asbhaintí nó creidmheasanna a éileamh chun méid an
tobhaigh a íocann tú a laghdú. Déantar an tobhach a bhailiú ón ollioncam
atá agat. Ar an mbealach céanna, ní féidir barrachas nó creidmheasanna
cánach gan úsáid a úsáid chun do dhliteanas tobhaigh a laghdú. </p>

<p>Más <a shape="rect" href="/ga/employment/starting_work_and_changing_job/starting_work/tax_and_starting_work.html">cáiníocóir
ÍMAT</a> tú, bíonn freagracht ar d’fhostóir an tobhach a asbhaint ón
bpá a íoctar leat. Gheobhaidh tú <a shape="rect" href="http://www.revenue.ie/en/tax/it/forms/end-year-income-levy-certificate-2010.pdf">Deireadh
na Bliana - Deimhniú Tobhach Ioncaim (pdf)</a> má tá tú fostaithe. </p>

<p>Nuair a fhágann tú post, ba chóir duit <a shape="rect" href="http://www.revenue.ie/en/tax/it/forms/income-levy-certificate-2010.pdf">Deimhniú
Tobhaigh Ioncaim (pdf)</a> a fháil ó d’fhostóir. Beidh an deimhniú seo
agat mar thaifead duit féin. </p>

<h2>Tabhair faoi deara: Ón 1 Eanáir 2011 tá an Muirear Sóisialta Uilíoch
(MSU) tar éis an tobhach ioncaim a athchur</h2>

<p>Tabhair faoi deara: Fógraíodh Muirear Sóisialta Uilíoch nua i mBuiséad
2011 atá tar éis an tobhach ioncaim agus an tobhach sláinte a athchur ón 1
Eanáir 2011. </p>

<p>Seans go mbeidh ar shealbhóirí cárta leighis a bhí díolmhaithe ón
tobhach ioncaim roimhe sin an MSU a íoc.</p>

<p>Is féidir leat tuilleadh a fháil amach faoin Muirear Sóisialta Uilíoch
sa <a href="http://www.revenue.ie/en/tax/usc/universal-social-charge-faqs.pdf">doiciméad
um Cheisteanna Coitianta na gCoimisinéirí Ioncaim (pdf)</a>.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Tá an tobhach ioncaim iníoctha ar ollioncam ó bheagnach gach foinse roimh
aon fhaoiseamh cánach, liúntais chaipitil, caillteanais, ranníocaíochtaí
pinsean nó ÁSPC.</p>

<h3>Caithfear an tobhach ioncaim a íoc sna cúinsí a leanas: </h3>
<ul><li>Tá tú faoi 65 bliana d’aois agus ollioncam agat atá os cionn
    €15,028 sa bhliain nó €289 sa tseachtain </li>
</ul><p><strong>Nó </strong></p>
<ul><li>Tá tú 65 bliana d’aois nó níos sine agus ollioncam bliantúil agat
    atá níos mó ná €20,000 i gcás duine aonair nó €40,000 i gcás
    lánúin phósta. </li>
</ul><h3>Ní íoctar an tobhach ioncaim sna cúinsí a leanas: </h3>
<ul><li>Tá tú faoi 65 bliana d’aois agus ollioncam bliantúil agat
    <strong>nach bhfuil</strong> níos mó ná teorainn shonraithe </li>
  <li>Tá tú 65 bliana d’aois nó níos sine le hollioncam bliantúil
    <strong>nach bhfuil</strong> níos mó ná €20,000 i gcás duine aonair
    nó €40,000 i gcás lánúin phósta </li>
  <li>Tá cárta leighis iomlán agat. Is féidir an díolúine a fháil chomh
    fada is atá cárta leighis ag an duine ar feadh roinnt tréimhse sa
    bhliain.</li>
</ul><h3>Ioncam nach gcuirtear san áireamh: </h3>
<ul><li><a shape="rect" href="/ga/social_welfare/social_welfare_payments/">Íocaíochtaí leasa
    shóisialaigh</a> lena n-áirítear cinn ó thar lear </li>
  <li><a shape="rect" href="/ga/health/health_related_benefits_and_entitlements/">Íocaíochtaí
    Fheidhmeannacht na Seirbhíse Sláinte</a> lena n-áirítear <a shape="rect" href="/ga/birth_family_relationships/adoption_and_fostering/fostering.html">Liúntas
    um Chúram Altramais</a> </li>
  <li>An Scéim <a shape="rect" href="/ga/employment/unemployment_and_redundancy/employment_support_schemes/community_employment_scheme.html">Fostaíochta
    Pobail</a> agus íocaíochtaí an Tionscnaimh Jabanna </li>
  <li><a shape="rect" href="/ga/social_welfare/social_welfare_payments/back_to_education/back_to_education_allowance.html">Liúntas
    um Fhilleadh ar an Oideachas</a> </li>
  <li>Ioncam atá faoi réir <a shape="rect" href="../tax_on_savings_and_investments/deposit_interest_retention_tax.html">DIRT</a>.
  </li>
</ul><p>B’fhéidir nach dtógfaí foinsí ioncaim eile san áireamh, mar shampla,
íocaíochtaí ar dhíobhálacha pearsanta, Heipitíteas C agus Tailídimíd.
Chun liosta iomlán na n-ioncam nach dtógtar san áireamh a fheiceáil, féach
ar <a shape="rect" href="http://www.revenue.ie/en/tax/income-levy/income-levy-faqs.pdf">nótaí
treorach na gCoimisinéirí Ioncaim ar an tobhach ioncaim (pdf)</a>. </p>

<p>Bíonn íocaíochtaí iomarcaíochta díolmhaithe ar an mbealach céanna le
cáin ioncaim. Tuilleadh eolais ar fáil ar <a shape="rect" href="http://www.revenue.ie/en/tax/it/leaflets/it21.html">láithreán
gréasáin na gCoimisinéirí Ioncaim</a>.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Déanann an fostóir asbhaintí go míosúil nó go seachtainiúil, ag brath
ar an mbealach a dhéantar íocaíocht leat. Ní bhíonn asbhaintí an tobhaigh
ioncaim carnach. </p>

<h3>1 Eanáir 2010 </h3>

<p>Seo a leanas na rátaí don tobhach ioncaim: </p>
<ul><li>2% ar ioncam suas go dtí €75,036 </li>
  <li>4% ar ioncam ó €75,037 go dtí €174,980 </li>
  <li>6% ar ioncam os cionn €174,980. </li>
</ul><p>Má tá leibhéal ioncaim agat atá níos mó ná an íostairseach €15,028
ina aghaidh na bliana nó €289 in aghaidh na seachtaine, íocann tú an
tobhach ar mhéid iomlán an ioncaim atá agat. (Má tá tú 65 bliana d’aois
nó níos sine is é an t-íostairseach ná €20,000 in aghaidh na bliana i
gcás duine singil agus €40,000 in aghaidh na bliana i gcás lánúine). </p>

<h3>Lánúineacha pósta (faoi 65) </h3>

<p>Baineann na tairseacha ioncaim le gach céile astu féin agus ní féidir
iad a chur le chéile má bhíonn céile amháin faoi bhun na tairsí agus
céile eile os cionn na tairsí. Mar shampla, má thuilleann tú €14,000 in
aghaidh na bliana agus tuilleann do chéile €20,000 in aghaidh na bliana, ní
bheidh tobhach ioncaim le híoc agat féin ach beidh tobhach ioncaim le híoc
ag do chéile. </p>

<h3>Cáiníocóirí ÍMAT (faoi 65) </h3>

<p>Ríomhann d’fhostóir an tobhach ioncaim ar bhonn seachtainiúil nó
míosúil. Má athraíonn d’ioncam go seachtainiúil, d’fhéadfá an
tobhach ioncaim a íoc ag ráta níos airde ná mar atá dlite duit i
ndáiríre, ach gheobhaidh tú aisíoc i gcásanna mar seo.</p>

<table cellpadding="1" cellspacing="1" border="1" summary=""><thead><tr><td colspan="1" rowspan="1"><strong>Sampla 1</strong> </td>
    </tr></thead><tbody><tr><td colspan="1" rowspan="1"><p>Tá ioncam bliantúil agat atá níos lú
        ná €15,028. Mar sin féin, faigheann tú bónas i mí Iúil a
        thugann d’ioncam os cionn an íostairsí seachtainiúil de €289.
        Bíonn ioncam iomlán na seachtaine sin faoi réir tobhaigh ioncaim dá
        réir. </p>

        <p>Ag deireadh na bliana, más amhlaidh nach bhfuil ioncam bliantúil
        agat atá níos mó ná €15,028, ní chaithfidh tú tobhach ioncaim a
        íoc. </p>

        <p>Ba chóir don fhostóir coigeartú a dhéanamh sa chás seo ag
        deireadh na bliana (seachtain 52) agus gach tobhach ioncaim atá
        asbhainte ó phá a aisíoc leat.. Murar oibrigh tú leis an bhfostóir
        céanna go leanúnach i rith na bliana, socróidh na Coimisinéirí
        Ioncaim aisíoc ar bith maidir le tobhach ioncaim atá dlite duit ag
        deireadh na bliana. </p>
      </td>
    </tr></tbody></table><p></p>

<table cellpadding="1" cellspacing="1" border="1" summary=""><thead><tr><td colspan="1" rowspan="1"><strong>Sampla 2</strong></td>
    </tr></thead><tbody><tr><td colspan="1" rowspan="1"><p>Déantar an tobhach ioncaim a ríomh ar
        thairseach sheachtainiúil de 2% ar ioncam suas go dtí €1,443, 4% ó
        €1,443 go dtí €3,365, agus 6% ar an gcuid eile. Má fhaigheann tú
        íocaíocht ar feadh seachtain amháin atá níos mó ná €3,365
        íocfaidh tú tobhach ioncaim ag 6% ar an gcuid eile. </p>

        <p>Má chiallaíonn d’ioncam bliantúil go bhfuil tú dlite ag ráta
        níos ísle, beidh ró-íocaíocht déanta agat maidir leis an tobhach
        ioncaim. Ba chóir don fhostóir coigeartú a dhéanamh sa chás seo ag
        deireadh na bliana (seachtain 52) agus aisíoc cuí a dhéanamh leat.
        Murar oibrigh tú leis an bhfostóir céanna go leanúnach i rith na
        bliana, socróidh na Coimisinéirí Ioncaim aisíoc ar bith maidir le
        tobhach ioncaim atá dlite duit ag deireadh na bliana. </p>
      </td>
    </tr></tbody></table><p></p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Ba chóir don fhostóir coigeartú a dhéanamh ag deireadh na bliana
(seachtain 52) má tá ró-íocaíocht déanta agat maidir leis an tobhach
ioncaim agus aisíoc cuí a dhéanamh leat. </p>

<p>Murar oibrigh tú leis an bhfostóir céanna go leanúnach i rith na bliana
ba chóir duit an <a shape="rect" href="http://www.revenue.ie/ga/tax/it/forms/income-levy-refund-claim.pdf">Fhoirm
Éilimh ar an Tobhach Ioncam (pdf)</a> a chomhlánú agus í a chur isteach
chuig d’oifig cánach áitiúil - féach ‘Cá háit a ndéanfaidh mé
iarratas’ thíos.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Chun tuilleadh eolais a fháil ar an tobhach ioncaim nó chun aisíoc a
fháil, déan teagmháil leis na Coimisinéirí Ioncaim. </p>

<p>Bain úsáid as <a shape="rect" href="http://www.revenue.ie/ga/contact/lo-call.html">aimsitheoir teagmhála na
gCoimisinéirí Ioncaim le huimhir Lóghlao do réigiúin féin a fháil</a>.
</p>

<p>Is féidir leat <a shape="rect" href="http://www.revenue.ie/ga/contact/index.html">sonraí teagmhála níos
mionsonraithe na gCoimisinéirí Ioncaim do do réigiún féin a fháil
anseo</a>. <br></p>
</div>
</div>
</html>
