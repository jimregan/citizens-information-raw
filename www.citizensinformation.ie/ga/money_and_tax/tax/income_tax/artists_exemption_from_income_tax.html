<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Díolúine ó cháin iomcaim ag ealaíontóirí
</title>
    
    <meta name="description" content="D&#39;fhéadfadh ioncam a thuilleann ealaíontóirí, scríbhneoirí, dealbhóirí agus péintéirí in Éirinn ón gcuid saothair a bheith díolmhaithe ó cháin ioncaim. Faigh amach conas díolúine a fháil ó cháin ioncaim más ealaíontóir tú.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Díolúine ó cháin iomcaim ag ealaíontóirí</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá ioncam a thuilleann scríbhneoirí, cumadóirí, amharcealaíontóirí
agus dealbhóirí in Éirinn óna gcuid saothair díolmhaithe ó cháin faoi
chúinsí áirithe. </p>

<p>Ceadaíonn <a shape="rect" href="http://www.irishstatutebook.ie/1997/en/act/pub/0039/sec0195.html#zza39y1997s195">Alt
195 den Acht Comhdhlúite Cánacha, 1997</a> do na Coimisinéirí Ioncaim
cinneadh a dhéanamh gur saothair bhunaidh agus chruthaitheacha iad saothair
ealaíonta áirithe agus go n-aithnítear iad mar chinn a bhfuil fiúntas
cultúrtha nó ealaíonta acu go ginearálta. Dá réir sin, tá tuillimh atá
díorthaithe ó shaothair mar seo díolmhaithe ó cháin ioncaim ón mbliain a
dhéantar an t-éileamh. </p>

<p>Tá treoirlínte dréachtaithe le socrú cibé an saothar <em>bunaidh agus
cruthaitheach</em> é an saothar agus cibé an bhfuil <em>fiúntas cultúrtha
nó ealaíonta</em> aige nó an bhfuil sé aitheanta mar shaothar a bhfuil
fiúntas cultúrtha nó ealaíonta aige. </p>

<p>Is féidir leis na Coimisinéirí Ioncaim cinntí a dhéanamh maidir le
saothair ealaíonta sna catagóirí seo a leanas: </p>
<ul><li>Leabhair nó foirmeacha scríbhneoireachta eile </li>
  <li>Drámaí </li>
  <li>Saothair cheoil </li>
  <li>Péintéireachtaí nó pictiúir chosúla eile </li>
  <li>Dealbha. </li>
</ul></div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Caithfidh daoine atá ag éileamh Díolúine Ealaíontóirí a bheith
cónaitheach, nó gnáthchónaí agus sainchónaí a bheith air/uirthi i
mBallstát AE nó i Stát LEE, agus gan a bheith cónaitheach in aon áit eile.
Mar sin féin, tá na Coimisinéirí Ioncaim toilteanach réamhthuairimí
maidir le díolúine a thabhairt d'éilitheoirí atá cónaitheach thar lear.
Má fhaigheann na héilitheoirí seo réamhthuairim atá fabhrach, tugtar
cinneadh foirmiúil dóibh maidir le Díolúine Ealaíontóirí chomh luath
agus a bhíonn siad cónaitheach san AE/LEE.</p>

<p>Déanann Alt 195 den Acht Comhdhlúite Cánacha 1997 foráil go bhfuil
saothar chun críche an Ailt mar shaothar bunaidh agus cruthaitheach má tá
sé sna catagóirí seo a leanas: </p>
<ul><li>Leabhair nó foirmeacha scríbhneoireachta eile </li>
  <li>Drámaí </li>
  <li>Saothair cheoil </li>
  <li>Péintéireachtaí nó pictiúir chosúla eile </li>
  <li>Dealbha. </li>
</ul><p>Dá réir sin, i dtéarmaí níos leithne chun díolúine a shlánú faoi
Alt 195, is gá gur saothar bunaidh agus cruthaitheach atá i gceist agus go
bhfuil fiúntas cultúrtha nó ealaíonta aige. Níl sé riachtanach go mbeadh
fiúntas cultúrtha agus ealaíonta araon ag do shaothar - tá ceann amháin
dóthanach. </p>

<h3>Fiúntas cultúrtha nó ealaíonta</h3>

<p>Tá fiúntas cultúrtha ag saothar má:</p>
<ul><li>Feabhsaíonn a mhachnamh caighdeán saoil an duine nó an saol sóisialta
    toisc foirm agus ábhar intleachtúil, spioradálta nó aeistéitiúil an
    tsaothair. </li>
</ul><p>Tá fiúntas ealaíonta ag saothar nuair:</p>
<ul><li>Feabhsaíonn agus treisíonn a chomhfhoirm agus comhábhar tuiscint
    aeistéitiúil na ndaoine siúd a bhfuil taithí acu nó a dhéanann
    machnamh air. </li>
</ul><h3>Obair bunaidh agus cruthaitheach</h3>

<p>Chun críche an chinnidh faoi Alt 195 den Acht Comhdhlúite Cánacha 1997,
cuimsíonn an téarma <em>bunaidh agus cruthaitheach</em> saothar uathúil ar
bith atá cruthaithe don chéad uair mar aonán neamhspleách trí úsáid
samhlaíochta an chruthaitheora. </p>

<p>Breithneofar leabhar neamhfhicsin nó píosa scríbhneoireachta eile mar
shaothar bunaidh agus cruthaitheach ar na cúinsí seo amháin: </p>
<ul><li>Is sampla é de cheann de na catagóirí litríochta a leanas (nó
    meascán díobh) a thagann go hiomlán faoi théarmaí tagartha na <a shape="rect" href="http://www.artscouncil.ie/">Comhairle Ealaíon</a> a
    chuimsíonn na hábhair seo a leanas: scríbhneoireacht ficsin,
    drámaíocht, ceol, scannánaíocht, rince, mím, na hamharcealaíona agus
    tráchtaireachtaí ar bith a bhaineann le healaíontóirí bona fide: </li>
  <li>Critic ealaíon </li>
  <li>Stair na n-ealaíon </li>
  <li>Saothair ábhair na n-ealaíon </li>
  <li>Dialanna ealaíon </li>
  <li>Dírbheathaisnéis </li>
  <li>Aistí belles-lettres </li>
  <li>Beathaisnéis </li>
  <li>Foclóirí cultúrtha </li>
  <li>Aistriúchán liteartha </li>
  <li>Critic liteartha </li>
  <li>Stair liteartha </li>
  <li>Dialanna liteartha </li>
</ul><p><strong>Agus</strong></p>
<ul><li>Is é croílár an tsaothair an cur i láthair ar smaointe nó
    léirstiní an údair féin maidir leis an ábhar faoi iamh agus go bhfuil
    na smaointe nó léirstiní sin chomh suntasach go mbreathnófaí uirthi
    mar obair cheannródaíoch, a thugann léargas nua ar an ábhar nó a
    athraíonn an tuiscint ghinearálta atá ar an ábhar. </li>
</ul><p><strong>Nó</strong></p>
<ul><li>Tagann an foilseachán go hiomlán laistigh de théarmaí tagartha na <a shape="rect" href="http://www.heritagecouncil.ie/">Comhairle
    Oidhreachta</a>, lena n-áirítear saothar a dhíríonn go hiomlán ar
    sheandálaíocht nó foilseachán atá gaolmhar le míreanna nó ceantair a
    bhfuil luach oidhreachta suntasach acu </li>
</ul><p><strong>Nó</strong></p>
<ul><li>Is foilseachán an saothar a thagann go hiomlán faoi théarmaí tagartha
    na Comhairle um an gCartlann Náisiúnta agus saothar atá gaolmhar le
    cartlanna a bhaineann le hÉirinn atá níos mó ná 30 bliana d'aois agus
    atá bunaithe go formhór ar thaighde na gcartlann sin. </li>
</ul><h3>Saothair nach mbreathnaítear orthu mar shaothar bunaidh agus
cruthaitheach</h3>

<p><strong>Ní bhreathnófar</strong> ar na cineálacha saothair seo a leanas
mar shaothar <em>bunaidh agus cruthaitheach</em>: </p>
<ul><li>Leabhar nó píosa scríbhneoireachta eile atá foilsithe go príomha do
    mhic léinn nó atá/a bheidh úsáidte go príomha ag mic léinn i mbun
    cúrsa staidéir nó daoine atá rannpháirteach i gceird, proifisiún,
    gairm nó brainse foghlama mar chúnamh do chleachtas gairmiúil nó eile
    maidir le ceird, proifisiún, gairm nó brainse foghlama. </li>
  <li>Alt ar shraith alt atá foilsithe i nuachtán, iris, leabhar nó in áit
    eile - seachas leabhar a chuimsíonn sraith alt ón údar céanna atá
    ceangailte ag comhthéama, agus atá ábalta dá réir sin feidhmiú go
    neamhspleách astu féin. </li>
  <li>Cineálacha nó saghsanna drámaí atá scríofa do chuspóirí
    fógraíochta agus nach bhfeidhmíonn go neamhspleách astu féin trí
    cháilíocht nó achar ama. </li>
  <li>Cineálacha nó saghsanna saothar ceoil atá scríofa do chuspóirí
    fógraíochta agus nach bhfeidhmíonn go neamhspleách astu féin trí
    cháilíocht nó achar ama. </li>
  <li>Athchóirithe, socruithe, agus leaganacha de shaothair cheoil le duine
    eile seachas cumadóir bona fide atá rannpháirteach go gníomhach i
    gcumadóireacht ceoil chomh maith. </li>
  <li>Cineálacha nó saghsanna grianghraf nó líníochtaí (seachas sraith
    nó sraitheanna grianghraf nó líníochtaí atá comhchruthaithe chun
    críche ealaíonta) atá mar thaifead go príomha, a bhfuil feidhm
    fhóntaíoch leo nó nach bhfeidhmeodh go neamhspleách astu féin trí
    cháilíocht nó trí thagairt dá bhféidearthacht a bheith mar chuid de
    thaispeántas ealaíne. </li>
  <li>Cineálacha nó saghsanna rudaí a bhfuil nádúr feidhmeach acu go
    príomha, rudaí atá táirgthe ag próisis nach bhfuil lámhdhéanta nó
    rudaí atá lámhdhéanta ag daoine lasmuigh díobh siúd atá
    rannpháirteach go gníomhach mar ealaíontóirí bona fide sa réimse
    amharcealaíona. </li>
</ul><p><strong>Tá tuilleadh eolais faoi </strong><a shape="rect" href="http://www.revenue.ie/ga/tax/it/reliefs/artists-exemption.html"><strong>díolúine
éalaiontóra</strong></a><strong>ar fail ó na gCoimisinéirí
Ioncaim</strong>.</p>
</div>

<h3>Íocaíochtaí le healaíontóirí atá díolmhaithe ó cháin</h3>

<p>Tá díolúine ag na híocaíochtaí seo a leanas ó cháin nuair a
dhéantar iad le healaíontóir a bhfuil Díolúine Ealaíontóirí faighte
acu: </p>
<ul><li>Sparánachtaí na Comhairle Ealaíon </li>
  <li>Cónaitheacht a íocann an Chomhairle Ealaíon le duine go díreach chun
    obair cáilithe a tháirgeadh.</li>
  <li>Íocaíochtaí Cnuas déanta faoin <a shape="rect" href="http://www.artscouncil.ie/en/homepage.aspx">Scéim Aosdána</a> </li>
  <li>Íocaíochtaí ó dhíolachán saothar a bhreithnítear a bheith
    incháilithe faoin scéim Díolúine Ealaíontóirí </li>
  <li>Réamhdhleachtanna </li>
</ul><h3>Réamh-dhleachtanna </h3>

<p>Nuair a fhaigheann ealaíontóir réamh-dhleachtanna atá inchurtha i leith
foilseacháin leabhair nó píosa scríbhneoireachta eile ina dhiaidh sin,
caithfidh sé nó sí éileamh a dhéanamh leis na Coimisinéirí Ioncaim sa
bhliain chánach ina bhfuil na dleachtanna íoctha má tá díolúine le bheith
ag na dleachtanna ó cháin. Caithfidh an t-ealaíontóir dearbhú a sholáthar
ón bhfoilsitheoir in éineacht lena éileamh go ndéanfar an leabhar a
fhoilsiú. Caithfear dréacht-chóip den saothar a chur isteach chomh maith.
</p>

<p>Nuair atá éileamh faighte sa bhliain chánach inar aimsíodh an
réamh-dhleacht ach nach bhfuil cinneadh tugtha, caithfear dliteanas cánach ar
bith ag eascairt ón réamh-dhleacht a íoc. Má thugtar cinneadh ina dhiaidh
sin, déanfaidh an Cigire Cánach athbhreithniú ar dhliteanas an ealaíontóra
agus an aisíoc cuí a dhéanamh má tá ró-íocaíocht cánach i gceist. </p>

<p><strong>Níl</strong> réamh-dhleachtanna a íoctar roimh bhliain an éilimh
díolmhaithe ó cháin. <br></p>
</div>

<div class="topic base_rates">
<h2 class="topic base_rates_title" id="l1e7b8">Rataí</h2>

<p>Ó Eanáir 2015 amach, sé €50,000 an méid is mó atá díolmhaithe ó
cháin ioncaim faoin scéim. Ón mbliain chánach 2011 ar aghaidh, beidh an
t-ioncam díolmhaithe ealaíontóra faoi réir ag an Muirear Sóisialta
Uilíoch ag na rátaí bliantúla cuí.</p>
</div>

<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<h3>Faoiseamh cánach a éileamh</h3>

<p>Má tá Díolúine Ealaíontóirí á lorg agat ba chóir duit foirm éilimh
a chur faoi bhráid na gCoimisinéirí Ioncaim, chomh maith le samplaí do
shaothair agus doiciméad tacaíochta ar bith i bhfoirm teistiméireachtaí,
srl., a mheasann tú a bheith iomchuí. Ba chóir go mbeadh fianaise in
éineacht le héilimh mar seo a chruthaíonn go bhfuil do shaothar foilsithe,
léirithe nó díolta. Is féidir leat <a shape="rect" href="http://www.revenue.ie/en/tax/it/forms/artist2.pdf">foirm éilimh
Ealaíontóir 2 a íoslódáil (pdf)</a> a fháil ó na Coimisinéirí Ioncaim
- féach 'Cá háit a dhéanfaidh mé iarratas' thíos.</p>

<p>Beidh na samplaí agus doiciméid thacaíochta a leanas ag teastáil sna
catagóirí a leanas:</p>

<p></p><ul><li>Leabhair nó scríbhneoireacht eile - 3 chóip foilsithe den leabhar </li>
  <li>Drámaí - cóip den dráma, chomh maith le conradh léirithe sínithe
  </li>
  <li>Saothair cheoil - dlúthcheirníní nó caiséid ina gcreidiúnaíodh don
    éilitheoir</li>
  <li>Péintéireachtaí nó pictiúir chosúla eile - 8/10 grianghraif nó
    sleamhnáin agus fianaise ar dhíol, mar shampla, sonraisc agus do CV.</li>
  <li>Dealbha - 8/10 grianghraif nó sleamhnáin agus fianaise ar dhíol, mar
    shampla, sonraisc agus do CV, má tá siad ar fáil. </li>
</ul>
Má tá tú i do chónaí lasmuigh den AE nó LEE agus más mian leat
réamhthuairim maidir le cibé an bhfuil tú incháilithe don Díolúine
Ealaíontóirí nó nach bhfuil thú, ba chóir duit fhoirm <a href="http://www.revenue.ie/en/tax/it/forms/artist3.pdf">Iarratais Artist 3:
réamhthuairim do neamhchónaithigh (pdf)</a> a úsáid.<br><div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Oifig na gCoimisinéirí Ioncaim</h3>
<p>
  
  <span class="field_dept address_field">An Rannán Cánacha Ioncaim agus Caipitil<br></span>
  

  
  An tAonad Díolúine ó Cháin ag Ealaíontóirí<br>Urlár 1, Foirgneamh Stampáin Nua<br>Caisleán Átha Cliath<br>Baile Átha Cliath 2<br>Éire
  <br>
  
</p>
<p>
  

  
  <strong>Teil:</strong>(01) 647 5000 Ext: 48224 or 48011
  <br>
  

  

  
  <strong>Facs:</strong>(01) 679 9287
  <br> 
  

  
  <strong>Láithreán Gréasáin:</strong> <a href="http://www.revenue.ie">http://www.revenue.ie</a>
  <br>
  

  

  

  
</p>
</div></div>

</div>
<br></div>
</html>
