<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cóid chánach agus páirtnéireacht shibhialta
</title>
    
    <meta name="description" content="Tá fáil anois ar na forálacha cánach a bhaineann le lanúineacha pósta ag páirtnéirí sibhialta. Faigh amach níos mó faisnéise faoi conas a chaitear le páirtnéirí sibhialta faoin gcód cánach.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cóid chánach agus páirtnéireacht shibhialta</h1>
	
<ul class="anchorlinks"><li><a href="#ld3022">Páirtnéireachtaí sibhialta agus
cáin</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="ld3022">Páirtnéireachtaí sibhialta agus
cáin</h2>

<p>Tá fáil anois ar na forálacha cánach a bhaineann le lanúineacha pósta
ag páirtnéirí sibhialta. Tháinig an tAcht um Páirtnéireacht Shibhialta
agus um Chearta agus Oibleagáidí Áirithe, 2010 i bhfeidhm an 1 Eanáir 2011.
Ar chlárú <a href="../birth_family_relationships/civil_partnerships/registering_a_civil_partnership.html">páirtnéireachta
sibhialta</a>, caithfear le páirtnéirí sibhialta ar an gcuma chéanna le
céilí faoi na cóid chánach agus leasa shóisialaigh.</p>

<p>Rinneadh na hathruithe cuí cánachais san Acht Airgeadais (uimh. 3), 2011.
Ritheadh an tAcht an 27 Iúil 2011 ach baineann na hathruithe le bliain
mheasúnaithe 2011.</p>

<p>Ciallaíonn na hathruithe cánach a thug an tAcht isteach go bhfuil
páirtnéirí sibhialta i dteideal na gcearta céanna atá lanúineacha pósta
ina dteideal i gcúrsaí airgeadais, ar nós oidhreachta, réadmhaoine, pinsean
agus cothabhála má chliseann an caidreamh. Ní gá do pháirtnéireacht
shibhialta bheith cláraithe in Éirinn. Aithníonn an tAire Dlí agus Cirt
roinnt caidrimh dhlíthiúla idir lanúineacha den inscne chéanna a aithníonn
stát iasachta (ar nós pósta, cumann sibhialta, páirtnéireacht shibhialta).
Aithníonn na Coimisinéirí Ioncaim aon <a href="http://www.justice.ie/en/JELR/Pages/SI-649-of-201">pháirtnéireachtaí
ar liosta an Aire</a> ar mhaithe le cuspóirí cánach.</p>

<p>Is féidir leat teacht ar thuilleadh faisnéise faoi conas a ghearrtar cáin
ar dhaoine i bpáirtnéireacht shibhialta inár ndoiciméad <a href="tax/income_tax/taxation_of_married_people.html">Cánachas ar Dhaoine
Pósta nó Páirtnéirí Sibhialta</a> agus ar <a href="http://www.revenue.ie/en/spotlights/civil-partnership.html">láithreán
gréasáin na gCoimisinéirí Ioncaim</a>.</p>

<p>Má chliseann ar do <a href="../birth_family_relationships/separation_and_divorce/legal_options_following_civil_partnership_breakdown.html">pháirtnéireacht
shibhialta agus má dhíscaoiltear í</a>, d’fhéadfaí orduithe cosanta,
orduithe cothabhála agus coigeartaithe pinsin a dhéanamh i gcúrsa imeachtaí
cúirte do dhíscaoileadh páirtnéireachtaí sibhialta ar an gcuma chéanna is
féidir na horduithe sin a dhéanamh maidir le scaradh breithiúnach agus in
imeachtaí colscartha. Faoi láthair, níl ach íocaíochtaí a rinneadh faoi
chomhaontuithe cothabhála a d’ordaigh Cúirt incheadaithe mar asbhaint i
leith do dhliteanais cáin ioncaim. Níl íocaíochtaí cothabhála a rinneadh
le leanaí in-asbhainte.</p>

<p>Is féidir leat teacht ar thuilleadh faisnéise faoi <a href="tax/income_tax_credits_and_reliefs/maintenance_and_tax.html">impleachtaí
cánach socruithe éagsúla cothabhála anseo</a>.</p>

<h3>Comháititheoirí agus cáin</h3>

<p>Tugann an tAcht um Páirtnéireacht Shibialta agus um Chearta agus
Oibleagáidí Áirithe, 2010, cosaint do dhuine atá spleách i dtaobh cúrsaí
airgeadais de ag deireadh <a href="../birth_family_relationships/cohabiting_couples/property_rights_and_unmarried_couples.html">caidreamh
fadtéarmach comháitithe</a>. Ina theannta sin, bronnann an tAcht cearta
páirtnéara thar mhaoin duine mhairbh. <strong>Ní thugann an tAcht d’aon
lanúineacha comháitithe an déileáil chéanna cánach, áfach, atá ag
lanúineacha pósta nó ag páirtnéirí sibhialta.</strong></p>

<p>Is é <strong>t-aon fhoráil chánach do lanúineacha comháitithe</strong>
faoiseamh cánach d’íocaíochtaí cothabhála a d’ordaigh cúirt a
dhéantar le hiar-chomháititheoir atá spleách i dtaobh cúrsaí airgeadais
de ar chliseadh caidreamh fadtéarmach comháitithe. Is tábhachtach a
thabhairt faoi deara, d'fhonn cáiliú d'fhaoiseamh cánach, nár mhór don
ordú cothabhála bheith arna dheimhniú ag an gcúirt seachas bheith ina
shocrú neamhfhoirmiúil idir na hiar-chomháititheoirí.</p>

<p>Sa mhullach air sin, má cheadaítear sásamh ar iar-chomháititheoir trí
aistriú sócmhainne, ní bheidh an idirbheartaíocht seo anois dlite do
dhleacht stampála ná do cháin fáltas caipitiúil agus níl ag deontóir na
réadmhaoine dliteanas cánach um ghnóthachain chaipitiúla. Roimhe seo,
mheastaí gur dhínasctha don lanúin chomháitithe agus bheidís faoi réir
cáin iomlán fáltas, dleacht stampála agus cáin fáltas caipitiúil.</p>

<p>Is féidir leat níos mó a léamh faoi chearta comháititheoirí i <a href="http://www.revenue.ie/en/personal/faqs/certain-rights-of-cohabitants.pdf">ndoiciméad
Cheisteanna Coitianta na gCoimisinéirí Ioncaim</a>.</p>
</div>
</div>
</html>
