<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cáin do dhaoine féinfhostaithe
</title>
    
    <meta name="description" content="Achoimre ar an dóigh a ngearrtar cáin ar dhaoine féinfhostaithe.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cáin do dhaoine féinfhostaithe</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is é an phríomhoibleagáid dhlíthiúil atá ort agus tú ag dul i mbun
féinfhostaíochta ná gur gá duit clárú mar dhuine féinfhostaithe leis na
Coimisinéirí Ioncaim. Íocann tú cáin ar an mbrabús ó do ghnó agus ar
aon ioncam eile a fhaigheann tú.</p>

<p>Mura n-íocann tú an cháin atá dlite uaitse in am is i dtráth, gearrfar
ús ort ón dáta dlite go dtí an dáta ar a bhfaighfear an íocaíocht
uait.</p>

<h3>Buiséad 2016</h3>

<p>Tugadh isteach Creidmheas Cánach d’Ioncam Tuillte nua a mhéid le €550
do cháiníocóirí a thuilleann ioncam trádála nó gairmiúil
féinfhostaithe i gcásanna áirithe agus d’úinéirí/bhainisteoirí
gnólachta nach bhfuil incháilithe chun creidmheas ÍMAT a fháil ar a
n-ioncam tuarastail. Déanfar an creidmheas cánach a ríomh ar 20% d’ioncam
tuillte duine (gan ioncam tuillte a áireamh a chuirtear san áireamh don
Chreidmheas Cánach ÍMAT) faoi réir €550, ar a mhéid.</p>
</div>

<div class="topic base_rules">
<h2 class="topic base_rules_title" id="l555d1">Rialacha</h2>

<p>Agus tú i do dhuine féinfhostaithe, íocann tú cáin ioncaim faoin <a href="http://www.revenue.ie/en/business/self-assessment.html">gcóras
féinmheasúnaithe</a> uair amháin sa bhliain.</p>

<p>Íocann tú Réamhcháin (meastachán ar an gcáin a bheidh dlite don
bhliain reatha trádála) an 31 Deireadh Fómhair nó roimhe gach bliain agus
cuireann tú tuairisceán cánach isteach i leith na bliana roimhe faoin 31
Deireadh Fómhair ar a dhéanaí.</p>

<p><strong>Mar shampla:</strong></p>

<p>Más ón 1 Eanáir go dtí an 31 Nollaig gach bliain atá do bhliain
chuntasaíochta, íocfaidh tú Réamhcháin i leith na bliana 2016 faoin
<strong>31 Deireadh Fómhair 2016</strong>, bunaithe ar mheastachán ar do
dhliteanas don bhliain iomlán. Cuirfidh tú tuairisceán cánach isteach i
leith na bliana 2015 agus íocfaidh tú aon cháin atá dlite don bhliain sin
ag an am céanna.Tá tú i dteideal an ghnáthréimse creidmheasanna agus
faoiseamh cánach. <a href="http://www.revenue.ie/en/about/foi/s16/income-tax-capital-gains-tax-corporation-tax/part-15/15-01-44.pdf">Ó
2016, is féidir creidmheas cánach Ioncaim Tuillte €550 a éileamh
(pdf)</a>. Áfach, má cháilíonn tú don chreidmheas cánach ÍMAT freisin,
ní féidir leis an luach comhcheangailte na 2 chreidmheas seo an uasmhéid
€1,650 a shárú. </p>

<p>Ó 2016, má chuireann tú do thuairisceán cánach isteach ar líne trí <a href="http://www.revenue.ie/en/online/ros/index.html">Sheirbhís ar Líne na
gCoimisinéirí Ioncaim (ROS)</a>, síntear an dáta dlite amach go 10 Samhain
2016.</p>

<p>Ní mór duit taifid chuí a choimeád, lena n-áirítear:</p>
<ul><li>Gach ceannachán agus díolachán earraí agus seirbhísí agus</li>
  <li>Gach suim íoctha isteach agus amach</li>
</ul><p>Ní mór duit taifid tacaíochta a choimeád (mar shampla, sonraisc, ráitis
bhainc agus chumann foirgníochta, duillí seiceanna agus admhálacha). Ní gá
duit iad a sheoladh chuig na Coimisinéirí Ioncaim, ach ní mór duit iad a
choimeád sa chás go dteastaíonn ó na Coimisinéirí Ioncaim iad a
iniúchadh. </p>

<p>Is féidir leat speansais áirithe ghnó a éileamh in aghaidh cánach,
amhail earraí a gceannaítear lena n-athdhíol, pá, cíos, rátaí,
deisiúcháin, solas agus teas, costais reatha feithiclí nó innealra a
úsáidtear i reáchtáil an ghnó, táillí cuntasaíochta, ús íoctha ar
iasachtaí gnó, íocaíochtaí léasaithe ar fheithiclí nó ar innealra a
úsáidtear i reáchtáil an ghnó, chomh maith le ranníocaíochtaí do do
phinsean pearsanta (de réir teorainneacha áirithe).</p>

<p>Sa chás go bhfuil tú ag obair ón mbaile, is féidir go mbeidh tú in ann
cuid de do bhillí teaghlaigh a éileamh, ar nós billí gutháin, teasa,
solais, etc.</p>

<p>Tá tuilleadh faisnéise faoi fhéinfhostaíocht le fáil i <a href="http://www.revenue.ie/en/tax/it/leaflets/it10.html">dTreoir maidir le
Féinmheasúnú - IT10 ó na Coimisinéirí Ioncaim</a>, rud ina gcuimsítear
faisnéis faoi conas do thuairisceán cánach a chomhlánú agus faoi
spriocdhátaí tábhachtacha. <a href="http://www.revenue.ie/en/business/running/registering-tax.html">Tugann na
Coimisinéirí Ioncaim faisnéis freisin faoi chlárú do cháin</a> agus faoi
na speansais ghnó is féidir leat éileamh in aghaidh d’ioncaim. Is féidir
le hOifig áitiúil na gCoimisinéirí Ioncaim cabhrú leat le haon cheisteanna
atá agat.</p>

<p><strong>Fochonraitheoirí:</strong> Más rud é gur fochonraitheoir
féinfhostaithe thú agus go bhfuil tú ag obair sa tionscal tógála,
foraoiseachta nó próiseáil feola, tá <a href="http://www.revenue.ie/en/tax/rct/index.html">faisnéis mhionsonraithe
faoi Cháin Conarthaí Iomchuí</a> ar fáil duit ar shuíomh gréasáin na
gCoimisinéirí Ioncaim.</p>

<h3>An Muirear Sóisialta Uilíoch, ÁSPC agus CBL</h3>

<p><strong>An Muirear Sóisialta Uilíoch:</strong> Ní mór do gach duine a
bhfuil a n-ollioncam níos airde ná €13,000 in aghaidh na bliana an <a href="universal_social_charge.html">Muirear Sóisialta Uilíoch</a> a
íoc.</p>

<p>Gearrtar táille bhreise 3% ar aon ioncam ó fhéinfhostaíocht os cionn
€100,000, beag beann ar aois an duine. Fágann sé sin go n-íocann daoine
féinfhostaithe an Muirear Sóisialta Uilíoch de réir ráta 11% ar aon ioncam
os cionn €100,000. Níl feidhm ag an Muirear Sóisialta Uilíoch maidir le
híocaíochtaí leasa shóisialaigh ná le híocaíochtaí den chineál
céanna. Íocann tú an Muirear Sóisialta Uilíoch i dteannta do
réamhíocaíochta cánach.</p>

<p><strong>ÁSPC:</strong> Íocann daoine féinfhostaithe ÁSPC ar Aicme S ar a
n-ioncam.</p>

<h3><strong>Cáin Bhreisluacha</strong> </h3>

<p>Ní mór duit <a href="http://www.revenue.ie/en/tax/vat/guide/registration.html">clárú le
haghaidh Cáin Bhreisluacha (CBL)</a> más rud é go bhfuil, nó más dóigh go
mbeidh, do láimhdeachas bliantúil níos mó ná €75,000 i leith earraí a
sholáthar nó €37,500 i leith seirbhís a sholáthar. Agus tú i do
thrádálaí, íocann tú <a href="http://www.revenue.ie/en/tax/vat/guide/general.html">Cáin Bhreisluacha
ar earraí agus ar sheirbhísí</a> a cheannaíonn tú don ghnó agus gearrann
tú Cáin Bhreisluacha ar earraí agus ar sheirbhísí a sholáthraíonn an
gnó. Ní mór an difríocht idir an Cháin Bhreisluacha a ghearr tusa agus an
Cháin Bhreisluacha a gearradh ortsa a íoc leis na Coimisinéirí Ioncaim. Sa
chás gur mó an Cháin Bhreisluacha atá íoctha agat ná an Cháin
Bhreisluacha atá gearrtha ort, déanfaidh na Coimisinéirí Ioncaim an
difríocht a aisíoc leat. Áirithíonn sé sin gurb é an custaiméir deiridh,
agus ní an gnó, a íocann Cáin Bhreisluacha.</p>

<p>Má tá tú cláraithe le haghaidh Cáin Bhreisluacha, seolfaidh na
Coimisinéirí Ioncaim foirm VAT3 chugat, rud nach mór seoladh ar ais i
dteannta na híocaíochta roimh dháta sonraithe. De ghnáth, déantar
tuairisceán Cáin Bhreisluacha gach dhá mhí, ach tá socruithe speisialta ar
fáil do ghnóthais bheaga agus ní gá dóibh Cáin Bhreisluacha a íoc chomh
minic céanna dá mbarr.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<h3>Foirm 11</h3>

<p>Má tá tú féinfhostaithe, caithfidh tú (nó gníomhaire) do
thuairisceán cáin ioncaim a dhéanamh agus do dhliteanas cánach a
fhéinmheasúnú. Tá na roghanna a leanas agat:</p>
<ul><li>Féadfaidh tú Foirm 11 pháipéir a chomhlánú agus í a sheoladh chuig
    na Coimisinéirí Ioncaim</li>
  <li>Féadfaidh tú Foirm 11E níos giorra a úsáid, ar sliocht í den
    phríomhfhoirm Thuairisceán Cánach phearsanta</li>
  <li>Chomh maith leis sin, féadfaidh tú d’Fhoirm 11 a chomhdú trí leas a
    bhaint as Córas ar Líne na gCoimisinéirí Ioncaim (ROS) <a href="http://www.revenue.ie/en/online/ros/mandatory-e-filing.html">Caithfidh
    roinnt daoine ríomhchomhdú a dhéanamh trí úsáid a bhaint as
  ROS</a>.</li>
</ul><p>Féadfaidh tú rochtain a fháil ar na <a href="http://www.revenue.ie/en/business/popular-forms.html">foirmeacha ar
láithreán gréasáin na gCoimisinéirí Ioncaim</a>. Ina theannta sin,
cuireann na Coimisinéirí Ioncaim <a href="http://www.revenue.ie/en/tax/it/leaflets/guide-pay-file.pdf">Treoir
maidir le Tuairisceáin Chánach Íoc agus Comhdaigh a Chomhlánú
(pdf)</a>.</p>

<h3>Féinmheasúnú iomlán</h3>

<p>Tabhair faoi deara, tháinig athrú ar na rialacha faoi fhéinmheasúnú don
bhliain 2013. I mblianta roimhe sin, mheasúnódh na Coimisinéirí Ioncaim do
dhliteanas le haghaidh cánach ar bhonn na faisnéise a d’iontráil tú i do
thuairisceán cáin ioncaim.</p>

<p>Ó 2013 ar aghaidh, áirítear le d’fhoirm thuairisceán ioncaim
bhliantúil – Foirm 11 – mír féinmheasúnaithe nach mór duitse (nó do
ghníomhaire) a chomhlánú agus a shíniú. Mura ndéanann tú an
féinmheasúnú seo, beidh tú faoi dhliteanas pionós €250 a íoc. Ní gá
duit féinmheasúnú a dhéanamh, áfach, má sheol tú Foirm 11 chomhlánaithe
ar ais an 31 Lúnasa nó roimhe sin sa bhliain i ndiaidh bhliain an
mheasúnaithe. Má chomhdaigh tú do thuairisceán comhlánaithe ar an dáta
sin nó roimhe sin, déanfaidh na Coimisinéirí Ioncaim an féinmheasúnú
thar do cheann. Má úsáideann tú ROS, féadfaidh an córas do dhliteanas
cánach a ríomh, bunaithe ar an bhfaisnéis a ionchuireann tú agus féadfaidh
tú a roghnú chun seo a úsáid i d’fhéinmheasúnú ansin.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p><a href="http://www.revenue.ie/en/contact/lo-call.html">Tá uimhreacha
gutháin íosghlao le haghaidh oifigí réigiúnacha na gCoimisinéirí Ioncaim
le fáil ar láithreán Gréasáin na gCoimisinéirí Ioncaim</a>. Is féidir
leat <a href="http://www.revenue.ie/en/contact/index.html">sonraí teagmhála
le haghaidh oifigí i do réigiún a fháil freisin.</a> </p>
</div>
</div>
</html>
