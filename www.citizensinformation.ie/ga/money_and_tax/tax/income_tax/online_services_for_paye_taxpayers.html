<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Seirbhísí ar líne do cháiníocóirí ÍMAT
</title>
    
    <meta name="description" content="Tá réimse seirbhísí ar fáil ar líne d’íocóirí cánach ÍMAT. Cuimsíonn siad seo seirbhísí a ligeann duit amharc ar do thaifead cánach, d’fhaisnéis phearsanta a nuashonrú agus creidmheasanna cánach agus faoiseamh a éileamh.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Seirbhísí ar líne do cháiníocóirí ÍMAT</h1>
	
<ul class="anchorlinks"><li><a href="#lc66f4">Réamhrá</a></li><li><a href="#lf38e8">ÍMAT Aon Tráth Aon Lá</a></li><li><a href="#l34891">Poist agus Pinsin</a></li><li><a href="#leaf83">Conas iarratas a dhéanamh</a></li><li><a href="#l1abee">Teagmháil</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Más cáiníocóir ÍMAT thú, is é sin, má asbhaineann d’fhostóir
cáin ó d’ioncam, féadfaidh tú an tseirbhís Aon Tráth Aon Lá ÍMAT agus
an tseirbhís Phost agus Phinsean ó na Coimisinéirí Ioncaim a úsáid.</p>

<p>Tá an tseirbhís seo ar fáil anois trí <a href="https://www.ros.ie/myaccount-web/home.html">Sheirbhís moChúrsaí na
gCoimisinéirí Ioncaim</a>. Tá fáil ar na seirbhísí seo trí Sheirbhís
moChúrsaí na gCoimisinéirí Ioncaim, ar pointe rochtana aonair í le
haghaidh seirbhísí slána ar líne (gan ROS a áireamh). Tá Seirbhís
moChúrsaí na gCoimisinéirí Ioncaim dírithe ar dhaoine nach bhfuil
cláraithe do ROS.</p>

<p>Féadfaidh tú do shonraí teagmhála a athrú, do sheoladh san áireamh,
trí moChúrsaí a úsáid.</p>
</div>
<div class="topic base_rules">
<h2 class="topic base_rules_title" id="lf38e8">ÍMAT Aon Tráth Aon Lá</h2>

<p>Más cáiníocóir ÍMAT thú nach bhfuil cláraithe do ROS, féadfaidh tú
<a href="http://www.revenue.ie/en/online/paye-anytime.html">an tseirbhís Aon
Tráth Aon Lá ÍMAT</a> a úsáid. A luaithe a bhíonn tú cláraithe,
féadfaidh tú an méid a leanas a dhéanamh:</p>
<ul><li>Féachaint ar do thaifead cánach</li>
  <li>Réimse leathan de <a href="../income_tax_credits_and_reliefs/">chreidmheasanna cánach</a> a
    éileamh</li>
  <li>Iarratas a dhéanamh ar aisíocaíochtaí cánach, costais sláinte ina
    measc</li>
  <li>Ioncam breise a dhearbhú</li>
  <li>Iarraidh go ndéantar athbhreithniú ar dhliteanas cánach do bhlianta
    roimhe seo</li>
  <li>Creidmheasanna a ath-leithdháileadh idir <a href="taxation_of_married_people.html">tú féin agus do chéile nó do
    pháirtnéir sibhialta</a></li>
  <li>Comhfhreagras a cuireadh faoi bhráid na gCoimisinéirí Ioncaim a
  rianú</li>
</ul><p>Tá ÍMAT Aon Tráth Aon Lá ar fáil do chustaiméirí nach dteastaíonn
uathu ach rochtain a fháil ar a sonraí cánach. Ní gá duit idirbhearta a
sheoladh ar aghaidh go leictreonach mura mian leat amhlaidh a dhéanamh.</p>

<p>Ní gá duit éilimh ar pháipéar a sheoladh ar aghaidh nuair a sheolann
tú idirbheart ar aghaidh trí ÍMAT Aon Tráth Aon Lá. Tá dualgas ort,
áfach, chun fáltais a choimeád don tréimhse 6 bliana anuas mar gheall go
bhféadfadh na Coimisinéirí Ioncaim iarraidh iad a fheiceáil ag tráth níos
déanaí.</p>

<p>Nuair a sheoltar idirbheart ar aghaidh trí ÍMAT Aon Tráth Aon Lá a
úsáid, aithneofar láithreach é agus cuirfear taifead buan den idirbheart i
Do Stair Iarrataí.</p>

<p>Tá ÍMAT Aon Tráth Aon Lá ar fáil don bhliain reatha agus don tréimhse
4 bliana anuas.</p>

<p>Féadfaidh tú <a href="http://www.revenue.ie/en/online/ros/faqs-paye-anytime.html">ceisteanna
coitianta mionsonraithe faoi sheirbhís ÍMAT Aon Tráth Aon Lá a léamh ar
láithreán gréasáin na gCoimisinéirí Ioncaim</a>.</p>
</div>
<div class="topic base_rules">
<h2 class="topic base_rules_title" id="l34891">Poist agus Pinsin</h2>

<p>Má tá tú <a href="../../../employment/starting_work_and_changing_job/starting_work/tax_and_starting_work.html">ag
tosú oibre</a>, ceadaíonn <a href="http://www.revenue.ie/en/online/jobs-pensions.html">an tseirbhís ar
líne Phost agus Phinsean</a> duit chun do phost nua a chlárú leis na
Coimisinéirí Ioncaim. Chomh maith leis sin, tá an tseirbhís ar fáil in
ROS. Tá sí dírithe ar dhaoine:</p>
<ul><li>A bhfuil a gcéad phost á thosú acu sa bhliain reatha chánach (a
    gcéad phost riamh in Éirinn san áireamh)</li>
  <li>A bhfuil post á athrú acu agus nach bhfuil an post a bhí acu roimhe
    seo ar thaifid na gCoimisinéirí Ioncaim a thuilleadh</li>
  <li>A bhfuil post eile á thosú acu, anuas ar a bpríomhphost</li>
  <li>A bhfuil íocaíochtaí á bhfáil acu le déanaí ó phinsean
    príobháideach (nach pinsean de chuid na Roinne Coimirce Sóisialaí
  é)</li>
</ul><p>Nuair a chláraigh tú na sonraí faoi do phost nua nó do phinsean
príobháideach, seolfaidh na Coimisinéirí Ioncaim deimhniú creidmheasanna
cánach chuig d’fhostóir ina léirítear na creidmheasanna cánach a
asbhaineann d’fhostóir ó do bhille cánach.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Chun rochtain a fháil ar an tseirbhís ÍMAT Aon Tráth Aon Lá, caithfidh
tú clárú le <a href="https://www.ros.ie/myaccount-web/home.html">Seirbhís
moChúrsaí na gCoimisinéirí Ioncaim</a>.</p>

<p>Tá fáil ar <a href="http://www.revenue.ie/en/online/myaccount/faqs.html">cheisteanna
coitianta faoi moChúrsaí</a> ar láithreán gréasáin na gCoimisinéirí
Ioncaim.</p>
</div>
<div class="topic base_wheretoapply">
<h2 class="topic base_wheretoapply_title" id="l1abee">Teagmháil</h2>

<p>Chun teacht ar bhreis faisnéise agus tacaíochta, déan teagmháil le <a href="http://www.revenue.ie/en/online/myaccount/helptext.html">cabhair le
moChúrsaí na gCoimisinéirí Ioncaim</a>.</p>
</div>
</div>
</html>
