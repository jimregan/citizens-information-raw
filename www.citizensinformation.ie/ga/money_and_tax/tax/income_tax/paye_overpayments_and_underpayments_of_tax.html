<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ró-íocaíochtaí agus gearríocaíochtaí cánach ÍMAT
</title>
    
    <meta name="description" content="Míníonn an doiciméad seo conas is féidir leat a fháil amach an bhfuil tú tar éis ró-íocaíocht nó gearríocaíocht cánach a dhéanamh. Míníonn sé freisin conas aisíoc cánach a fháil nó cáin atá le n-íoc agat a íoc.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ró-íocaíochtaí agus gearríocaíochtaí cánach ÍMAT</h1>
	
<ul class="anchorlinks"><li><a href="#ldd472">Ró-íocaíochtaí agus
gearríocaíochtaí cánach ÍMAT</a></li><li><a href="#l1ab04">Ró-íocaíochtaí </a></li><li><a href="#l9939a">Gearríocaíochtaí </a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="ldd472">Ró-íocaíochtaí agus
gearríocaíochtaí cánach ÍMAT</h2>

<p>Tarlaíonn ró-íocaíocht cánach nuair a bhíonn níos mó cánach íoctha
agat ná a bhí dlite. Má bhíonn ró-íocaíocht cánach déanta agat,
gheobhaidh tú aisíoc cánach. Ní mór duit aisíoc cánach a éileamh taobh
istigh de 4 bliana den ró-íocaíocht nó ní aisíocfar tú. </p>

<p>Tarlaíonn gearríocaíocht cánach nuair a bhíonn níos lú cánach
íoctha agat ná a bhí dlite. Mura bhfuil dóthain cánach íoctha agat beidh
an difir idir an méid a d’íoc tú agus an méid ba chóir a bheith íoctha
agat ag dul do na Coimisinéirí Ioncaim. B’fhéidir nach bhfuil a fhios agat
nach bhfuil dóthain cánach íoctha agat, ach tá tú fós freagrach as na
Coimisinéirí Ioncaim a íoc má tharlaíonn gearríocaíocht cánach. </p>

<p>Más <a shape="rect" href="/ga/employment/starting_work_and_changing_job/starting_work/tax_and_starting_work.html">cáiníocóir
ÍMAT</a> tú agus tá tú cláraithe leis an tseirbhís Revenue Aon Tráth,
Aon Lá, éadfaidh tú do theastas creidmheasanna cánach a fheiceáil ar
líne. Tá ÍMAT Aon Tráth, Aon Lá ar fáil tríd an <a href="https://www.ros.ie/myaccount-web/home.html">tSeirbhís moChúrsaí
Revenue</a>. Léireoidh sé seo na creidmheasanna cánach atá d’fhostóir ag
asbhaint ó do bhille cánach. Má fhaigheann tú amach i rith na bliana nach
bhfuil do chuid creidmheasanna cánach cruinn, ba chóir duit dul i dteagmháil
leis na Coimisinéirí Ioncaim agus íocfaidh d’fhostóir aon aisíoc leat.
Tá sé tábhachtach freisin seiceáil nach bhfuil tú ag éileamh
creidmheasanna cánach nach bhfuil tú i dteideal a fháil, mar go mbeadh
gearríocaíocht cánach mar thoradh air seo. </p>

<p>Is féidir leat ráiteas comhardaithe P21 a iarraidh ag deireadh na bliana
chun a fháil amach an bhfuil cáin le n-íoc agat leis na Coimisinéirí
Ioncaim nó an bhfuil aisíoc cánach ag dul duit. </p>

<h3>Ráiteas comhardaithe P21 </h3>

<p>Nuair a bheidh an bhliain thart, is féidir leat P21 a iarraidh. Seo
athbhreithniú deireadh na bliana ar do dhliteanas cánach. Is féidir leat P21
a fháil don 4 bliana seo caite mar sin chomh fada siar is féidir leat aisíoc
a éileamh ar cháin ró-íoctha. Tugann ráiteas P21 sonraí ded’ ioncam
iomlán, creidmheasanna cánach, faoiseamh cánach agus cáin ÍMAT íoctha i
gcomhair bliain amháin. Is féidir leat P21 a iarraidh ar líne má chláraigh
tú le <a shape="rect" href="online_services_for_paye_taxpayers.html">seirbhís
ar líne aon tráth aon lá ÍMAT</a> na gCoimisinéirí Ioncaim. </p>

<p>Chun P21 a fháil, ní mór duit iad seo a leanas a sheoladh chuig an oifig
cánach dod’ dhúiche: </p>
<ul><li>Do <a shape="rect" href="online_services_for_paye_taxpayers.html">fhoirm
    P60</a> (agus, más ábhartha, foirm P60 dod’ chéile) don bhliain
    cánach </li>
  <li>Sonraí de d’éileamh i gcomhair <a shape="rect" href="../income_tax_credits_and_reliefs/">creidmheasanna cánach
    breise</a>. Mar shampla, faoiseamh cíosa, táillí seirbhíse agus
    síntiúis ceardchumainn. Más mian leat faoiseamh cánach a éileamh i
    gcomhair costais leighis, beidh ort <a shape="rect" href="http://www.revenue.ie/en/tax/it/forms/med1.pdf">Foirm Med 1(pdf)</a>
    a líonadh agus a chur isteach. </li>
</ul><p>D’fhéadfadh sé go mbeadh ort <a shape="rect" href="http://www.revenue.ie/en/tax/it/forms/form12.pdf">Foirm 12(pdf)</a> a
chomhlánú agus a sheoladh ar ais, ach ní gá é seo a dhéanamh ach amháin
má iarrann na Coimisinéirí Ioncaim ort é. Is foirm tuairisceáin cánach
mionsonraithe atá i bhFoirm 12. </p>

<p>Is minic a úsáidtear P21 mar chruthúnas ar thuillimh chun deontas
oideachais a fháil ón údarás áitiúil, morgáiste tí nó iasacht a
fháil. <br></p>
</div>
<div class="topic base_rules">
<h2 class="topic base_rules_title" id="l1ab04">Ró-íocaíochtaí </h2>

<p>D’fhéadfadh sé go bhfuil ró-íocaíocht cánach déanta agat má tá
tú dífhostaithe nó ar saoire bhreoiteachta. Faigh amach tuilleadh faoi <a shape="rect" href="tax_refund_when_unemployed_or_out_of_work_sick.html">aisíoc
cánach a éileamh má tá tú dífhostaithe nó ar saoire bhreoiteachta</a>.
D’fhéadfadh sé go bhfuil ró-íocaíocht cánach déanta agat má tá do
chreidmheasanna cánach mícheart nó mura bhfuil faoiseamh cánach éilithe
agat do chostais áirithe. Faigh amach tuilleadh faoi na <a shape="rect" href="credits_and_reliefs/introduction_to_income_tax_credits_and_reliefs.html">creidmheasanna
agus faoiseamh cánach</a> a d’fhéadfá a bheith i dteideal a éileamh. </p>

<p>Má tá ró-íocaíocht cánach déanta agat, beidh seic don mhéid a bhí
ró-íoctha ceangailte le do P21. Má sheol tú isteach Foirm 12 mar chuid
ded’ athbhreithniú deireadh bliana is féidir leat do shonraí cuntais bainc
a chur ar fáil freisin agus déanfaidh na Coimisinéirí Ioncaim aisíoc ar an
ró-íocaíocht chuig do chuntas bainc. <br></p>
</div>
<div class="topic base_rates">
<h2 class="topic base_rates_title" id="l9939a">Gearríocaíochtaí </h2>

<p>Fanfaidh gearríocaíocht ar do thaifead cánach leis na Coimisinéirí
Ioncaim go dtí go mbeidh sé íoctha. Léireoidh do P21 nó d’athbhreithniú
ag deireadh na bliana má tá gearríocaíocht cánach déanta agat. Cuirfidh
sé in iúl duit freisin conas a bhaileofar an gearríocaíocht. Go hiondúil,
ní íocfaidh tú airgead díreach leis na Coimisinéirí Ioncaim. Is é an
bealach is furasta do na Coimisinéirí Ioncaim an gearríocaíocht a bhailiú
ná do chreidmheasanna cánach a laghdú don bhliain dar gcionn. </p>

<p>Mar shampla, má fhaigheann tú creidmheas cánach pearsanta de €1,650
agus creidmheas cánach ÍMAT de €1,650 is é do chreidmheas cánach iomlán
i gcomhair 2016 ná €3,300. Má rinne tú gearríocaíocht cánach de €90
in 2015, laghdófar do chreidmheas cánach iomlán in 2016 de €90. (€3,300
- €90 = €3,210) Sa chás seo, athrófar do chreidmheas cánach iomlán i
gcomhair 2016 go dtí €3,210. </p>

<p>Is féidir gearríocaíocht a asbhaint ó aon fhaoiseamh cánach atá dlite
duit freisin. Mar shampla, má tá gearríocaíocht cánach de €100 déanta
agat ach go bhfuil faoiseamh cánach de €400 dlite duit ar chostais leighis,
asbhainfear an gearríocaíocht de €100 ón ró-íocaíocht de €400 agus
gheobhaidh tú aisíoc de €300. </p>

<p>Má tá gearríocaíocht mór agat nach féidir a aisíoc go furasta trí do
chreidmheasanna cánach a laghdú an bhliain dar gcionn, is féidir leat socrú
a dhéanamh chun é a aisíoc díreach leis na Coimisinéirí Ioncaim le seic,
dréacht baincéara nó ordú poist. Is féidir leat an méid iomlán a íoc in
íocaíocht amháin nó ina ghálaí. Beidh ort dul i dteagmháil le d’oifig
cánach áitiúil faoi aisíoc a dhéanamh ar an ngearríocaíocht. </p>

<p>Is féidir le cáin gan íoc atá dlite do na Coimisinéirí Ioncaim ús
agus pionóis a thabhú. Má dhiúltaíonn tú cáin atá dlite a aisíoc, is
féidir leis na Coimisinéirí Ioncaim tú a thabhairt chun na cúirte. <br></p>
</div>

<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>
Má cheapann tú go bhfuil do cháin á ríomh go míchruinn faoi láthair nó
más mian leat P21 a iarraidh, téigh i dteagmháil le d’<a shape="rect" href="http://www.revenue.ie/en/contact/index.html">oifig cánach
áitiúil</a>.<br></div>
</div>
</html>
