<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cáin ar shochair ón bhfostaíocht
</title>
    
    <meta name="description" content="Tá cur síos sa cháipéis seo ar na príomhshochair gur féidir     le fostaí a fháil sa bhreis ar a t(h)uarastal/pá agus conas a ngearrtar cáin ar     na sochair sin.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cáin ar shochair ón bhfostaíocht</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l27ea7">Cá háit a dhéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>In Éirinn, gearrtar cáin ioncaim ar fhormhór na sochar ó fhostaíocht a
chuirtear ar fáil sa bhreis ar do thuarastal/pá. Seo a leanas achoimre ar na
príomhshochair gur féidir le fostaí a fháil agus na rialacha a chuireann na
Coimisinéirí Ioncaim i bhfeidhm. (Tá na Coimisinéirí Ioncaim in Éirinn
freagrach as cánacha a bhailiú ar son an Rialtais). </p>

<p>Go ginearálta, tá dhá chineál sochar ann go bhféadfadh fostaí a fháil
sa bhreis ar a t(h)uarastal/pá: </p>
<ul><li>Sochair chomhchineála. Sochair iad seo a fhaigheann an fostaí ach nach
    féidir a aistriú ar airgead tirim ach a bhfuil luach airgid acu. Mar
    shampla tá carr comhlachta a sholáthar, iasachtaí tugtha ag ráta
    speisialta nó lóistín a chur ar fáil. </li>
  <li>Sochair (seachas sochair chomhchineála). Mar shampla tá dearbháin,
    saoire, íocaíocht ar bhillí an fhostaí, duaiseanna. </li>
</ul></div>

<div class="topic base_rules">
<h2 class="topic base_rules_title" id="l555d1">Rialacha</h2>

<p>Íocann gach fostaí a shaothraíonn sa bhreis ar €1,905 sa bhliain cáin
ar luach aon sochair agus sochair chomhchineála. </p>

<p>Déantar cáin a ghearradh ar shochair, seachas ar shochair chomhchineála,
díreach ar luach an tsochair. Mar shampla, má chuireann fostóir dearbhán
saoire ar fáil duit gur fiú €2,000 é, breathnaítear ar seo mar 2,000 euro
ioncam i dtaobh cánach agus gearrtar cáin dá réir. </p>

<p>Tá rialacha éagsúla ag baint le sochair chomhchineála. Go ginearálta,
is ionann luach an tsochair chomhchineáil agus an costas a thiteann ar an
bhfostóir an sochar sin a sholáthar lúide aon chuid a íocann an fostaí.
Baineann rialacha speisialta leis na sochair chomhchineála seo a leanas:</p>
<ul><li>Carr </li>
  <li>Mótarfheithiclí eile </li>
  <li>Iasachtaí </li>
  <li>Lóistín a sholáthar </li>
</ul><p>Is féidir le fostaí an méid a mheastar mar shochar comhchineál ar charr
a laghdú má dhéanann sé/sí méid áirid mílte taistil ar son cursaí
gnó. Is féidir an sochar comhchineál a laghdú tuilleadh má íocann an
fostaí cuid den chostas a bhaineann le hárachas, cáin bhóthair agus
peitreal. </p>

<h3>Sochair nach gá aon cháin a íoc orthu nó gur féidir a fháil gan
mórán cánach a íoc</h3>

<p>Tá sochair ann gur féidir le fostaí a fháil nach gá aon cháin a íoc
orthu nó nach mbeidh mórán cánach i gceist. Ina measc tá:</p>
<ul><li>Pasanna bus/traenach a chur ar fáil ar feadh míosa nó níos faide </li>
  <li>Fearas rothaíochta agus sábháilteachta, tá an chéad €1,000 caite
    díolmhaithe. Is féidir leat an díolúine a fháil uair amháin gach
    cúig bliana. </li>
  <li>Scéimeanna faoi leith scaireanna agus scéimeanna ceadaithe le brabús a
    roinnt </li>
  <li>Áiseanna bia </li>
  <li>Aisíoc ar chostais riachtanacha a thit ar an bhfostaí le linn na
    fostaíochta </li>
  <li>Soláthar faoi leith lóistín </li>
  <li>Íocaíochtaí faoi leith cnapshuime agus iomarcaíochta </li>
  <li>Éadaí oibre </li>
  <li>Bronntanais phearsanta nach airgead iad nach mbaineann leis an
    bhfostaíocht </li>
  <li>Ranníocaíocht an fhostóra chuig scéimeanna reachtúla pinsin nó
    scéimeanna ceadaithe ag na coimisinéirí ioncaim. </li>
  <li>Fóin phóca, trealamh ríomhaireachta agus naisc ardluais idirlín baile
    a mbaintear leas astu ar mhaithe le húsáid ghnó. (Is cuma má
    úsáidtear iad go príobháideach freisin). </li>
  <li>Leas príobháideach a bhaint as veain cuideachta atá curtha ar fáil go
    bunúsach chun críche obair an fhostaí <strong>agus</strong> nuair a
    éilíonn an fostóir go dtabharfaí an veain abhaile <strong>agus</strong>
    nuair atá cosc ar úsáid phríobháideach a bhaint as
    <strong>agus</strong> nuair a chaitheann an fostaí formhór a c(h)uid ama
    oibre lasmuigh den ionad oibre sin a bhfuil baint aige nó aici leis. </li>
</ul><p>Is féidir cur leis an liosta seo agus baineann coinníollacha agus/nó
teorainn le díolúintí agus mar sin ba cheart do chás a dheimhniú leis na
Coimisinéirí Ioncaim roimh ré. </p>

<p>Asbhaineann d'fhostóir ag an bhfoinse an cháin ioncaim, ÁSPC agus Muirear
Sóisialta Uilíoch (MSU) bailithe ó shochair chomhchineáil. </p>

<h3>Iasachtaí fabhracha le haghaidh tí</h3>

<p>Is éard is brí le <em>‘hiasacht fabhrach‘</em> ná iasacht a thugann
d’fhostóir duit nó do do chéile, agus nach bhfuil aon ús le híoc air,
nó má tá, go bhfuil sé le híoc ar ráta níos ísle ná an ‘ráta
sainithe’. Má tá iasacht fabhrach ag fostaí gearrtar cáin ioncam ar an
difríocht idir an t-ús a íocann sé nó sí agus an méid a bheadh le híoc
ar na rátaí úis 'sainithe’ do na hiasachtaí. Is iad seo a leanas na
rátaí sainithe:</p>

<p><strong>An ráta reatha:</strong> </p>
<ul><li>Iasacht le haghaidh tí (príomháit chónaithe): 4% </li>
  <li>Iasachtaí eile: 13.5% </li>
</ul><p>Chun tuilleadh eolais a fháil faoi iasachtaí fabhracha mar shochar
comhchineáil ó fhostóirí féach <a shape="rect" href="http://www.revenue.ie/en/tax/it/leaflets/it20a.pdf"></a>.</p>

<h3>Sochair bheaga </h3>

<p>Má chuireann d’fhostóir sochar ar fáil duit nach fiú níos mó ná
€500 é ní gá ÍMAT nó ÁSPC a íoc ar an sochar sin. Ní chaithfear mar
seo ach le sochar amháin den chineál seo a fhaigheann tú in aon bhliain
chánach. Más fiú níos mó ná €500 luach an tsochair caithfear ÍMAT agus
ÁSPC a íoc ar an iomlán. <br></p>
</div>
<div class="topic base_wheretoapply">
<h2 class="topic base_wheretoapply_title" id="l27ea7">Cá háit a dhéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Na Coimisinéirí Ioncaim</h3>
<p>
  

  
  Caisleán Bhaile Átha Cliath<br>Bhaile Átha Cliath 2<br>Éire
  <br>
  
</p>
<p>
  

  

  

  

  
  <strong>Láithreán Gréasáin:</strong> <a href="http://www.revenue.ie">http://www.revenue.ie</a>
  <br>
  

  

  

  
</p>
</div></div>

</div>
</div>
</html>
