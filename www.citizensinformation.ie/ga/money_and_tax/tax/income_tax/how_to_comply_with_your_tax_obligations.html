<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Conas do dhualgais chánach a chomhlíonadh
</title>
    
    <meta name="description" content="Some PAYE taxpayers have other sources of income. Information about how non-PAYE income is taxed.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Conas do dhualgais chánach a chomhlíonadh</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l3c85d">Féinmheasúnú</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Cé acu má tá tú fostaithe mar oibrí ÍMAT nó má íocann tú <a href="taxation_of_self_employed_people.html">cáin mar dhuine
féinfhostaithe</a>, ní mór duit a chinntiú go n-íocann tú aon cháin atá
le híoc leis na Coimisinéirí Ioncaim. Díríonn an cháipéis seo ar
fhaisnéis d’oibrithe ÍMAT nó do phinsinéirí a bhfuil foinse ioncaim eile
acu.</p>

<p>Má oibríonn tú d’fhostóir agus má íocann tú cáin faoin gcóras
ÍMAT, déanann d’fhostóir cáin a ghearradh ar ioncam a thuilltear ag an
bhfoinse. Féadfaidh an méid a asbhaintear a bheith éagsúil, ag brath ar do
chúinsí pearsanta agus ar do chreidmheasanna cánach. Mar shampla, má tá
tú <a href="taxation_of_married_people.html">pósta nó i bpáirtnéireacht
shibhialta</a>, d’fhéadfadh seo tionchar a imirt ar do bhandaí cánach agus
ar d’fhaoisimh chánach.</p>

<p>Anuas air sin, b’fhéidir go bhfuil ioncam breise ag daoine a oibríonn
d’fhostóir ó fhoinsí eile. Ní mór duit na Coimisinéirí Ioncaim a chur
ar an eolas faoin ioncam sin. Ag brath ar mhéid an ioncaim, áfach,
dearbhaíonn tú an t-ioncam ar bhealaí éagsúla. I roinnt cásanna, féadtar
ioncam ó fhoinsí eile (ar nós íocaíocht leasa shóisialaigh) <em>a chódú
isteach</em> i leith do chreidmheasanna cánach agus do scoithphointe.
Ciallaíonn códú isteach go laghdóidh na Coimisinéirí Ioncaim do
chreidmheasanna cánach agus do scoithphointe ráta chaighdeánaigh, de shuim
atá ar chomhionann le d’ioncam eile. Ansin déantar cáin a ghearradh ar
d’ioncam eile, go héifeachtach, faoi ÍMAT.</p>

<h3>Cód Comhlíonta do cháiníocóirí ÍMAT</h3>

<p>Ba cheart duit a chinntiú go bhfuil na Coimisinéirí Ioncaim ar an eolas
ar na tosca a d’fhéadfadh tionchar a imirt ar an méid cánach a bhaintear
ó do thuillimh. Ná glac leis go bhfuil rochtain ag na Coimisinéirí Ioncaim
ar fhaisnéis chothrom le dáta faoi do chúinsí. Molann <a href="http://www.revenue.ie/en/personal/compliance-code-for-paye-taxpayers.pdf">Treoir
ar Chlár Comhlíonta ÍMAT (pdf)</a> na gCoimisinéirí Ioncaim duit an méid
a leanas a dhéanamh:</p>
<ul><li>Seiceáil do Dheimhniú Creidmheasa Cánach gach bliain chun a chinntiú
    go bhfuil teidlíocht agat do na creidmheasanna cánach a chionroinneadh
    duit agus go bhfuil tú ag éileamh na gcreidmheasanna cánach uile a
    bhfuil teidlíocht agat dóibh. Féadfaidh tú córas ar líne ÍMAT aon
    Tráth aon Lá na gCoimisinéirí Ioncaim a úsáid chun do Dheimhniú
    Creidmheasa Cánach a fheiceáil nó chun é a chló nó cuir glao ar
    Íosghlao 1890 306 706 chun iarraidh ar cheann a fháil.</li>
  <li>Inis do na Coimisinéirí Ioncaim faoi aon athruithe a thagann ar
    shonraí bunúsacha, ar nós athrú seolta mar aon le hathruithe a tháinig
    ar do chúinsí a d’fhéadfadh difear a dhéanamh do do theidlíocht do
    chreidmheas(anna) cánach. Go háirithe, ba cheart duit na Coimisinéirí
    Ioncaim a chur ar an eolas faoi imeachtaí tábhachtacha saoil, ar nós
    pósta nó páirtnéireacht shibhialta nó méala a luaithe is féidir.</li>
  <li>Coimeád an cháipéisíocht ábhartha go léir (ar nós fáltais
    leighis) chun tacú le d’éilimh ar chreidmheasanna, faoiseamh agus
    liúntais chánach. Ní mór duit an cháipéisíocht tacaíochta go léir
    a choimeád ar feadh 6 bliana ó dheireadh na bliana dá dtagraíonn an
    t-éileamh nó an dliteanas.</li>
  <li>Cuir na Coimisinéirí Ioncaim ar an eolas ar aon fhoinsí neamh-ÍMAT
    d’ioncam atá agat, ar nós ioncam cíosa, díbhinní, íocaíochtaí
    agus pinsin na Roinne Coimirce Sóisialaí. D’fhéadfadh aon ioncam
    breise neamh-ÍMAT a bheith faoi réir cánach, <a href="../../../social_welfare/irish_social_welfare_system/social_insurance_prsi/social_insurance_in_ireland.html">ÍMAT</a>
    nó <a href="universal_social_charge.html">an Muirir Shóisialta
    Uilíoch (MSU)</a> agus is tábhachtach go n-íocann tú aon cháin atá le
    híoc le cruthú dliteanas cánach a sheachaint.</li>
</ul></div>

<div class="topic base_rules">
<h2 class="topic base_rules_title" id="l3c85d">Féinmheasúnú</h2>

<p>Más <a href="http://www.revenue.ie/en/practitioner/tax-briefing/archive/62/tb05.htm">duine
inmhuirir</a> thú, ní mór duit <em>féinmheasúnú a dhéanamh</em>. Is
éard is féinmheasúnú ann ná nuair a bhíonn tú freagrach as do mheasúnú
féin a dhéanamh ar an gcáin atá dlite.</p>

<h3>Cé atá ina dhuine inmhuirir?</h3>

<p>Duine inmhuirir thú má tá foinse ioncaim ÍMAT agat agus má tá:</p>
<ul><li>Glanioncam inmheasúnaithe neamh-ÍMAT [ioncam faoi réir cáin
    choinneála ar ús taisce (DIRT) san áireamh] €5,000 nó níos mó agat
    i mbliain amháin. 
    <p><em>nó</em></p>
  </li>
  <li>Ollioncam iomlán ó fhoinsí neamh-ÍMAT [ioncam faoi réir cáin
    choinneála ar ús taisce (DIRT) san áireamh] €30,000 nó níos mó agat
    i mbliain amháin. Baineann seo fiú mura bhfuil an dliteanas cánach agat
    ar an ioncam seo mar gheall go bhfuil sé cumhdaithe nó cumhdaithe an
    chuid is mó ag caillteanais, liúntais chaipitiúla agus faoisimh
  eile.</li>
</ul><p>Más duine inmhuirir thú, ní mór duit féinmheasúnú a dhéanamh agus
Foirm 11 a thuairisciú don bhliain ábhartha. Ó 2014 ar aghaidh, <a href="http://www.welfare.ie/en/Pages/Information-on-the-Extension-of-PRSI-Liability-to-Unearned-Income.aspx">más
duine inmhuirir thú, ní mór duit ÁSPC a íoc ar Aicme K</a> ar d’ioncam
inmheasúnaithe.</p>

<h3>Cé nach bhfuil ina dhuine inmhuirir?</h3>

<p>Má tá foinse ioncaim ÍMAT agat agus má tá do ghlanioncam
inmheasúnaithe neamh-ÍMAT níos lú ná €5,000 agus má chódaítear an
t-ioncam seo i leith creidmheasanna cánach ÍMAT nó má ghearrtar cáin
iomlán air ag an bhfoinse, ní chaitear leat mar dhuine inmhuirir (a fhad agus
nach sáraíonn d’ollioncam roimh chostais €30,000).</p>

<p>Ní mór duit na Coimisinéirí Ioncaim a chur ar an eolas ar an ioncam seo,
áfach. Féadfaidh tú seo a dhéanamh trí úsáid a bhaint as ÍMAT aon
Tráth aon Lá, trí theagmháil a dhéanamh le hoifig áitiúil na
gCoimisinéirí Ioncaim nó trí Fhoirm 12 a chomhlánú. Ní gá duit ÍMAT a
íoc ar an ioncam seo. Ligeann Foirm 12 duit tuairisceán de d’ioncam a
chomhlánú agus creidmheasanna, faoisimh agus liúntais chánach (lena
n-áirítear aon chostais sláinte) a éileamh do bhliain ar leith. Ní gá
duit Foirm 12 a thuairisciú murar iarr na Coimisinéirí Ioncaim ort amhlaidh
a dhéanamh.</p>

<p>In 2014, rinne na Coimisinéirí Ioncaim teagmháil le cáiníocóirí
áirithe agus d’iarr siad orthu Foirm 12 a chomhlánú. Má tá pinsean
Stáit agus pinsean eile nó foirm eile d’ioncaim agat a mhéadaíonn
d’ioncam os cionn na teorann díolúine do dhaoine atá os cionn 65 bliain
d’aois, ní mór duit Foirm 12 mura bhfuil cáin á gearradh ort cheana féin
ar an ioncam seo. Is é €18,000 do dhuine singil agus €36,000 i gcás
lánúin phósta nó páirtnéirí sibhialta na teorainneacha faoi láthair.</p>

<h3>An córas Íoc agus Tuairiscigh</h3>

<p>Faoi fhéinmheasúnú, tá dáta coitianta ann chun cáin a íoc agus chun
tuairisceáin chánach a thuairisciú. Is é seo an 31 Deireadh Fómhair gach
bliain. Ligeann an córas seo, ar a dtugtar <a href="http://www.revenue.ie/en/business/self-assessment.html">Íoc agus
Tuairiscigh</a> duit (nó do ghníomhaire) do thuairisceán a thuairisciú agus
iarmhéid na cánach gan íoc don bhliain roimhe sin ag an tráth céanna a
íoc. Faoin gcóras seo, is gá duit:</p>
<ul><li>Réamhcháin a íoc don bhliain reatha chánach an 31 Deireadh Fómhair
    nó roimhe sin gach bliain – déantar í seo a shíneadh faoi 2
    sheachtain i gcás daoine a úsáideann Seirbhís ar Líne na
    gCoimisinéirí Ioncaim (ROS).</li>
  <li>Do thuairisceán cánach a dhéanamh i ndiaidh dheireadh na bliana
    cánach ach tráth nach déanaí ná an 31 Deireadh Fómhair.</li>
  <li>Aon iarmhéid cánach a íoc atá le híoc don bhliain chánach roimhe
    sin an 31 Deireadh Fómhair nó roimhe sin.</li>
  <li>Aon Cháin Ghnóthachan Caipitiúil a íoc ar dhiúscairtí a rinneadh
    idir an 1 Eanáir agus an 30 Meán Fómhair sa bhliain reatha chánach.</li>
</ul><h3>Athruithe in 2013 – féinmheasúnú iomlán</h3>

<p>Tabhair faoi deara gur athraíodh na rialacha faoi fhéinmheasúnú don
bhliain 2013. I mblianta roimhe seo, mheasúnódh na Coimisinéirí Ioncaim do
dhliteanas le haghaidh cánach ar bhonn na faisnéise a d’iontráil tú i do
thuairisceán cáin ioncaim. Ó 2013 ar aghaidh, áirítear le d’fhoirm
thuairisceán ioncaim bhliantúil – Foirm 11 – mír féinmheasúnaithe nach
mór duitse (nó do ghníomhaire) a chomhlánú agus a shíniú. Mura ndéanann
tú an féinmheasúnú seo, beidh tú faoi dhliteanas pionós €250 a íoc.
Ní gá duit féinmheasúnú a dhéanamh, áfach, má sheol tú Foirm 11
chomhlánaithe ar ais an 31 Lúnasa. Má thuairiscigh tú do thuairisceán
comhlánaithe ar an dáta sin nó roimhe sin, déanfaidh na Coimisinéirí
Ioncaim an féinmheasúnú thar do cheann. Má úsáideann tú ROS, féadfaidh
an córas do dhliteanas cánach a ríomh, bunaithe ar an bhfaisnéis a
ionchuireann tú agus féadfaidh tú a roghnú chun seo a úsáid i
d’fhéinmheasúnú ansin.</p>
</div>

<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<h3>Foirm 11</h3>

<p>Más duine inmhuirir thú, ní mór duit do thuairisceán cáin ioncaim agus
féinmheasúnú a dhéanamh ar do dhliteanas cánach. Tá na roghanna a leanas
agat:</p>
<ul><li>Féadfaidh tú Foirm 11 pháipéir a chomhlánú agus í a sheoladh chuig
    na Coimisinéirí Ioncaim</li>
  <li>Féadfaidh tú Foirm 11E níos giorra a úsáid, ar sliocht í den
    phríomhfhoirm Thuairisceán Cánach phearsanta</li>
  <li>Chomh maith leis sin, féadfaidh tú d’Fhoirm 11 a thuairisciú trí
    leas a bhaint as Córas ar Líne na gCoimisinéirí Ioncaim (ROS) <a href="http://www.revenue.ie/en/online/ros/mandatory-e-filing.html">Is gá
    do roinnt daione ríomhthuairisciú a dhéanamh trí leas a bhaint as
    ROS.</a></li>
</ul><p>Féadfaidh tú rochtain a fháil ar na <a href="http://www.revenue.ie/en/business/popular-forms.html">foirmeacha ar
láithreán gréasáin na gCoimisinéirí Ioncaim</a>. Chomh maith leis sin,
soláthraíonn na Coimisinéirí Ioncaim <a href="http://www.revenue.ie/en/tax/it/leaflets/it10.html">Treoir maidir le
Féinmheasúnú (IT10)</a> mar aon le bileoga cabhrach don dá fhoirm:</p>

<h3>Foirm 12</h3>

<p>Ní ga duit Foirm 12 a thuairisciú má d’iarr na Coimisinéirí Ioncaim
ort amhlaidh a dhéanamh. Mura duine inmhuirir thú, ach más mian leat aon
cháin a íoc atá le híoc ar d’ioncam neamh-ÍMAT, féadfaidh tú foirm 12
a thuairisciú. Tá 3 rogha ann:</p>
<ul><li>Féadfaidh tú Foirm 12 pháipéir a chomhlánú agus í a sheoladh chuig
    na Coimisinéirí Ioncaim.</li>
  <li>Féadfaidh tú <a href="https://www.ros.ie/paye-home-v1-web/form12/login?lang=en">Ríomh-Fhoirm
    12</a> a chomhlánú – tá fáil ar an bhfoirm leictreonach seo trí
    ÍMAT aon Tráth aon Lá. Ní gá duit ach na codanna sin den fhoirm a
    chomhlánú a bhaineann leat. Níl aon áit ann ar Ríomh-Fhoirm 12 don
    bhliain 2013 chun sonraí faoi Cháin Ghnóthachan Caipitiúil a sheoladh
    ar ais. Ní mór duit tuairisceán CGC ar leith a chomhlánú</li>
  <li>Féadfaidh tú Foirm 12S a chomhlánú – seo tuairisceán simplithe le
    haghaidh cáiníocóirí ÍMAT.</li>
</ul><p>Féadfaidh tú rochtain a fháil ar na <a href="http://www.revenue.ie/en/personal/popular-forms.html">foirmeacha ar
láithreán gréasáin na gCoimisinéirí Ioncaim</a>.</p>
</div>

<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p><a href="http://www.revenue.ie/en/contact/lo-call.html">Féadfaidh tú ceann
de na huimhreacha Íosghlao a úsáid chun teagmháil a dhéanamh leis na
Coimisinéirí Ioncaim</a>. Is féidir leat <a href="http://www.revenue.ie/cont_main.htm">teacht ar bhreis sonraí
mionsionraithe teagmhála do do réigiún anseo</a>.</p>

<p>Ina theannta sin, féadfaidh tú <a href="online_services_for_paye_taxpayers.html">do shonraí cánach a
fheiceáil agus a nuashonrú ar líne trí ÍMAT aon Lá aon Tráth a
úsáid</a>.</p>
</div>
</div>
</html>
