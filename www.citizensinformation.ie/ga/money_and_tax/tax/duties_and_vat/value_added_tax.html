<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cáin Bhreisluacha
</title>
    
    <meta name="description" content="Tá Cáin Bhreisluacha (CBL) san áireamh sa phraghas i gcás formhór na dtáirgí agus na seirbhísí a úsáidimid gach lá. D’fhéadfadh sé go mbeadh dliteanas ort CBL a íoc má cheannaíonn tú ar líne freisin. Faigh tuilleadh faisnéise maidir le CBL agus mar a íoctar í.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cáin Bhreisluacha</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is cáin í Cáin Bhreisluacha (CBL) a ghearrtar ar dhíolachán earraí nó
seirbhísí agus tá sí san áireamh sa phraghas i gcás formhór na dtáirgí
agus na seirbhísí a úsáidimid gach lá. </p>

<p>Is modh amháin é CBL a úsáideann an Rialtas chun ioncam a chruthú le
caitheamh ar sheirbhísí eile, cosúil le seirbhísí oideachais agus
sláinte. <br></p>
</div>

<div class="topic base_rules">
<h2 class="topic base_rules_title" id="l555d1">Rialacha</h2>

<p><strong>Cé a íocann CBL?</strong> </p>

<p>Is cáin ar chaiteachas tomhaltóirí í CBL mar sin íocann gach duine a
íocann as earraí agus seirbhísí CBL. Is féidir leis a bheith cuimsithe sa
chostas atá ar go leor rudaí a úsáidtear go minic, cosúil le bia, éadaí
agus peitreal, mar sin ní fheiceann tú an céatadán CBL atá á íoc agat.
Nuair atá tú ag ceannach rudaí cosúil le ríomhairí, leictreachas agus
seirbhísí gairmiúla, áfach, feicfidh tú an méid CBL agus an ráta atá á
ghearradh ort ar do bhille. </p>

<p><strong>Conas a ghearrtar CBL?</strong> </p>

<p>Gearrtar CBL ag gach céim den díolachán nuair a thagann ardú ar chostas
an ruda. 'Sé an gnáthráta CBL 23%</p>

<p>Mar shampla: </p>

<p>Díolann déantúsóir teilifís le mórdhíoltóir ar €100 agus gearrtar
CBL air ar an méid sin ag 23%. Mar sin, íocann an mórdhíoltóir €123 as
an teilifís. Íocann an déantúsóir €23 CBL leis an rialtas ansin. </p>

<p>Ina dhiaidh sin díolann an mórdhíoltóir an teilifís le miondíoltóir
ar €200. Cuirtear CBL leis ag 23%, mar sin íocann an miondíoltóir €246
san iomlán. Caithfidh an mórdhíoltóir €46 CBL a íoc leis an rialtas, ach
is féidir leis an €23 CBL atá íoctha leis an déantúsóir cheana féin a
athéileamh, rud a fhágann €23, agus íoctar é seo leis an rialtas. </p>

<p>Nuair a dhíolfaidh an miondíoltóir an teilifís le tomhaltóir, beidh air
an CBL a chur leis an bpraghas díolacháin freisin. Díolann sé an teilifís
ar €300, móide CBL ag 23%, rud a chiallaíonn go bhfuil praghas díolacháin
de €369 le híoc ag an tomhaltóir. Caithfidh an miondíoltóir an CBL a íoc
leis an rialtas ach is féidir leis an €46 CBL atá íoctha aige leis an
mórdhíoltóir a athéileamh, rud a fhágann €23 don rialtas. </p>

<p>Tá 23% faighte ag an rialtas anois ar an bpraghas a d’íoc an tomhaltóir
as an teilifís (€69). Níor íoc an miondíoltóir, an mórdhíoltóir agus
an déantúsóir ach an méid CBL a ghearr siad ar an gcéad ghrúpa eile ina
ndiaidh. </p>

<h2>CBL ar iompórtálacha </h2>

<p>Ní bhaineann an chuid seo ach le CBL do dhaoine aonair príobháideacha a
cheannaíonn earraí dá n-úsáid phearsanta.</p>

<p>Go ginearálta, caithfidh tú CBL agus dleacht iompórtála a íoc ar
earraí ar bith atá á thabhairt isteach go hÉirinn agat ó taobh amuigh den
AE. Cuimsíonn sé seo earraí a cheannaítear ar líne agus trí phostdíol.
Beidh ort CBL a íoc ag an ráta céanna agus atá infheidhmithe in Éirinn
d’earraí cosúla. </p>

<p>Laistigh den AE, íoctar CBL go hiondúil sa Bhallstát ina gceannaítear na
hearraí, tá roinnt eisceachtaí leis seo áfach (féach thíos). </p>

<h3>Má cheannaíonn tú ar líne nó trí phostdíol srl. </h3>

<p><strong>Ó taobh amuigh den AE</strong></p>

<p>Is féidir earraí a cheannach ó taobh amuigh den AE suas le luach €22
gan aon mhuirear CBL a bheith ort. Is féidir earraí a allmhairiú suas le
luach €150 gan aon dleacht Custaim a bheith ort. Ionas nach stopfaidh lucht
Custaim na pacáistí seo, ba chóir an luach a bheith le feiceáil go soiléir
ar an lipéad. Gearrtar CBL agus dleacht iompórtála ar thobac, táirgí
tobac, táirgí alcólacha agus cumhráin áfach, fiú má tá costas níos lú
ná €22 orthu. Cuireann na Coimisinéirí Ioncaim <a shape="rect" href="http://www.revenue.ie/en/customs/leaflets/pn1179.html">Treoir maidir leis
na faoisimh atá ar fáil d'iompórtáil ó thíortha lasmuigh den CE</a> ar
fáil. </p>

<p>Má tá costas os cionn €22 ar a gceannaítear ar líne, beidh ort CBL a
íoc. Má tá costas os cionn €150 ar a gceannaítear ar líne, beidh ort CBL
a íoc chomh maith le dleacht Custaim. Baileoidh an chuideachta a dhéanfaidh
do bheart a sheachadadh é seo. Go hiondúil gearrfaidh an chuideachta muirear
riaracháin. Bíonn modhanna seachadta agus bailiúcháin difriúla ag gach
cuideachta, mar sin ba chóir duit dul i dteagmháil leo go díreach chun
tuilleadh faisnéise a fháil. </p>

<p><strong>Ó bhallstát eile an AE</strong> </p>

<p>Má sheoltar earraí chugat ó bhallstát eile beidh sé ag brath ar an
méid trádála a dhéanann an soláthraí le hÉirinn cibé an íocfaidh tú
CBL anseo nó sa bhallstát sin. Má tá leibhéal ard trádála ag an
soláthraí le hÉirinn is féidir go n-íocfaidh tú CBL anseo. </p>

<p>Tá táirgí inmháil (mar shampla, alcól, tobac agus ola) a cheannaítear
laistigh den AE ar an idirlíon nó tríd an bpost faoi réir ag dleacht mháil
agus CBL. </p>

<h3>Ag taisteal lena cheannaigh tú </h3>

<p><strong>Ó taobh amuigh den AE</strong> </p>

<p>Is féidir leat d’earraí a cheannach agus a thabhairt ó Stát laistigh
den AE go hÉirinn gan cháin a bheith gearrtha ort, más rud é nach
sáraíonn luach d’earraí: </p>
<ul><li>€430 i gcás duine aonair 15 bliana d’aois nó níos sine </li>
  <li>€215 i gcás duine aonair faoi bhun 15 bliana d’aois. </li>
</ul><p>Beidh dliteanas CBL agus dleacht chustaim ar aon rud níos mó ná an méid
a thaispeántar thuas.</p>

<p>Má thugtar isteach rud a bhfuil luach níos mó aige ná an teorainn
ábhartha de €430 nó €215, beidh ort muirir iompórtála a íoc ar an
luach iomlán. D’fhoilsigh na Coimisinéirí Ioncaim <a shape="rect" href="http://www.revenue.ie/en/customs/leaflets/pn1878a.html">faisnéis do
thaistealaithe atá ag teacht go hÉirinn ó thíortha lasmuigh den Aontas
Eorpach</a>.</p>

<p><strong>Ó bhallstát eile an AE</strong></p>

<p>Níl teorainn ar bith lenar féidir le daoine príobháideacha a cheannach
agus a thabhairt leo agus iad ag taisteal idir tíortha an AE, chomh fada agus
go gceannaítear na táirgí le húsáid go pearsanta agus ní le hathdhíol,
ach amháin i gcás modh iompair nua (carr, mar shampla). Tá CBL san áireamh
i bpraghas an táirge sa bhallstát agus ní féidir íocaíocht bhreise
cánacha, CBL san áireamh, a ghearradh anseo in Éirinn.</p>

<p>Tá rialacha speisialta i bhfeidhm maidir le hearraí atá faoi réir ag
dleacht mháil áfach, cosúil le deochanna meisciúla agus táirgí tobac.
D’fhoilsigh na Coimisinéirí Ioncaim <a shape="rect" href="http://www.revenue.ie/en/customs/leaflets/pn1878.html">faisnéis do
thaistealaithe atá ag teacht go hÉirinn ó bhallstáit an Aontais
Eorpaigh</a>. </p>

<h3>Bronntanais ó taobh amuigh den AE</h3>

<p>Is féidir leat bronntanas a fháil ó taobh amuigh den AE suas go luach
€45 gan muirir iompórtála a bheith ort. Caithfear an bronntanas a fhógairt
i gceart áfach. Tá tuilleadh faisnéise ar fáil sa <a shape="rect" href="http://www.revenue.ie/en/customs/leaflets/pn1179.html">Treoir maidir le
Faoiseamh atá ar fáil d’iompórtáil ó thíortha lasmuigh den CE</a> ó na
Coimisinéirí Ioncaim.</p>

<h2>CBL ar réadmhaoin chónaithe</h2>

<p>Athraíodh na rialacha a bhaineann le CBL ar réadmhaoin sa bhuiséad
deireanach. Ón 1 Iúil 2008 i leith, beidh na rialacha seo i bhfeidhm:</p>
<ul><li>Más ag ceannach teach nua ó thógálaí/fhorbróir atá tú, gearrfar
    CBL ort ag 13.5%. </li>
  <li>Más ag ceannach nó ag díol ‘sean’ réadmhaoin nó ceann reatha
    atá tú, ní bheidh ort CBL a íoc </li>
  <li>Má tá tú i do thiarna talún, ní féidir leat CBL a ghearradh ar
    chíos ó réadmhaoin chónaithe </li>
  <li>Má cheannaíonn tú suíomh tí ó úinéir talún, ní bheidh ort CBL a
    íoc ach amháin má tá comhaontú agat leis an úinéir talún agus le
    tógálaí araon forbairt a dhéanamh ar an suíomh <br></li>
</ul></div>

<div class="topic base_rates">
<h2 class="topic base_rates_title" id="l1e7b8">Rataí</h2>

<p>Gearrtar CBL ag rátaí difriúla d’earraí agus seirbhísí éagsúla. Is
féidir leat <a shape="rect" href="http://www.revenue.ie/en/tax/vat/rates/current-historic-rates-vat.html">liosta
cuimsitheach de na rátaí CBL</a> a fháil ó na Coimisinéirí Ioncaim. </p>

<p><strong>23%:</strong> Seo an ráta caighdeánach CBL agus gearrtar CBL ag an
ráta seo ar gach earra agus seirbhís nach dtagann faoi chatagóirí na
rátaí laghdaithe. Áirítear leo alcól, trealamh físamhairc, páirteanna
agus oiriúintí carranna, CDanna, ríomhairí, seirbhísí comhairliúcháin,
cosmaidí, glantóirí, díosal, cuisneoirí, trealamh agus feistis,
crua-earraí, seodra, lomairí faiche, meaisínre, leigheasanna (neamh-bhéil),
trealamh oifige, bia do pheataí, peitreal, páipéar, tobac, bréagáin,
uirlisí, meaisíní níocháin, uisce i mbuidéil. </p>

<p><strong>13.5%:</strong> Seo ráta laghdaithe CBL do nithe lena n-áirítear
breosla (gual, ola téimh, gás), leictreachas, táillí tréidliachta,
tógáil agus seirbhísí tógála, seirbhísí conraitheoireachta
talmhaíochta, fruiliú gearrthéarmach carranna, seirbhísí glantóireachta
agus cothabhála. </p>

<p><strong>9%</strong>: Is é an ráta laghdaithe speisialta CBL le haghaidh
gníomhaíochtaí atá bainteach le turasóireacht, bialanna, pictiúrlanna,
gruagaireacht agus nuachtáin san áireamh. </p>

<p><strong>4.8%:</strong> Is ráta laghdaithe CBL é seo a bhaineann go sonrach
le talmhaíocht. Tá sé i bhfeidhm maidir le beostoc (seachas sicíní),
cúnna, agus fruiliú capall. </p>

<p><strong>0%:</strong> Cuimsíonn ráta nialasach CBL na heaspórtálacha ar
fad, tae, caife, bainne, arán, leabhair, éadaí agus bróga do pháistí,
leigheas béil do dhaoine agus d’ainmhithe, síolta glasraí agus crainn
torthaí, leasúcháin, beathú d’ainmhithe móra, áiseanna míchumais
cosúil le cathaoireacha rothaí, maidí croise agus áiseanna éisteachta.</p>

<p><strong>Díolmhaithe ó CBL</strong></p>

<p>Ní gá duit CBL a íoc ar sheirbhísí airgeadais, leighis nó
oideachasúla. Is féidir leat freisin gan CBL a íoc ar thaibhléirithe
drámatúla nó ceoil beo ach amháin iad siúd ina gcuirtear bia nó deochanna
ar fáil feadh an taibhléirithe ar fad nó feadh cuid dó. </p>

<p><strong>An difríocht idir ráta nialasach agus a bheith
díolmhaithe</strong></p>

<p>Má dhéanann fear nó bean gnó earraí nó seirbhísí inchánach a
sholáthar, lena n-áirítear iad siúd ar ráta nialasach, is féidir leo CBL
a éileamh ar ais ón rialtas ar a gcuid ceannacháin inchánach gnó. Más rud
é nach ndéanann duine ach seirbhísí nó earraí díolmhaithe a sholáthar,
áfach, ní féidir leo CBL a athéileamh. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<h3>Cé atá in ann CBL a éileamh ar ais? </h3>

<p><strong>Daoine nach bhfuil cláraithe do CBL</strong> </p>

<p>Faoi imthosca áirithe, is féidir le daoine neamhchláraithe CBL a éileamh
ar ais ón rialtas. Is féidir le daoine atá faoi mhíchumas <a shape="rect" href="../tax_credits_and_reliefs_for_people_with_disabilities/vat_refunds_on_aids_and_appliances_used_by_people_with_disabilities.html">aisíocaíocht
CBL a éileamh ar áiseanna agus fearais áirithe</a> atá ag teastáil uathu
chun a míchumas a shárú. </p>

<p><strong>Daoine atá cláraithe do CBL</strong> </p>

<p>Caithfidh fear nó bean ghnó a bheith cláraithe do CBL lena gcuid dualgais
cánach leis an rialtas a chomhlíonadh. Má chláraítear do CBL, cuirtear ar
chumas gnó CBL a athéileamh ar cheannacháin freisin sa chaoi nach n-íoctar
níos mó cánach ná mar is cóir riamh. Dá bharr sin, ní forchostas don
ghnó í CBL ag am ar bith. Tá tuilleadh faisnéise do ghnóthaí ar fáil ar
<a shape="rect" href="http://www.basis.ie/home/home.jsp?pcategory=10055&amp;ecategory=10055&amp;language=EN">láithreán
gréasáin BASIS</a>. <br></p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>
Tá <a shape="rect" href="http://www.revenue.ie/en/contact/index.html">faisnéis teagmhála
mhionsonraithe ar fáil ar láithreán gréasáin na gCoimisinéirí
Ioncaim</a>.<br></div>
</div>
</html>
