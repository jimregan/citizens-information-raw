<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cáin Ghnóthachan Caipitiúil
</title>
    
    <meta name="description" content="Gearrtar Cáin Ghnóthachan Caipitiúil ar ghnóthachan caipitiúil nó brabús a dhéantar ó dhiúscairt sócmhainne. Tá sócmhainní áirithe díolmhaithe ó Cháin Ghnóthachan Caipitiúil. Fáil amach an bhfuil tú faoi dhliteanas ag Cáin Ghnóthachan Caipitiúil.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cáin Ghnóthachan Caipitiúil</h1>
	
<ul class="anchorlinks"><li><a href="#l0b3fe">Eolas</a></li><li><a href="#l5a8e0">Ráta agus íocaíocht Cháin Ghnóthachan
Caipitiúil</a></li><li><a href="#la758c">Conas tuairisceán a sheoladh isteach i
gcomhair gnóthachan caipitiúil</a></li><li><a href="#la31d5">Tuilleadh eolais </a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Is cáin í Cáin Ghnóthachan Caipitiúil (CGC) a ghearrtar ar gnóthachan
caipitiúil (brabús) a dhéantar ó dhiúscairt sócmhainne ar bith. Tá sí
iníoctha ag an duine atá i mbun diúscartha. Áirítear an
gnóthachan/brabús (an difríocht idir an praghas a íocadh don sócmhainn
agus an praghas ar a díoladh an sócmhainn) mar ioncam inchánach. </p>

<p></p>

<h3>Cad is sócmhainn ann? </h3>

<p>Ní rud í sócmhainn gur leatsa thar barr amach, d'fhéadfaí gur
sócmhainn doláimhsithe atá i gceist. Mar shampla, dea-thoil i gcomhlacht nó
rogha ar shócmhainní a mheastar mar shócmhainní. D'fhéadfaí gur rud atá
ann ina bhfuil suim agat, mar shampla, leas léasachta i bpíosa talún. </p>

<h3>Cén chaoi a dhéantar sócmhainní a dhiúscairt? </h3>

<p>Ní thagraíonn diúscairt sócmhainne do dhíol sócmhainne ar airgead
amháin. Cuimsítear aistriú úinéireachta ar bith trí mhalartú, bronntanas
nó comhaontú ar iontaobhaithe. Tá aistrithe sócmhainní idir chéilí nó
páirtnéir sibhialta díolmhaithe ó Cháin Ghnóthachan Caipitiúil. Tá
aistrithe sócmhainní idir chéilí nó páirtnéir sibhialtaatá scartha
díolmhaithe ó Cháin Ghnóthachan Caipitiúil, má dhéantar iad faoi
Chomhaontú Scartha nó ordú cúirte. <a shape="rect" href="capital_taxes_following_separation_or_divorce.html">Léigh anseo chun
breis eolais a fháil ar cháin agus scaradh nó colscaradh.</a> Tá aistriú
suímh ó thuismitheoir chuig leanbh ar mhaithe le príomh-áitreabh
príobháideach an linbh a thógáil, sa chás nach bhfuil luach margaidh an
tsuímh os cionn €500,000, saor ó Cháin Ghnóthachan Caipitiúil freisin.
</p>

<p>Ní ghearrtar aon Cháin Ghnóthachan Caipitiúil ar shócmhainní a thugtar
do dhuine eile ar bás. Nuair a dhéanann an duine a fuair na sócmhainní iad
a dhiúscairt, caitear leo amhail a fuair siad na sócmhainní ag a luach
margaidh ag dáta an bháis.</p>

<h3>Gnóthachain chaipitiúla atá díolmhaithe ó Chain Ghnóthachan
Caipitiúil </h3>

<p>Tá gnóthachain nó brabús ar dhiúscairt acmhainní áirithe díolmhaithe
go sonrach ó Cháin Ghnóthachan Caipitiúil, a chuimsíonn: </p>
<ul><li>Gnóthachain ar dhiúscairt sealúchais faoi d'úinéireacht féin (teach
    nó árasán), a bhí áitithe agat féin nó ag gaol cleithiúnach mar
    chónaitheoir aonair/phríomhchónaitheoir. D'fhéadfadh srianta a bheith i
    gceist nuair nach raibh an sealúchas áitithe go hiomlán mar
    phríomhchónaitheacht trí thréimhse na húinéireachta nó nuair a
    thugann an praghas díola luach forbartha le fios. </li>
  <li>Gnóthachain ó ghealltóireacht, crannchuir, scuabgheallta, bónais atá
    iníoctha faoin Scéim Thráthchoigiltis Náisiúnta agus buanna
    Duaisbhannaí. </li>
  <li>Gnóthachain ar Iasachtaí Rialtais agus Bintiúr atá eisithe ag
    comhlachtaí Leathstáit áirithe. </li>
  <li>Gnóthachain ar airnéisí íditheacha, sin earraí so-chorraithe, mar
    shampla, ainmhithe agus gluaisteáin phríobháideacha. </li>
  <li>Gnóthachain ar pholasaithe Árachas Saoil (mura bhfuil siad ceannaithe
    ó dhuine eile nó tógtha amach le hárachasóirí eachtrannacha áirithe
    ar nó tar éis 20 Bealtaine 1993). </li>
  <li>Gnóthachain a dhéanann daoine ar mhaoin inláimhsithe inaistrithe ar
    fiú €2,540 nó níos lú ag tráth an diúscartha.</li>
</ul></div>
<div class="topic base_rules">
<h2 class="topic base_rules_title" id="l5a8e0">Ráta agus íocaíocht Cháin Ghnóthachan
Caipitiúil</h2>

<p></p>

<table border="1"><caption>Ráta agus íocaíocht Cháin Ghnóthachan Caipitiúil</caption>
  <col><col><tbody><tr><td><strong>Diúscairtí ón:</strong></td>
      <td><strong>Ba é an ráta CGT:</strong></td>
    </tr><tr><td>7 Nollaig 2011 go dtí an 5 Nollaig 2012</td>
      <td>30%</td>
    </tr><tr><td>8 Aibreán 2009 go dtí an 6 Nollaig 2011</td>
      <td>25%</td>
    </tr><tr><td>15 Deireadh Fómhair 2008 go dtí an 7 Aibreán 2009</td>
      <td>22%</td>
    </tr><tr><td>An 14 Deireadh Fómhair 2008 nó roimhe sin</td>
      <td>20%</td>
    </tr></tbody></table><p>Is féidir ráta 40% a bheith i gceist, áfach, i gcás polasaithe árachais
saoil eachtracha áirithe agus aonaid a ndéantar diúscairt orthu i gcistí
easchósta. Cuireann na Coimisinéirí Ioncaim <a shape="rect" href="http://www.revenue.ie/en/tax/cgt/leaflets/cgt2.pdf">bileog ríomha ar
fáil i gcomhair cúinsí nach bhfuil casta, chun cabhrú leat a fháil amach
cén mhéid Cáin Ghnóthachan Caipitiúil a d’fhéadfadh a bheith le híoc
agat (pdf)</a>. </p>

<p>Is féidir le Cáin Ghnóthachan Caipitiúil a bheith níos casta ná na
samplaí thuas. Mar gheall air seo, ba chóir duit comhairle a fháil ó na
Coimisinéirí Ioncaim (féach ‘Tuilleadh Eolais’ thíos). Foilsíonn na
Coimisinéirí Ioncaim <a shape="rect" href="http://www.revenue.ie/en/tax/cgt/leaflets/cgt1.pdf">Treoir maidir le
Cáin Ghnóthachan Caipitiúil (pdf)</a> freisin. </p>

<p>Tá an chéad €1,270 de ghlanghnóchain duine i mbliain mheasúnaithe
díolmhaithe. I gcás lánúineacha pósta nó páirtnéirí sibhialta tá an
díolúine ar fáil do gach céile nó páirtnéir sibhialta ach níl sé
inaistrithe.</p>

<p><strong>I gcomhair 2009 agus na blianta ina dhiaidh sin</strong> tá an
bhliain chánach roinnte in dhá thréimhse athbhreithnithe: </p>
<ul><li>‘Tréimhse tosaigh’ ón 1 Eanáir go dtí 30 Samhain </li>
  <li>‘Tréimhse níos déanaí’ ón 1 Nollaig go dtí an 31 Nollaig. </li>
</ul><p>I gcás diúscairtí sa tréimhse tosaigh, tá íocaíochtaí Cáin
Ghnóthachan Caipitiúil dlite faoin 15 Nollaig sa bhliain chánach chéanna.
Tá Cáin Ghnóthachan Caipitiúil i gcomhair diúscairtí sa tréimhse níos
déanaí dlite faoin 31 Eanáir sa bhliain chánach dar gcionn. </p>

<p>Mar shampla, má dhiúscraíonn tú sócmhainn sa tréimhse ó Eanáir go
Samhain 2017, ní mór duit an Cháin Ghnóthachan Caipitiúil atá dlite do na
Coimisinéirí Ioncaim a íoc roimh lár mhí na Nollag 2017. Má
dhiúscraíonn tú sócmhainn i mí na Nollag 2017, beidh an Cháin
Ghnóthachan Caipitiúil dlite an 31 Eanáir 2018. </p>

<p><strong>I gcomhair 2003 go dtí 2008 roinntear an bhliain chánach in dhá
thréimhse: </strong></p>
<ul><li>‘Tréimhse tosaigh’ ón 1 Eanáir go dtí 30 Meán Fómhair </li>
  <li>‘Tréimhse níos déanaí’ ón 1 Deireadh Fómhair go dtí an 31
    Nollaig. </li>
</ul><p>I gcomhair diúscairtí sa tréimhse tosaigh, tá Cáin Ghnóthachan
Caipitiúil dlite faoin 31 Deireadh Fómhair sa bhliain chánach chéanna. Tá
Cáin Ghnóthachan Caipitiúil i gcomhair diúscairtí sa tréimhse níos
déanaí dlite faoin 31 Eanáir sa bhliain cánach dar gcionn. </p>

<p>Mar shampla, má dhiúscraíonn tú sócmhainn idir an 1 Eanáir agus an 30
Meán Fómhair 2008, ní mór duit an Cháin Ghnóthachan Caipitiúil atá
dlite do na Coimisinéirí Ioncaim a íoc ar an 31 Deireadh Fómhair 2008 nó
dá éis. Má dhiúscraíonn tú sócmhainn sa tréimhse níos déanaí, is é
sin, idir an 1 Deireadh Fómhair 2008 agus an 31 Nollaig 2008, ní mór duit an
Cháin Ghnóthachan Caipitiúil dlite a íoc ar an 31 Eanáir 2009 nó dá
éis. </p>

<h3>Íocaíocht Cháin Ghnóthachan Caipitiúil </h3>

<p>Seol seic don méid Cáin Ghnóthachan Caipitiúil atá dlite chomh maith le
duillín pá Cáin Ghnóthachan Caipitiúil chuig oifig an Ard-Bhailitheora i
Luimneach. </p>

<p>Tá dhá thréimhse diúscartha éagsúla ann do Cháin Ghnóthachan
Caipitiúil, socróidh sé seo an dáta ar a bhfuil an íocaíocht dlite chomh
maith le cé acu duillín pá Cáin Ghnóthachan Caipitiúil a theastaíonn.
Tá duillín pá A i gcomhair diúscairtí sa ‘tréimhse tosaigh’ agus
duillín pá B i gcomhair na ‘tréimhse níos déanaí’. Téigh i
dteagmháil leis na Coimisinéirí Ioncaim chun <a shape="rect" href="http://www.revenue.ie/en/tax/cgt/forms/index.html">foirmeacha do cháin
ghnóthachan caipitiúil</a> a fháil. </p>
</div>
<div class="topic base_rates">
<h2 class="topic base_rates_title" id="la758c">Conas tuairisceán a sheoladh isteach i
gcomhair gnóthachan caipitiúil</h2>

<p>Ní mór duit tuairisceán cánach a sheoladh isteach maidir le gach
diúscairt. </p>

<p>Ní mór duit tuairisceán a chomhdú ar nó roimh an 31 Deireadh Fómhair
sa bhliain inar dhiúscair tú an tsócmhainn. Cé go bhféadfadh tú a bheith
ag comhdú do thuairisceán an bhliain dár gcionn, ní mór duit an Cháin
Ghnóthachan Caipitiúil a íoc sa bhliain chéanna a dhiúscair tú an
tsócmhainn, murar dhiúscraigh tú an tsócmhainn sa ‘tréimhse níos
déanaí’ (féach ‘Íocaíocht Cháin Ghnóthachan Caipitiúil’ thuas).
</p>

<p>Má dhéanann tú measúnú ort féin ar mhaithe le cáin (féinmheasúnú)
ba chóir duit <a shape="rect" href="http://www.revenue.ie/en/tax/it/forms/form11.pdf">tuairisceán cánach a
dhéanamh ar Fhoirm 11 (pdf)</a>. Más <a shape="rect" href="http://www.revenue.ie/en/tax/it/forms/form12.pdf">cáiníocóir ÍMAT tú
ba chóir duit tuairisceán a dhéanamh ar Fhoirm 12 (pdf)</a>. <a shape="rect" href="http://www.revenue.ie/en/tax/it/forms/form1.pdf">Ba chóir do Iontaobhais
agus Eastáit an tuairisceán a dhéanamh ar Fhoirm 1 (pdf)</a>. Mura bhfuil
ort tuairisceán cáin ioncaim a dhéanamh, ní mór duit <a shape="rect" href="http://www.revenue.ie/en/tax/cgt/forms/index.html">foirm CG1</a> a
sheoladh chuig na Coimisinéirí Ioncaim. <br></p>
</div>
<div class="topic base_howtoapply">
<h2 class="topic base_howtoapply_title" id="la31d5">Tuilleadh eolais </h2>

<p>Cun tuilleadh eolais a fháil ar Cháin Ghnóthachan Caipitiúil, déan
teagmháil leis na <a shape="rect" href="http://www.revenue.ie/en/contact/index.html">Coimisinéirí Ioncam.</a>
<br></p>
</div>
</div>
</html>
