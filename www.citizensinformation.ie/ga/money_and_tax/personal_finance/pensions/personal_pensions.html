<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Pinsin Phearsanta
</title>
    
    <meta name="description" content="Déanann an cháipéis seo cur síos ar na rialacha a bhaineann     le pinsin phearsanta a eagraíonn daoine atá féin-fhostaithe nó fostaithe nach     bhfuil aon scéim phinsin saothair acu.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Pinsin Phearsanta</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Pinsin a eagraíonn daoine atá féin-fhostaithe nó fostaithe nach bhfuil
aon <a shape="rect" href="occupational_pensions.html">scéim phinsin
saothair</a> acu iad pinsin phearsanta. </p>

<p>Tá athruithe móra tagtha le blianta anuas ar na rialacha a bhaineann le
pinsin phearsanta. Ní thiteann pinsin phearsanta faoi Bhord na bPinsean.
Titeann siad faoin dlí chánach agus seirbhísí airgeadais (lena n-áirítear
dlí ghinearálta árachais). </p>

<p>Is féidir faoiseamh cánach a fháil ar ranníocaíochtaí chuig pinsin
phearsanta agus braitheann an méid faoisimh atá ar fáil ar aois an duine.
</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Is polasaithe árachais iad formhór na bpolasaithe pinsin phearsanta. Murab
ionann le polasaithe árachais eile is féidir faoiseamh cánach a fháil ar na
ranníocaíochtaí má dhéantar coinníollacha éagsúla a shásamh. </p>

<p>Go traidisiúnta rinne duine a c(h)uid airgid a infheistiú mar phinsean
pearsanta - ar bhonn bliantúil go hiondúil - le comhlacht árachais. Rinne an
comhlacht árachais ansin na ranníocaíochtaí a d'íoc an duine a infheistiú
i gciste infheistíochta. Ní raibh an duine in ann an airgid a tharraingt
amach agus é a infheistiú le comhlacht eile. Nuair a shroich duine an aois a
bhí leagtha síos sa pholasaí, b'éigean dó/dí an t-airgead a bhí bailithe
a úsáid le blianacht a cheannach. </p>

<p>Ó 1999, ní gá duit a thuilleadh blianacht a cheannach agus tá
solúbthacht mhór ann maidir le do chuid airgid a aistriú ó chiste amháin
go ciste eile. </p>

<h3>Faoiseamh cánach ar ranníocaíochtaí</h3>

<p>D'fhéadfadh sé go mbeadh faoiseamh cánach ar fáil duit ar
ranníocaíochtaí chuig eagraíochtaí ceadaithe pinsin phearsanta. Bíonn
níos mó faoisimh ar fáil de réir mar a éiríonn tú níos sine. Ó 1
Eanáir 2011 íocann tú <a href="../../../social_welfare/irish_social_welfare_system/social_insurance_prsi/social_insurance_in_ireland.html">ÁSPC</a>
agus an <a href="../../tax/income_tax/universal_social_charge.html">Muirear
Sóisialta Uilíoch</a> ar do ranníocaíochtaí pinsin.</p>

<table cellpadding="0" cellspacing="0" border="1" summary="Faoiseamh cánach ar ranníocaíochtaí"><tbody><tr><td colspan="1" rowspan="1">Aois</td>
      <td colspan="1" rowspan="1">Méid atá cáilithe le faoiseamh cánach
      </td>
    </tr><tr><td colspan="1" rowspan="1">Faoi 30:</td>
      <td colspan="1" rowspan="1">15% den tuarastal cuí glan </td>
    </tr><tr><td colspan="1" rowspan="1">30 - 39:</td>
      <td colspan="1" rowspan="1">20% </td>
    </tr><tr><td colspan="1" rowspan="1">40 - 49:</td>
      <td colspan="1" rowspan="1">25% </td>
    </tr><tr><td colspan="1" rowspan="1">50 - 54:</td>
      <td colspan="1" rowspan="1">30% </td>
    </tr><tr><td colspan="1" rowspan="1">55 - 59</td>
      <td colspan="1" rowspan="1">35%</td>
    </tr><tr><td colspan="1" rowspan="1">60 agus ós a chionn</td>
      <td colspan="1" rowspan="1">40%</td>
    </tr></tbody></table><p>Baineann an t-uasmhéid le daoine i ngairmeacha beatha agus proifisiúin
faoi leith, is cuma cén aois iad nuair atá réimse teoranta tuarastail ann. I
measc na ngairmeacha seo tá lúthchleasaithe proifisiúnta. </p>

<p>Is é €115,000 an t-uasmhéid ioncaim ar féidir a chur san áireamh i
2011. </p>

<p>Ní gá a thuilleadh blianacht a cheannach le fáltas do pholasaí phinsin,
ach, is féidir leat é sin a dhéanamh más mian leat. Ní bhaineann an rogha
seo go ginearálta le pinsin saothair, ach d'fhéadfadh sé go mbeadh sé ar
fáil maidir leis na Ranníocaíochtaí Breise Deonacha a d'íoc daoine le
scéimeanna pinsin saothair. </p>

<h3>Teorainn le luach iomlán an chiste</h3>

<p>Chuir an tAcht Airgeadais, 2006 teorainn le luach an chiste pinsin a
d'fhéadfadh duine faoiseamh cánach a fháil air agus is féidir an teorainn
athrú go suntasach ó bhliain go bliain. Ó 7 Nollaig 2010 tá luach an
t-uaschiste pinsin scoir le haghaidh cúinsí cáin atá ceadaithe €2.3
milliún. Má tá an ciste níos mó ná an teorainn bainfear cáin ar ráta
41% ar an bhfarasbarr nuair a tharraingítear anuas é ón gciste. </p>

<h3>Cánachas cnapshuime</h3>

<p>Ó 1 Eanáir 2011 tá teorainn €200,000 ar an méid cnapshuime scoir atá
saor ó cháin. Gearrfar cáin ar íocaíochtaí cnapshuime níos mó ná an
teorainn seo mar a leanas: </p>

<table border="1" style="width: 100%"><caption><strong>Rátaí cánachais cnapshuime</strong></caption>
  <col><col><tbody><tr><td>Méid cnapshuime</td>
      <td>Ráta cáin ioncam</td>
    </tr><tr><td>Suas go €200,000</td>
      <td>0%</td>
    </tr><tr><td>€200,000 - €575,000</td>
      <td>20%</td>
    </tr><tr><td>Níos mó ná €575,000</td>
      <td>Ráta immeallach an cháiníocóra</td>
    </tr></tbody></table><h3>Aistriú idir chistí</h3>

<p>Ní gá duit fanacht leis an gciste céanna pinsin. Is féidir leat airgead
atá bailithe le árachóir amháin a aistriú chuig ciste eile le hárachóir
eile. Ár ndóigh, d'fhéadfadh sé go mbeadh costais i gceist leis seo. </p>

<p>Nuair a fhágann tú do phost, d'fhéafá na socruithe reatha blianachta a
roghnú nó na socruithe nua. Faoi na socruithe nua is leatsa an ciste carntha.
Ní mór duit do phinsean a thógáil ar a dheireanas nuair a bhaineann tú
seachtó cúig bliana amach (bhíodh uastheorainn de 70 bliana air cheana). </p>

<h3>Íoschiste Scoir Cheadaithe</h3>

<p>Is féidir leat suas le 25% den chiste a ghlacadh mar chnapshuim (saor ó
cháin). Ní mór duit ansin ar a laghad €119,800 den chiste a chur ar
leataobh agus é a chur in Íoschiste Scoir Cheadaithe (ÍCSC). Ní féidir
tarraingt ar an gciste seo ag fágáil níos lú ná €119,800 ann sula
mbaineann tú 75 bliana d'aois amach. Ní bheidh iachall ort infheistiú in
ÍCSC má tá pinsean cinnte agat nó ioncam saoil ó phinsin stáit, blianacht
nó pinsean saothaoir gur fiú ar a laghad €18,000 sa bhliain é (tugtar an
t-íosmhéid riachtanach ioncaim ar seo). </p>

<h3>Ciste Scoir Cheadaithe</h3>

<p>Tar éis duit infeistiú san ÍCSC is féidir leat go simplí an fuíollach
a thógáil nó é a infheistiú i gCiste Scoir Cheadaithe nó i roinnt cistí
mar sin. Má thógann tú an t-airgead, beidh ort, ár ndóigh, cáin a íoc
air. Ciste ar bith é Ciste Scoir Cheadaithe, cuntas bainc san áireamh, in aon
institiúid airgeadais rialaithe. Beidh cáin ioncaim le n-íoc agat má
dhéanann tú na cistí seo a tharraingt anuas. </p>

<p>Tabharfar isteach cáin de réir a chéile ó 2007 go 2009 ar an gcuid sin
den chiste nach bhfuil tarraingthe anuas. Gearrfar cáin ar ráta 1% i 2007, 2%
i 2008 agus 3% i 2009 agus bainfidh sé seo le cistí formheasta pinsin a
cruthaíodh ar 6 Aibreán 2000 nó ina dhiaidh. </p>

<p>Ó 1 Eanáir 2011 tá an cháin seo méadaithe go 5% (3% roimhe seo) le
haghaidh luachanna sócmhainní an 31 Nollaig 2010 agus blianta todhchaí.</p>

<h3>Tar éis do bháis</h3>

<p>Má fhaigheann tú bás sula bhfaigheann tú aon sochar ó do chiste téann
an ciste carntha chuig d'eastát agus déantar é a dháileadh dá réir.
D'fhéadfadh sé go mbeadh <a shape="rect" href="../../tax/capital_taxes/">Cáin ar Fháltais Chaipitiúla (CFC)</a> le
n-íoc. </p>

<p>Má chailltear tú tar éis sochair a fháil agus má tá infheistíocht
déanta agat i gCSC, téann an t-airgead atá fágtha chuig d'eastát ach
breathnaítear air mar ioncam sa bhliain inár bhásaigh tú. Baintear cáin ag
an ráta imeallach agus déantar an fuíollach a dháileadh sa ghnáthbhealach.
Níl aon dliteanas CFC ort. Ach, má théann an t-airgead chuig do chéile ó
pháirtnéir sibhialta, níl aon cháin ioncaim iníoctha. Mar sin, glacann do
chéile ó pháirtnéir sibhialta d'áit mar úinéir ar an gciste agus nuair a
chailltear é/í d'fhéadfadh sé go mbeadh cáin ioncaim ag 20% le n-íoc agus
níl aon dliteanas CFC ann. Tá sé seo amhlaidh ach amháin sa chás go bhfuil
an ciste fágtha ag leanaí atá ós cionn 21 bliana - sa chás seo, tá an
méid a fhaigheann siad inchánaithe mar ioncam an linbh sa bhliain sin, ach ag
ráta de 20% seachas ag ráta cánach imeallaigh an linbh.</p>

<h3>Tobhach ar chistí príomháideacha pinsean</h3>

<p>Tá tobhach de 0.6% de mhargadhluach shócmhainní atá á mbainistiú i
gcistí pinsean agus pleananna pinsean atá ceadaithe faoi reachtaíocht
chánach na hÉireann. (Ina measc siúd tá scéimeanna pinsean gairme,
Conarthaí Blianachta Scoir agus Cuntais Choigiltis Scoir Phearsanta.) </p>

<p>Gheobhaidh tú tuilleadh <a href="http://www.finance.gov.ie/viewdoc.asp?DocID=6830">eolais mar gheall ar an
tobhach pinsin ar shuíomh gréasáin na Roinne Airgeadais</a>. </p>
</div>
</div>
</html>
