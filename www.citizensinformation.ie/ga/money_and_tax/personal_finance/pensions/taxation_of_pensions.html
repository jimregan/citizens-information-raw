<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cáin ar Phinsin
</title>
    
    <meta name="description" content="Tá cur síos anseo ar an gcóras le cáin a ghearradh ar     phinsin agus ar íocaíochtaí eile leasa shóisialaigh.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cáin ar Phinsin</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Go ginearálta, ní mór cáin a íoc ar aon ioncam a éiríonn as pinsin in
Éirinn. Tá eolas anseo faoin mbealach a ghearrtar cáin ar phinsin. Tá cáin
le n-íoc ar <a shape="rect" href="occupational_pensions.html">phinsin
cheirde</a>. Ní gá do go leor pinsinéirí cáin a íoc áfach mar tá a
n-ioncam ró-íséal. </p>

<p>Gearrtar cáin faoin gcóras ÍMAT ar phinsin cheirde agus mar sin tá an
córas díreach mar an gcéanna leis an gcóras nuair a bhí tuarastal dhá
íoc leat. Má tá pinsean ceirde agus pinsean leasa shóisialaigh ag duine,
d'fhéadfadh sé go mbeadh cáin le n-íoc acu araon. Leigh tuilleadh faoi <a shape="rect" href="/ga/social_welfare/irish_social_welfare_system/claiming_a_social_welfare_payment/taxation_of_social_welfare_payments.html">ghearradh
cánach ar íocaíochtaí leasa shóisialaigh</a>.</p>

<p>Ní ghearrtar ÁSPC ar phinsin cheirde ach má tá duine faoi bhun 66,
d'fhéadfadh sé go mbeadh ÁSPC le n-íoc ar ioncam eile. Gearrtar an <a href="../../tax/income_tax/universal_social_charge.html">Muirear Sóisialta
Uilíoch</a> ar phinsin cheirde.</p>

<p>Tá cur síos ar na creidmheasanna ginearálta cánacha atá ar fáil do
dhaoine atá 65 nó ós a chionn san alt <a shape="rect" href="../../tax/income_tax_credits_and_reliefs/older_peoples_tax_credits_and_reliefs.html">Cáin
do dhaoine atá ós cionn 65</a> agus bileog eolais na gCoimisinéirí Ioncaim
<a shape="rect" href="http://www.revenue.ie/en/tax/it/leaflets/it45.pdf">IT 45
(pdf)</a>.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Gearrtar cáin ar phinsin cheirde ar an mbealach céanna le cáin ar
thuarastal nó ar phá. Má tá pinsean ceirde agat ó fhoinse in Éirinn
gearrtar cáin ÍMAT air go hiondúil díreach mar a bhíodh cáin gearrta ort
nuair a bhí tú ag obair. Má thagann an pinsean as taobh amuigh den tír seo
is iondúil gur cnapshuim a íocann tú go bliantúil. </p>

<p>Má tá cónaí thar lear ort agus tú ag fáil pinsin as Éirinn
d'fhéadfadh cáin ÍMAT a bheith gearrtha air ach ní gá go mbeadh. Má tá
Comhaontú Dé-Chánach leis an tír eile, d'fhéadfadh sé nach mbeadh ort
cáin Éireannach a íoc (ach bheadh cáin sa tír eile le n-íoc agat). Más
é seo an cás d'fhéadfadh na Coimisinéirí Ioncaim a chur in iúl don té a
íocann an pinsean (mar shampla d'iarfhostóir, an ciste pinsin, &amp; rl) nár
cheart cáin ioncaim a ghearradh ar do phinsean faoin gcóras ÍMAT. Muna
bhfuil fógra den chineál seo faighte uaidh na Coimisinéirí Ioncaim ní mór
don té a íocann do phinsean cáin ÍMAT a ghearradh faoin gnáthchóras. </p>

<h3>Pinsin dhíolúine</h3>

<p>Níl aon cháin le n-íoc ar ioncam ó na foinsí seo a leanas agus níl aon
ghá tagairt a dhéanamh dóibh ar fhaisnéis ioncaim:</p>
<ul><li>Pinsin chréachta agus míchumais agus aon airgead scoir a tugadh maidir
    le créacht nó míchumas faoi na hAchtanna um Phinsin na bhFórsaí
    Cosanta (ní mór cáin a íoc ar aon chuid de na pinsin seo nár
    ceadaíodh ar son créachta nó míchumais) </li>
  <li>Airgead scoir ón arm agus pá díshlógaidh ceadaithe d'oifigigh airm
    agus liúntais eile faoi na hAchtanna um Phinsin na bhFórsaí Cosanta agus
    achtanna eile a bhaineann le pinsin na bhFórsaí Cosanta </li>
  <li>Pinsin, liúntais &amp; rl a íoctar le seansaighdiúirí Chogadh na
    Saoirse nó lena gclann </li>
  <li>Pinsin faoi leith ó thíortha thar lear nach mbeadh inchánaithe dá
    mbeadh an faighteoir ina c(h)ónaí sa tír as atá an pinsean ag teacht.
  </li>
</ul><h3>Má tá pinsean leasa shóisialaigh agus pinsean ceirde agat</h3>

<p>Tarlaíonn sé go fíormhinic go bhfuil pinsean ceirde agus pinsean leasa
shóisialaigh ag pinsinéir (Pinsean Stáit (Ranníocach) nó Pinsean
Baintrí/Baintrí Fir/Páirtnéara Shibhialta Mharthanaigh (Ranníocach)). Má
tá an pinsean ceirde dhá íoc as an tír seo gearrtar cáin air tríd an
gcóras ÍMAT ar nós pá nó tuarastála. Faigheann duine creidmheasanna
cánacha sa ghnáthbhealach mar sin. Chun cáin a ghearradh a an bpinsean leasa
shóisialaigh déantar an pointe scoir meán ráta a laghdú faoi méid an
phinsin leasa shóisialaigh agus déantar na creidmheasanna cánacha a laghdú
faoin dliteanas cánach ar an bpinsean leasa shóisialaigh. Mar sin is amhlaidh
go n-íocann tú cáin ar an dá phinsean ach íoctar an cháin tríd an
bpinsean ceirde. Tugtar <em>codú</em> creidmheasanna ar seo. Tá an scéal
céanna ann má bhíonn ioncam ag duine ó phost agus pinsean leasa
shóisialaigh aige/aici freisin. </p>

<p>Muna mbeadh an pinsean leasa shóisialaigh cutha san áireamh ar an mbealach
seo bheadh cáin le n-íoc air faoin 31 mí Dheireadh Fómhair ina cnapshuim go
bliantúil. </p>

<p>Muna bhfuil cáin dhá ghearradh ar an bhfoinse eile ioncaim atá agat tríd
an gcóras ÍMAT mar shampla, má tá pinsean ceirde agat ó thír thar lear
nó má tá ioncam infheistíochta agat, ní mór duit an cháin a íoc go
bliantúil ina cnapshuim faoin 31 Deireadh Fómhair. </p>

<p>Má tá pinsean árachais shóisialaigh agat ó thír thar lear is iondúil
go bhfuil sé inchánaithe in Éirinn. Ní mór an cháin a íoc go bliantúil
muna bhfuil foinse ioncaim eile in Éirinn agat a thiteann faoin gcóras ÍMAT.
</p>

<h3>Ioncam a thagann ó thar lear</h3>

<p>Go ginearálta tá ioncam a thagann ó thar lear incháinithe in Éirinn má
tá cónaí sa tír seo ort. </p>

<p>Ní bhíonn ioncam a thuilltear taobh amuigh den tír seo inchánaithe in
Éirinn de ghnáth faoin gcóras ÍMAT. Íoctar an cháin i gcónaí ina
cnapshuim go bliantúil. Tugtar cáin faoi Sceideal D ar seo. (Sceideal E an
téarma teicniúil do cháin ÍMAT)</p>

<p>Tá pinsin faoi leith ó thíortha thar lear nach mbeadh inchánaithe sa
tír iasachta dá mbeadh duine ina chónaí ann agus mar sin níleadar
inchánaithe in Éirinn ach an oiread. </p>

<h3>Comhaontaithe Déchánacha</h3>

<p>Is iondúil go mbíonn idirdhealú déanta i gcomhaontaithe déchánacha
idir pinsin a íocann rialtais le iarfhostaithe agus pinsin a íocann
fostóirí príobháideacha. Tá roinnt difríochtaí idir na comhaontaithe
agus ní bhíonn an t-idirdhealú seo curtha san áireamh i ngach ceann acu.
Tá difríochtaí eile idir comhaontaithe agus mar sin ní mór a bheith cinnte
faoi do chás féin. </p>

<p>De réir formhór na gcomhaontaithe íocann daoine nach raibh fostaithe ag
rialtas cáin ar phinsin sa tír ina bhfuil cónaí orthu. Mar sin má tá
cónaí ort in Éirinn agus pinsean ceirde dhá fháil agat ó thír eile ba
cheart go mbeadh an pinsean ar fad ag teacht chugat agus cáin dhá íoc agat
air in Éirinn. </p>

<p>A mhalairt ar fad a tharlaíonn más iarfhostaí rialtais tú atá ag fáil
pinsin - go ginearálta tá na pinsin sin inchánaithe amháin sa tír ina
éisítear iad. Más iarfhostaí de rialtas Mheiriceá thú atá anois i do
chónaí in Éirinn íocann tú cáin ar an bpinsean ceirde i Meiriceá
amháin. I roinnt cásanna baineann seo le pinsin ó údaráis áitiúla nó ó
fhó-rannóga polaitíochta eile - arís, ní mór an comhaontú faoi leith a
fhiosrú. </p>

<h3>ÁSPC</h3>

<p>Níl ÁSPC le n-íoc ag duine atá ós cionn 66. Faigh amach tuilleadh
maidir le <a href="../../../social_welfare/irish_social_welfare_system/social_insurance_prsi/social_insurance_in_ireland.html">árachas
sóisialach in Éirinn</a>.</p>

<p>Má tá tú faoi 66 agus fostaithe nó féin-fhostaithe íocann tú ÁSPC ar
d'ioncam ón bhfostaíocht nó ón bhféinfhostaíocht sin. Ní íocann tú
ÁSPC ar do phinsean ceirde ná ar do phinsean leasa shóisialaigh. </p>

<h3>Muirear Sóisialta Uilíoch</h3>

<p>Is é an Muirear Sóisialta Uilíoch (MSU) a d’ionadaigh an tobhach
sláinte agus an tobhach ioncaim ón 1 Eanáir 2011. Tá gach íocaíocht leasa
shóisialaigh lena n-áirítear pinsin díolmhaithe ón Muirear Sóisialta
Uilíoch. Áfach gearrtar an Muirear Sóisialta Uilíoch ar phinsin cheirde.
Braitheann an méid a íocann tú ar d'aois agus do theidlíocht cárta
leighis. Féach ár ndoiciméad maidir le <a href="../../tax/income_tax/universal_social_charge.html">Muirear Sóisialta
Uilíoch</a> chun tuilleadh eolais a fháil.</p>

<p></p>

<p></p>
</div>

</div>
</html>
