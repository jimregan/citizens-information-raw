<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Iasachtú airgid in Éirinn
</title>
    
    <meta name="description" content="Is é iasachtú airgid an cleachtas ina dtugtar iasachtaí airgid thirim nó ina soláthraítear earraí nó seirbhísí a aisíoctar ar ardleibhéal úis thar thréimhse ghearr ama. Faisnéis faoi conas a rialaítear iasachtú airgid agus na rialacha a bhaineann leis.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Iasachtú airgid in Éirinn</h1>
	
<ul class="anchorlinks"><li><a href="#lc66f4">Réamhrá</a></li><li><a href="#lefc77">Comhaontuithe iasachta airgead</a></li><li><a href="#l8a7dd">Ús</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is í an iasachtú airgid an nós iasachtaí airgid a thabhairt nó earraí
nó seirbhísí a chur ar fáil a aisíoctar ar leibhéal ard úis laistigh de
tamall gearr. Ní mheastar bainc, cumainn fhoirgníochta, comhlachtaí
árachais ná comhar chreidmheasa a bheith iasachtóírí airgid. </p>

<p>Is iasachtú airgid iad daoine nó comhlachtaí gurb é a bpríomhghnó é
airgead a thabhairt ar iasacht. Banc Ceannais na hÉireann imeachtaí úsairí
agus is é atá freagrach as ceadúnais úsaireachta a eisiúnt in Éirinn. <a href="http://www.centralbank.ie/regulation/industry-sectors/money-lenders/Pages/default.aspx">Rialaíonn
Banc Ceannais na hÉireann gníomhaíochtaí iasachtóirí airgid</a> agus tá
sé freagrach as ceadúnais iasachtaithe airgid a eisiúint in Éirinn. </p>

<h3>Ceadúnais iasachtaithe airgid</h3>

<p>Sula gcuireann Banc Ceannais ceadúnas iasachtóra airgid ar fáil, cuirfidh
sé réimse leathan rudaí san áireamh, a chuimseoidh cúlra trádála agus
cáil an iasachtoir airgid agus an costas atá molta don chreidmheas. Déantar
athnuachán ar cheadúnais gach bliain. Coimeádann an Banc Ceannais <a href="http://registers.centralbank.ie/DownloadsPage.aspx">clár
d’iasachtóirí ceadúnaithe airgid</a>. </p>
</div>
<div class="topic base_rules">
<h2 class="topic base_rules_title" id="lefc77">Comhaontuithe iasachta airgead</h2>

<p>Is é an sainmhíniú a thugtar ar chomhaontú iasachtaithe airgid ná
comhaontú ina mbaineann ceann amháin nó níos mó den mhéid a leanas:</p>
<ul><li>Tugadh an comhaontú chun conclúide amuigh ó áitreabh gnó an
    iasachtóra airgid nó áitreabh gnó sholáthraí na n-earraí nó na
    seirbhísí faoin gcomhaontú.</li>
  <li>Tugadh aon idirbheartaíochtaí don chreidmheas, nó maidir leis an
    gcreidmheas, chun conclúide ag áit eile seachas áitreabh gnó an
    iasachtóra airgid nó áitreabh gnó sholáthraí na n-earraí nó na
    seirbhísí faoin gcomhaontú.</li>
  <li>Tugadh aon idirbheartaíochtaí don chreidmheas, nó maidir leis an
    gcreidmheas, chun conclúide ag áit eile seachas áitreabh gnó an
    iasachtóra airgid nó áitreabh gnó sholáthraí na n-earraí nó na
    seirbhísí atá faoin gcomhaontú.</li>
  <li>Sa chás gurb ionann costas iomlán an chreidmheasa ar an gcustaiméir
    faoin gcomhaontú agus breis agus Ráta Céatadánach Bliantúil 23% nó
    ráta eile a d’fhéadfaí a leagan síos.</li>
</ul><p>Faoi <a href="http://www.centralbank.ie/regulation/industry-sectors/money-lenders/Pages/default.aspx">Chód
Tomhaltóirí um Iasachtóirí Airgid an Bhainc Cheannais</a>, ní mór duit
faisnéis mhionsonraithe a fháil faoin iasacht i do chomhaontú iasachtaithe
agus ní mór do d’iasachtóir airgid a insint duit, chomh maith, go bhfuil
ardchostas ar an iasacht.</p>

<p>Ní mór don chomhaontú iasachtaithe:</p>
<ul><li>Bheith i scríbhinn agus ní mór ainmneacha agus seoltaí na bpáirtithe
    uile leis an gcomhaontú a áireamh.</li>
  <li>An méid iomlán a tugadh ar iasacht, an ráta úis, an méid iomlán
    atá iníoctha (costas an chreidmheasa) mar aon le haon mhuirir bhailithe a
    d’fhéadfadh bheith i gceist. Ní féidir leis an iasachtóir muirir eile
    a chur leis, ar nós costais riaracháin nó idirbhirt.</li>
  <li>Bheith sínithe ag an iasachtóir agus an custaiméir araon.</li>
  <li>Thú a chur ar an eolas faoin gceart atá agat chun ré “aithrí”
    deich lá a bheith agat inar féidir leat an t-iasachtóir a chur ar an
    eolas i scríbhinn go ndearna tú an cinneadh gan leanúint ar aghaidh leis
    an iasacht. Má chomhaontaíonn iasachtóir agus tú féin nach mian le
    ceachtar agaibh cloí leis an ré aithrí deich lá, ní mór duit cuid
    eile den chomhaontú a shíniú ina luann tú go dtugann tú toiliú go
    dtarscaoiltear an ceart atá agat chun ré aithrí a bheith agat.</li>
</ul><p>Ní mór duit leabhar aisíocaíochta a fháil, chomh maith, amach ón
gcomhaontú iasachtaithe, ina luaitear méid iomlán na hiasachta agus líon
iomlán na n-aisíocaíochtaí atá le híoc. Gach uair a dhéanann tú
íocaíocht, ní mór an méid agus an dáta a bhreacadh síos sa leabhar.
Eisíonn roinnt iasachtóirí airgid ráitis iasachta seachas leabhar
aisíocaíochta, ina leagtar amach an fhaisnéis chéanna. Ní mór don
iasachtóir airgid taifead a choimeád ar gach comhaontú iasachtaithe.</p>

<p></p>

<h3>Aisíochtaí agus bailiúchán</h3>

<p>Bíonn a lán iasachtóirí airgid ag iarraidh íocaíochtaí iasachta
airgid tirim a bhailiú óna gcustaiméirí gach seachtain, agus iarrann siad
táillí ar an tseirbhís seo. (Ní mór go dtabharfar an rogha duit chun
íocaíocht a dhéanamh ag áitreabh gnó an iasachtóra chun an muirir
bailithe a sheachaint). Ceadaíonn roinnt iasachtóirí airgid duit íoc trí
dhochar díreach. </p>

<p>Ní mór aon táillí a bheidh i gceist a insint don chustaiméir ina
c(h)onradh iasachtaithe airgid roimh dhó nó dhi é a shíniú. Má tá an
t-iasachtóir airgid ag cur gníomhaire chuig teach an chustaiméara, ní
foláir don ghníomhaire údarás scríofa óniasachtóir airgid a bheith aige
chun é sin a dhéanamh, (go ginearálta i bhfoirm chárta aitheantais). Ní
ligtear don ghníomhaire ach aisíochtaí a bhailiú; ní féidir leis tús a
chur le hiasachtaí nua. </p>

<p>Ní féidir leis an iasachtóir airgid nó a ngníomhaire cuairt a thabhairt
ar do theach idir Dé Luain agus Dé Sathairn idir 10am agus 9pm. Má
chomhaontaigh tú i scríbhinn roimh ré, is féidir bailiú a cheadú idir 8am
agus 10am. Ní féidir le hiasachtóir airgid teagmháil a dhéanamh leat ar an
Domhnach agus ar shaoirí poiblí agus ní féidir leo teagmháil a dhéanamh
le d’fhostóir nó le do theaghlach gan cead scríofa a bheith faighte acu
uait.</p>

<p>Faoi <a shape="rect" href="http://www.irishstatutebook.ie/1997/en/act/pub/0026/sec0011.html#zza26y1997s11">Alt
11 den Acht um Chionta Neamh-mharfacha in aghaidh an Duine 1997</a>, is cion é
íocaíocht fiachais a éileamh ar bhealach atá deartha chun buairt, anacair
nó náire a chruthú. Clúdaítear dúmhál agus sracadh araon faoin acht seo
freisin. (Ciallaíonn dúmhál imeaglú nó bagairt fhoréigin chun airgead,
faisnéis nó rud ar bith eile atá luachmhar a fháil ó dhuine eile). Leigh
tuilleadh faoi <a href="../debt/debt_collection.html">bhailiú fiach</a>.</p>
</div>
<div class="topic base_rates">
<h2 class="topic base_rates_title" id="l8a7dd">Ús</h2>

<p>De ghnáth bíonn <a shape="rect" href="apr.html">Ráta Bliantúil
Céatadáin (APR)</a> níos airde ar iasacht ó iasachtóir airgid ná mar atá
ar iasacht ó chomhar creidmheasa nó banc. Bíonn an RBC 23% ar a laghad agus
i gcásanna áirithe d’fhéadfadh sé a bheith níos airde.</p>

<p>Ba cheart do thomaltóirí i gcás iasachta ar bith breathnú ar chostas
iomlán na hiasachta – is é sin an méid airgid sa bhreis a chaithfear a
aisíoc thar mhéid na buniasachta. </p>

<p>Fanann an méid atá le haisíoc agat mar a chéile is cuma cé chomh fada
agus a thógann sé an iasacht a aisíoc. Tá sé amhlaidh ós rud é nach
bhfuil cead ag iasachtóirí airgid ús ar bith sa bhreis ná táillí a
ghearradh thar an méid a bhfuil ceadúnas acu a ghearradh agus a dúirt siad a
ghearrfhadh siad ag tús na hiasachta.</p>

<p>Ní cheadaítear d’iasachtóirí airgid iasachtaí breisithe nó an dara
hiasacht a chur ar tairiscint chun an chéad iasacht a íoc, a chruthóidh
breis fiachais don chustaiméir. Ní cheadaítear d’iasachtóirí airgid,
chomh maith, méid a ghlacadh ón iasacht fhoriomlán agus caitheamh leis mar
an gcéad aisíocaíocht.</p>

<h3>Loiceadh ar iasachtaí </h3>

<p>Má theipeann ar chustaiméir gála amháin nó níos mó ná sin atá le
teacht de réir an chonartha iasachtaithe a íoc, is féidir leis an
iasachtóir airgid an dlí a chur chun a bhris a chúiteamh. Má tá an
t-iasachtóir airgid chun an dlí a chur in aghaidh custaiméara, ní mór
dó/di an custaiméir a sheirbheáil le fógra scríofa ag cur in iúl dó/di
go gcuirfear an dlí air/uirthi agus ag tabhairt meastacháin ar na costais
dlíthiúla a bhféadfadh a bheith le n-íoc ag an gcustaiméir. Tá 21 lá ag
an gcustaiméir tar éis dó/di an fógra a fháil na gálaí a íoc sula
bhféadtar an dlí air/uirthi, cé gur féidir leis an iasachtóir airgid cead
a fháil ó na cúirteanna an tréimhse feithimh seo a tharscaoileadh má
theipeann ar an gcustaiméir gálaí a íoc arís agus arís eile le linn
tréimhse na hiasachta. </p>

<h3>Trádáil neamhdhlíthiúil nó gan cheadúnas </h3>

<p>Tá sé neamhdhleathach seirbhísí iasachtaithe airgid a sholáthar
d'éinne gan cheadúnas iasachtaithe airgid . Mhéadaigh Acht an Bhainc
Cheannais agus Údaráis Rialacháin Seirbhísí Airgeadais na hÉireann 2003
na píonóis ar chiontú i dtrádáil neamhdhlíthiúil san úsaireacht go
fíneáil suas le €63,486.90 agus/nó suas le cúig bliana príosúnachta.
</p>

<p>Má chreideann duine éigin go bhfuil sé/sí tar éis déileáil le
hiasachtóír airgid neamhdhlíthiúil nó má tá aithne aige/aici ar dhuine
éigin go gcreideann siad gur iasachtóír airgid neamhdhlíthiúil é/í, ba
chóir dó/di teagmháil a dhéanamh le <a href="http://www.ccpc.ie/">Coimisiún um Iomaíocht agus Cosaint
Tomhaltóirí</a> nó an <a href="http://www.garda.ie/Stations/Default.aspx">stáisiún Garda
áitiúil</a>. Níl cead ach ag na Gardaí an dlí a chur ar úsairí
neamhdhlíthiúla, ach is féidir le Coimisiún um Iomaíocht agus Cosaint
Tomhaltóirí comhairle a thabhairt don chustaiméir an bhfuil an t-iasachtóir
ag trádáil go neamhdhlíthiúil agus conas is féidir leanúint ar aghaidh
lena g(h)earán. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Má tá deacracht agat le hiasacht a íoc, ba cheart duit teagmháil a
dhéanamh le d’iasachtóir airgid a luaithe is féidir leat. Murar féidir
leat an cheist a réiteach go díreach le d’iasachtóir airgid, féadfaidh
tú cabhair a fháil trí theagmháil a dhéanamh leis <a href="../debt/mabs_service.html">an tSeirbhís Bhuiséadta agus Chomhairle
Airgid</a>, seirbhís saor in aisce agus rúnda a sholáthraítear do dhaoine
in Éirinn a bhfuil fadhbanna fiachais nó bainistithe airgid.</p>

<p>Tá fáil ar bhreis faisnéise faoi iasachtú airgid ón mBanc Ceannais,
lena n-áirítear <a href="http://www.centralbank.ie/regulation/processes/consumer-protection-code/Documents/Consumer%20Protection%20Code%20for%20Licensed%20Moneylenders.pdf">an
Cód Cosanta Tomhaltóirí d’Iasachtóirí Ceadúnaithe Airgid</a>.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Ní mór d’iarratasóirí ar cheadúnais iasachtaithe airgid iarratas a
dhéanamh ar: </p>

<div class="inlinesio">
<p>
</p><div>
<h3>Banc Ceannais na hÉireann</h3>
<p>
  
  <span class="field_dept address_field">Rialachán Airgeadais<br></span>
  

  
  Boisce Phoist 559<br>Sráid an Dáma<br>Baile Átha Cliath 2<br>Éire
  <br>
  
</p>
<p>
  

  
  <strong>Teil:</strong>(01) 224 6000
  <br>
  

  
  <strong>Lóghlao:</strong>1890 777 777
  <br>
  

  
  <strong>Facs:</strong>(01) 671 6561
  <br> 
  

  
  <strong>Láithreán Gréasáin:</strong> <a href="http://www.centralbank.ie/regulation/Pages/home.aspx">http://www.centralbank.ie/regulation/Pages/home.aspx</a>
  <br>
  

  

  

  
  <strong>R-phost:</strong> <a href="mailto:enquiries@centralbank.ie">enquiries@centralbank.ie</a>
  <br>
  
</p>
</div></div>

<p>
</p><div class="inlinesio">
<p>
</p><div>
<h3>An Coimisiún um Iomaíocht agus Cosaint Tomhaltóirí</h3>
<p>
  

  
  Teach Bloom<br>Sráid an Iarnróid<br>Baile Átha Cliath 1<br>Éire
  <br>
  
</p>
<p>
  
  <strong>Uaireanta Oscailte:</strong>- Línte oscailte Luan - Aoine 9rn - 6in
  <br>
  

  
  <strong>Teil:</strong>(01) 402 5555
  <br>
  

  
  <strong>Lóghlao:</strong>1890 432 432
  <br>
  

  
  <strong>Facs:</strong>(01) 402 5501
  <br> 
  

  
  <strong>Láithreán Gréasáin:</strong> <a href="http://www.consumerhelp.ie/">http://www.consumerhelp.ie/</a>
  <br>
  

  
  <strong>Láithreán Gréasáin:</strong> <a href="http://www.ccpc.ie">http://www.ccpc.ie</a>
  <br>
  

  

  
</p>
</div></div>

<br></div>
</div>
</html>
