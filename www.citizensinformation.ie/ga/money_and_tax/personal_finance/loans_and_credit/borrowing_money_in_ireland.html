<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ag fáil airgid ar iasacht
</title>
    
    <meta name="description" content="Nuair atá tomaltóirí ag fáil airgid ar iasacht, tugann an reachtaíocht cosaint orthu. Tugtar comhairle do dhaoine an iasacht cheart a oirfidh dá riachtanais a fháil agus tabharfar comhairle ann breathnú i gcúpla áit sula bhfaigheann duine iasacht.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ag fáil airgid ar iasacht</h1>
	
<ul class="anchorlinks"><li><a href="#lc66f4">Réamhrá</a></li><li><a href="#ldc62f">Cineálacha creidmheasa </a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>D’fhéadfadh sé go mbeadh ar an gcuid is mó againn airgead a fháil ar
iasacht ag tráth éigin dár saol. Is iomaí cineál creidmheas difriúil ann.
Ba chóir do dhaoine an iasacht cheart a oirfidh dá riachtanais a fháil agus
breathnú i gcúpla áit chun an iasacht is fearr a fháil. </p>

<p>Bíonn tomhaltóirí a fhaigheann airgead ar iasacht in Éirinn faoi
chosaint sa reachtaíocht ag an <a shape="rect" href="http://www.irishstatutebook.ie/1995/en/act/pub/0024/index.html">Acht um
Chreidmheas do Thomhaltóirí 1995</a>. Clúdaíonn an tAcht sin gach cineál
creidmheasa agus ní mór d'institiúidí creidmheasa comhlíonadh leis an dlí
sin. Forordaíonn an tAcht freisin na bealaí inar féidir <a shape="rect" href="credit_advertising.html">creidmheas a fhógairt</a>. Má bhíonn
deacracht agat iasacht a thug tú amach roimhe seo a íoc ar ais, b’fhéidir
go mbeadh an <a shape="rect" href="../debt/mabs_service.html">tSeirbhís
Bhuiséadta agus Chomhairle Airgid</a> in ann cabhrú leat.</p>

<p>Go ginearálta, gearrann bainc, cumainn foirgníochta agus institiúidí
creidmheasa eile <a href="../savings_and_investments/comparing_interest_on_savings_and_investments.html">muirear
ar airgead ar iasacht a úsáid</a>. Tugtar ‘ús’ ar an íocaíocht seo
agus ríomhtar é ar an tsuim airgid a fhaigheann tú ar iasacht agus ar an
bhfad ama dá bhfaigheann tú ar iasacht é. Anuas air sin, b’fhéidir go
mbeidh ort táillí a íoc chun íoc as costais riaracháin ar d’iasacht. </p>

<h3>Sula bhfaigheann tú airgead ar iasacht</h3>

<p>Má bhíonn tú ag fáil airgid ar iasacht nó ag ceannach earraí ar
fruilcheannach tá sé tábhachtach go ndéanfá cinnte go mbeidh sé ar
d’acmhainn an méid atá tú ag dul a fháil ar iasacht a íoc ar ais. Bí
ciallmhar faoi na costais mhaireachtála atá ort. Déan cinnte go mbeidh aon
airgead a bheidh fágtha agat tar éis do chuid bunriachtanais a íoc in ann
costas iasachta a chlúdach. Seiceáil an mbeifeá in ann dóthain airgid a
chur i dtaisce chun an rud a theastaíonn uait a cheannach in ionad iasacht a
fháil? D’fhéadfá an méid a bheadh ort a thógáil ar iasacht a laghdú
freisin trí airgead atá i dtaisce agat a úsáid. </p>

<p><strong>Faigh iasacht a oirfidh do do chuid riachtanas</strong></p>

<p>Is iomaí cineál iasachta agus creidmheasa ann. Bíonn gach cineál
creidmheasa oiriúnach le haghaidh críche ar leith. Tá creidmheas ann a
oireann d'airgead a fháil ar iasacht ghearrthéarmach agus cinn eile a oireann
níos fearr d'airgead a fháil ar iasacht fhadtéarmach. </p>

<p><span><strong>Cuardaigh thart chun luach d’airgid a fháil.
</strong></span></p>

<p>Tairgeann bainc, cumainn foirgníochta agus comhair chreidmheasa réimse
iasachtaí. Nuair a bhítear ag déanamh comparáide ar tháillí chun airgead
a bhíonn ar iasacht a úsáid, ní mór ús ar iasachtaí a chur i láthair
mar an <a shape="rect" href="apr.html">Ráta Céatadánach Bliantúil
(RCB)</a>. Tugtar le fios leis an RCB an céatadán den tsuim atá ar iasacht
agat a ghearrfar mar tháille ort anuas ar shuim na hiasachta a bheidh le híoc
ar ais. Tá sé tábhachtach go gcuirfidh tú gach figiúr i gcomparáid lena
chéile. Is féidir iasachtaí a íoc ar ais thar théarmaí difriúla nó
achair dhifriúla. B’fhéidir go gceapfá go bhfuil tú ag fáil margadh
maith ar iasacht le RCB íseal ach má bhíonn tú ag íoc níos mó
tráthchodanna thar thréimhse níos faide b'fhéidir gur mó costais a bheadh
ort leis sa deireadh. Is bealach eile chun iasachtaí a chur i gcomparáid le
chéile é costas creidmheasa a bhreathnaíonn ar chostas iomlán na hiasachta.
</p>

<p>Údaraíonn an Banc Ceannais na hÉireann bainc, cumainn foirgníochta agus
comhair chreidmheasa. Ba chóir iasacht a fháil ó sholáthróir seirbhíse
airgeadais údaraithe agus sin amháin. Tugann sé sin cosaint duitse agus do
do chuid airgid ó dhaoine mí-mhacánta a thugann iasachtaí. Mura bhfuil tú
cinnte gur cuideachta údaraithe í an chuideachta a bhfuil tú ag déileáil
léi, déan teagmháil leis <a shape="rect" href="http://www.financialregulator.ie/Pages/home.aspx">Banc Ceannais na
hÉireann</a> chun é sin a fháil amach.</p>

<p>Féadfaidh tú <a href="http://www.consumerhelp.ie/loan-calculator">áireamhán iasachta</a> a
rochtain chun cabhrú leat aisíocaíochtaí a dheimhniú ar iasacht ar <a href="http://www.consumerhelp.ie/">consumerhelp.ie</a>. Ina theannta sin,
féadfaidh tú iasachtaí pearsanta, cártaí creidmheasa agus rótharraigntí
a chur i gcomparáid le <a href="http://www.consumerhelp.ie/compare">huirlisí
comparáide táirgí airgeadais</a>.</p>
</div>
<div class="topic base_rules">
<h2 class="topic base_rules_title" id="ldc62f">Cineálacha creidmheasa </h2>

<p>Tá go leor foirmeacha éagsúla ann de chreidmheas, lena n-áirítear: </p>
<ul><li><p><strong>Rótharraingtí:</strong> Is bealach é <a href="overdrafts.html">rótharraingt</a> iasacht a fháil ar do chuntas
    bainc. Tugtar rótharraingtí ar do chuntas reatha ionas nuair a bhíonn an
    t-iarmhéid ag 0 i do chuntas is féidir leat roinnt a chaitheamh fós
    féin go dtí teorainn áirithe. </p>
  </li>
  <li><p><strong>Cártaí creidmheasa:</strong> Tugann <a href="http://www.consumerhelp.ie/credit-cards">cárta creidmheasa</a> deis
    duit airgead a fháil ar iasacht ar bhonn míosúil. Ní ghearrtar aon ús
    ar iasachtaí má íocann tú an bille iomlán laistigh de líon áirithe
    laethanta atá leagtha síos. Tá cárta creidmheasa solúbtha agus is
    féidir iad a úsáid chun íoc as ábhair agus seirbhísí ar líne nó ar
    an teileafón. Glactar le cártaí creidmheasa mar bhealach chun íoc as
    earraí agus seirbhísí i go leor áiteanna ar fud an domhain. Níl siad
    oiriúnach le haghaidh iasachta fadtéarmaí de bhrí go bhfuil na rátaí
    úis ard. Bíonn cártaí creidmheasa áisiúil do thomhaltóirí má
    bhíonn fadhb agat le hábhar atá ceannaithe agat. Sa chás sin is féidir
    leat bille an chárta creidmheas a úsáid mar chruthúnas gur cheannaigh
    tú rud éigin.</p>
  </li>
  <li><p><strong>Iasachtaí pearsanta (ó bainc nó cumainn
    foirgníochta):</strong> Tairgeann bainc agus cumainn foirgníochta <a href="http://www.consumerhelp.ie/personal-loans">iasachtaí pearsanta</a>
    do chustaiméirí. Bíonn na hiasachtaí sin oiriúnach le haghaidh
    riachtanas meántéarmach agus fadtéarmach, mar shampla, iasacht cairr nó
    iasacht chun feabhas a chur ar an teach. D’fhéadfadh bainc nó cumainn
    foirgníochta táille a ghearradh chomh maith as táillí agus muirir eile.
    Go hiondúil, íocann tú suim seasta ar ais gach mí. Más iasacht úis
    inathraithe í d’iasacht b’fhéidir go mbeifeá in ann níos mó ná an
    suim seasta a íoc ar ais nuair a bhíonn sé agat. Tugann sé sin deis
    duit an iasacht a íoc ar ais níos túisce. Ní mholtar iasacht phearsanta
    a thógáil amach chun costais laethúla a chlúdach.</p>
  </li>
  <li><p><strong>Iasachtaí as comhar creidmheasa:</strong> Tairgeann <a href="../financial_institutions/credit_unions.html">comhair
    chreidmheasa</a> iasachtaí do chustaiméirí freisin. Caithfidh tú a
    bheith i do bhall de chomhar creidmheasa sular féidir leat iasacht a
    fháil uaidh. Bíonn na comhair chreidmheasa bunaithe sa phobal nó sa
    láthair oibre agus caithfidh tú a bheith i do chónaí nó ag obair i
    gceantar áirithe nó ag obair d’fhostóir áirithe le bheith i do bhall.
    B’fhéidir go mbeadh ort airgead a bheith i dtaisce agat i gcomhar
    creidmheasa sula bhfaigheann tú iasacht. Bíonn iasachtaí ó chomhar
    creidmheasa oiriúnach le haghaidh riachtanas gearrthéarmach agus níos
    fadtéarmaí mar iasachtaí le haghaidh laethanta saoire nó carranna.
    Bíonn siad áisiúil freisin le hiasacht eile a athmhaoiniú. </p>
  </li>
  <li><strong>Fruilcheannach: </strong>Is <a href="hire_purchase.html">comhaontuithe fruilithe</a> iad seo a
    thairgeann siopaí nó garáiste ionas gur féidir leat rudaí áirithe a
    fhruiliú agus a cheannach de réir a chéile. Bíonn rudaí a
    cheannaítear ar fruilcheannach daor go hiondúil, mar shampla carr nó
    troscán nó trealamh leictreachais. Ní leatsa an rud go dtí go mbíonn
    an tráthchuid deiridh den iasacht íoctha. Tá comhlachtaí airgeadais
    rialaithe ag an Banc Ceannais na hÉireann agus tá idirghabhálaí
    creidmheasa (chomh maith le geallbhróicéirí) rialaithe ag an <a href="http://www.nca.ie/eng/">gCoimisiún um Iomaíocht agus Cosaint
    Tomhaltóirí.</a> I <a shape="rect" href="hire_purchase.html">gcomhaontú
    fruilcheannaigh</a> i d’úinéir ar na rudaí i ndiaidh duit an
    tráthchuid deiridh a íoc. <a shape="rect" href="../../../../../consumer_affairs/consumer_protection/consumer_rights/consumer_hire_agreements.html">I
    gcomhaontú fruile tomhaltóirí</a> faightear na hearraí ar cíos agus is
    leis an gcuideachta cíosa tomhaltóirí iad i
  gcónaí.<strong></strong></li>
  <li><strong>Comhaontuithe díol creidmheasa:</strong> Tá na comhaontuithe
    sin cosúil le comhaontuithe fruilcheannach sa mhéid go gceannaítear
    ábhar agus go n-íoctar as i dtráthchodanna. Difríocht mhór is ea gur
    leis an úinéir na hearraí a cheannaítear ar an bpointe faoi chomhaontú
    díol creidmheasa. Go ginearálta bíonn an APR a ghearrtar ar an gcineál
    sin iasachta níos airde ná mar a bhíonn ar chártaí creidmheasa ach ní
    féidir leis a bheith os cionn 23%. Ach an oiread le hiasachtaí
    fruilcheannaigh níl an cineál creidmheasa seo solúbtha.</li>
  <li><strong>Airgead breise a fháil ar mhorgáiste:</strong> Más úinéir
    tí tú beidh a fhios agat gurb é an <a href="../../../housing/owning_a_home/help_with_buying_a_home/paying_for_a_home.html">morgáiste</a>
    an táirge airgeadais is mó as féin is dóigh a cheannóidh tú i do
    shaol. Is bealach é <a href="http://www.consumerhelp.ie/topping-up-mortage">airgead breise ar
    mhorgáiste</a> chun do mhorgáiste a leathnú chomh do chuid fiacha a chur
    le chéile nó chun íoc as carr nó rud éigin eile mór a cheannaíonn
    tú.. Cé go mbíonn an APR íseal d’fhéadfadh an cineál seo iasachta i
    bhfad níos mó airgid a chosaint amach anseo má bhíonn tú á íoc ar
    ais thar tréimhse níos faide. D’fhéadfadh muirir eile a bheith i
    gceist le hiasacht den chineál seo a fháil. Bíonn na hiasachtaí sin –
    ar nós do mhorgáiste – urraithe ar do theach agus tá sé thar a bheith
    tábhachtach mar sin go gcoinníonn tú leis na haisíocaíochtaí nó mura
    gcoinneoidh beidh do theach i mbaol.</li>
  <li><p><strong>Iasachtú airgid:</strong> Is í an iasachtú airgid an nós
    iasachtaí airgid a thabhairt nó earraí nó seirbhísí a chur ar fáil a
    aisíoctar ar leibhéal ard úis laistigh de tamall gearr. Ní mheastar
    bainc, cumainn fhoirgníochta, comhlachtaí árachais ná comhar
    chreidmheasa a bheith iasachtóírí airgid. <a href="moneylending_in_ireland.html">Is iasachtú airgid iad daoine nó
    comhlachtaí gurb é a bpríomhghnó é airgead a thabhairt ar
    iasacht</a>.<br></p>
  </li>
</ul><h2>Stair creidmheasa agus do cheart do phríobháideacht</h2>

<p>Má d’úsáid tú creidmheas roimhe seo beidh stair creidmheasa agat. Is
féidir le hinstitiúid creidmheasa diúltú iasacht a thabhairt duit mura
mbíonn téarmaí agus coinníollacha iasachtaí roimhe seo comhlíonta agat.
Coinníonn Biúró Creidmheasa na hÉireann bunachar sonraí don lucht iasachta
ar fad agus is féidir le hinstitiúidí creidmheasa stádas na n-iasachtaí a
bhí ag iasachtaí ionchasach roimhe seo a sheiceáil. <a shape="rect" href="irish_credit_bureau.html">Is féidir leat tuilleadh a fháil amach faoi
do rátáil creidmheasa agus faoi Bhiúró Creidmheasa na hÉireann
anseo</a>.</p>

<p>Má dhéanann tú comhaontú creidmheasa, tugann an tAcht um Chreidmheas do
Thomhaltóirí 1995 cosaint do do chearta. Tá do <a href="../debt/debt_collection.html">theidlíocht do phríobháideacht á
cosaint agus tá rialacha faoi iasachtóirí ag déanamh teagmhála leat</a>.
Tá na rialacha seo ina gceanglas dlíthiúil ar gach iasachtóir agus tá siad
in ainm is do phríobháideacht mar thomhaltóir a chosaint. Mar shampla,
cuireann an tAcht cosc ar institiúid airgeadais údaraithe cuairt a thabhairt
ort nó glaonna teileafóin a dhéanamh leat gan do thoiliú ag aon am idir
9i.n. agus 9r.n. ar feadh na seachtaine, nó ag aon am ar an Domhnach nó
laethanta saoire bainc. Bíonn cosc ar chuairteanna chuig d’áit fostaíochta
mura mbíonn cónaí ort ansin, nó má theip ar iarrachtaí eile teagmháil a
dhéanamh leat. Ní féidir a dhul i dteagmháil ach amháin leis an duine/na
daoine sa chomhaontú creidmheasa (mura mbíonn socruithe eile déanta).</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Soláthraíonn an Coimisiún um Iomaíocht agus Cosaint Tomhaltóirí (CCPC)
faisnéis agus oideachas faoi na costais, rioscaí agus sochair táirgí
airgeadais. Cuireann CCPC chun cinn na páirteanna tomhaltóirí táirgí
airgeadais. Soláthraíonn an Coimisiún um Iomaíocht agus Cosaint
Tomhaltóirí (CCPC) réimse treoracha tomhaltóirí agus faisnéis faoi
tháirgí airgeadais: </p>

<p>
</p><div class="inlinesio">
<p>
</p><div>
<h3>An Coimisiún um Iomaíocht agus Cosaint Tomhaltóirí</h3>
<p>
  

  
  Teach Bloom<br>Sráid an Iarnróid<br>Baile Átha Cliath 1<br>Éire
  <br>
  
</p>
<p>
  
  <strong>Uaireanta Oscailte:</strong>- Línte oscailte Luan - Aoine 9rn - 6in
  <br>
  

  
  <strong>Teil:</strong>(01) 402 5555
  <br>
  

  
  <strong>Lóghlao:</strong>1890 432 432
  <br>
  

  
  <strong>Facs:</strong>(01) 402 5501
  <br> 
  

  
  <strong>Láithreán Gréasáin:</strong> <a href="http://www.consumerhelp.ie/">http://www.consumerhelp.ie/</a>
  <br>
  

  
  <strong>Láithreán Gréasáin:</strong> <a href="http://www.ccpc.ie">http://www.ccpc.ie</a>
  <br>
  

  

  
</p>
</div></div>


<p>
</p><div class="inlinesio">
<p>
</p><div>
<h3>An tSeirbhís Buiséadaithe agus Comhairle Airgid</h3>
<p>
  

  
  Teach Tráchtála<br>Sráidbhaile Tráchtála an Chinn Thiar<br>Baile Bhlainséir<br>Baile Átha Cliath 15<br>Éire
  <br>
  
</p>
<p>
  

  
  <strong>Teil:</strong>0761 07 2020
  <br>
  

  

  

  
  <strong>Láithreán Gréasáin:</strong> <a href="http://www.mabs.ie">http://www.mabs.ie</a>
  <br>
  

  

  

  
</p>
</div></div>

</div>
</div>
</html>
