<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Creidmheas a fhógairt
</title>
    
    <meta name="description" content="Tá rialacha mionsonraithe ann lena rialaítear fógraíocht na seirbhísí agus na creidmheasa airgeadais. Is é Banc Ceannais na hÉireann a dhéanann monatóireacht ar chomhlíonadh na rialacha sin.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Creidmheas a fhógairt</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l52884">Rialacha ginearálta</a></li><li><a href="#l2b137">An Cód um Chosaint Tomhaltóirí 2012</a></li><li><a href="#l7dec1">Fógraíocht na garaíochta
airgeadais</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá sraith ceangaltas rialaitheach ann lena rialaítear fógraíocht na
seirbhísí agus na creidmheasa airgeadais. Is é Banc Ceannais na hÉireann <a href="https://www.centralbank.ie/regulation/processes/consumer-protection-code/compliance-monitoring/Pages/advertising-monitoring.aspx">a
dhéanann monatóireacht ar an bhfógraíocht úd</a> ag na cuideachtaí a
rialaíonn sé, agus cinntíonn sé go gcloíonn a gcuid fógraí leis na
ceangaltais úd.</p>

<p>Is é an soláthróir creidmheasa (an t-iasachtóir) a bhíonn freagrach as
a chinntiú go gcloíonn a chuid fógraí leis na rialacha úd. Ní foláir
nach bhfoilsíonn, nach nochtann ná nach dtaisceann iasachtóirí le dreamanna
eile (mar shampla foilsitheoir éigin) aon fhógra a bhriseann na rialacha.</p>

<p>Is féidir leat an clár ag <a href="http://registers.centralbank.ie/">registers.centralbank.ie</a> a cheadú
chun fáil amach an é an Banc Ceannais a rialaíonn cuideachta éigin sna
seirbhísí airgeadais.</p>
</div>
<div class="topic base_rules">
<h2 class="topic base_rules_title" id="l52884">Rialacha ginearálta</h2>

<h3>Ceangaltais d’fhógraíocht na creidmheasa</h3>

<p>Is iondúil go gcaitheann fógraíocht na seirbhísí airgeadais bheith
soiléir, cothrom, cruinn agus gan bheith míthreorach. Caithfear an méid a
mhaítear sna cinnlínte agus sna hábhair fhógraíochta bheith curtha ar
fáil le malairt eolais i leith nithe ar nós rioscaí, táillí agus muirear
ionas gur féidir le tomhaltóirí roghanna láneolacha a dhéanamh.</p>

<p>Faightear na príomhriachtanais sa reachtaíocht agus sna cóid seo a
leanas:</p>
<ul><li><a href="http://www.lawreform.ie/_fileupload/RevisedActs/WithAnnotations/EN_ACT_1995_0024.PDF">An
    tAcht um Chreidmheas do Thomhaltóirí 1995 (pdf)</a></li>
  <li><a href="http://www.irishstatutebook.ie/eli/2000/si/294/made/en/print">Rialacháin
    na gComhphobal Eorpach (Creidmheas do Thomhaltóirí) 2000</a></li>
  <li><a href="http://www.irishstatutebook.ie/eli/2007/si/60/made/en/print">Rialacháin
    na gComhphobal Eorpach (Margaí d’Ionstraimí Airgeadais) 2007</a></li>
  <li><a href="http://www.centralbank.ie/regulation/processes/consumer-protection-code/Documents/Consumer%20Protection%20Code%20for%20Licensed%20Moneylenders.pdf">An
    Cód um Chosaint Tomhaltóirí d’Iasachtóirí Airgid Cheadúnaithe 2009
    (pdf)</a></li>
  <li><a href="http://www.irishstatutebook.ie/eli/2010/si/281/made/en/print">Rialacháin
    na gComhphobal Eorpach (Comhaontuithe Creidmheasa Tomhaltóirí)
  2010</a></li>
  <li><a href="http://www.centralbank.ie/regulation/processes/consumer-protection-code/Documents/Consumer%20Protection%20Code%202012.pdf">An
    Cód um Chosaint Tomhaltóirí 2012 (pdf)</a></li>
</ul><h3>Eolas caighdeánach</h3>

<p>Is amhlaidh faoi Chuid 7 de <a href="http://www.irishstatutebook.ie/eli/2010/si/281/made/en/print">Rialacháin
na gComhphobal Eorpach (Comhaontuithe Creidmheasa Tomhaltóirí) 2010</a>, a
chaithfear eolas caighdeánach a áireamh le haon fhógraíocht a bhaineann le
comhaontuithe creidmheasa ina dtásctar ráta úis, ná aon fhigiúirí a
bhaineann le costas na creidmheasa don tomhaltóir. Caithfear sonraí a
thabhairt go soiléir, go hachomair agus go dearscnaitheach san eolas
caighdeánach sin, ag baint úsáide as sampla ionadaíoch;</p>
<ul><li>An ráta iasachta (seasta nó athraitheach nó an dá mhodh) agus
    mionsonraí aon mhuirear a áirítear le <a href="http://www.consumerhelp.ie/choosing-a-loan#costofcredit">costas
    foriomlán na creidmheasa</a> don tomhaltóir</li>
  <li>Méid iomlán na creidmheasa</li>
  <li>Ráta céatadánach bliantúil an mhuirir (seachas i gcás
  rótharraingte)</li>
  <li>Fad an chomhaontaithe creidmheasa más infheidhmithe</li>
  <li>Más íocaíocht iarchurtha atá sa chreidmheas i leith earra nó
    seirbhíse faoi leith, an praghas in airgead tirim agus méid aon
    réamhíocaíochta </li>
</ul><p>agus</p>
<ul><li>Más infheidhmithe, an méid iomlán a theastaíonn an tomhaltóir a íoc
    agus méid na dtráthchodanna</li>
</ul><p>Má theastaíonn ón tomhaltóir chun conradh a thabhairt chun conclúide i
gcomhair seirbhíse eile (ar nós árachais) chun rochtain a fháil ar an
gcomhaontú creidmheasa faoi mar a fhógraítear é, agus murab eol costas na
seirbhíse sin roimh ré, is amhlaidh a chaithfear an ceangaltas sin a
shloinneadh go soiléir, go hachomair agus go dearscnaitheach mar chuid den
eolas caighdeánach.</p>

<p>D’fhoilsigh an Banc Ceannais sa bhliain 2014 <a href="https://www.centralbank.ie/press-area/press-releases/Pages/CentralBankpublishesfindingsofReviewofCompliancewiththeAdvertisingrequirementsoftheConsumerCreditRegulations.aspx">a
athbhreithniú de chomhlíonadh earnálacha na baincéireachta, na n-iasachtaí
airgid agus na gcomhar creidmheasa leis na ceangaltais úd</a>.</p>
</div>
<div class="topic base_rates">
<h2 class="topic base_rates_title" id="l2b137">An Cód um Chosaint Tomhaltóirí 2012</h2>

<p>Bíonn feidhm leis <a href="http://www.centralbank.ie/regulation/processes/consumer-protection-code/Documents/Consumer%20Protection%20Code%202012.pdf">An
Cód um Chosaint Tomhaltóirí 2012 (pdf)</a> de chuid Bhanc Ceannais na
hÉireann do <a href="http://registers.centralbank.ie/">chuideachtaí
seirbhísí airgeadais arna rialú ag an mBanc Ceannais</a>. Ní mór do
chuideachtaí feidhmiú go hionraic, go cothrom agus go gairmiúil faoin gCód;
agus ní foláir dóibh gan tú a mhíthreorú i leith na mbuntáistí ná.na
míbhuntáistí a bhaineann le táirge nó seirbhís ar bith. Ní bhíonn
feidhm leis an gCód d’<a href="hire_purchase.html">fhruilcheannach</a>
ná i leith <a href="../../../consumer_affairs/consumer_protection/consumer_rights/consumer_hire_agreements.html">comhaontuithe
fruilithe ag tomhaltóir</a> féach ‘Fógraíocht garaíochta airgeadais’
thíos.</p>

<p>Tá an Banc Ceannais tar éis <a href="https://www.centralbank.ie/publicinformation/Documents/Consumer%20Protection%20Code%20Consumer%20Guide.pdf">treoir
ghinearálta don Chód (pdf)</a> a tháirgeadh chomh maith le <a href="http://www.centralbank.ie/regulation/processes/consumer-protection-code/compliance-monitoring/Documents/Guidance%20on%20the%20Advertising%20Requirements%20of%20the%20Consumer%20Protection%20Code%202012.pdf">cáipéis
threorach (pdf)</a> faoina cheangaltais d’fhógraíocht na creidmheasa.
Caithfear a bhfuil á thairiscint don tomhaltóir a léiriú go neamhbhalbh sna
fógraí. Clúdaíonn na rialacha sa Chód an fhógraíocht thar gach formáid,
lena n-áirítear na cinn seo a leanas:</p>
<ul><li>Teilifís, raidió, na meáin chlóite</li>
  <li>Fógraíocht lasmuigh, ar nós clár fógraíochta, taispeántas
    fuinneoige, fógraíochta ar an iompar poiblí, ag stadanna bus agus ag
    stáisiúin iarnróid</li>
  <li>Fógraíocht ar líne, lena n-áirítear meirgí, míreanna aníos agus
    cineálacha eile nach iad</li>
  <li>Fís-sruthú, micrea-bhlagadóireacht agus fothaí tráchtanna ar
    láithreáin na meán sóisialta</li>
  <li>Láithreáin phlé idirlín</li>
  <li>Láithreáin ghréasáin agus láithreáin mhargaíochta</li>
  <li>Urraíochtaí d’innill chuardaigh</li>
  <li>Ábhair bholscaireachta (ar nós teachtaireachtaí téacs)</li>
  <li>Comórtais agus fógarfhocail ina gcuirtear chun cinn táirgí nó
    seirbhísí</li>
</ul><p>Ní mór do na cuideachtaí a rialaítear faoin gCód nuair a fhógraíonn
siad táirgí agus seirbhísí airgeadais:</p>
<ul><li>A chinntiú gur soiléir, cruinn, nuashonraithe agus scríofa sa
    ghnáth-Bhéarla é eolas ar bith a sholáthraíonn siad duitse</li>
  <li>A chinntiú gur soiléir, cothrom agus cruinn iad a n-ábhair
    bholscaireachta agus nach míthreoraítear tú leo</li>
  <li>Gan eochaireolas i leith táirge nó seirbhís éigin a chur i bhfolach
    sa mhionchló leis an bhfógraíocht</li>
</ul></div>
<div class="topic base_howtoapply">
<h2 class="topic base_howtoapply_title" id="l7dec1">Fógraíocht na garaíochta
airgeadais</h2>

<p>Is é <em>garaíocht airgeadais</em> an téarma as a mbaintear leas chun cur
síos ar <a href="hire_purchase.html">comhaontú fruilcheannaigh</a>,
comhaontú fruilithe ag tomhaltóir nó soláthar seirbhíse. Caithfear
áireamh leis na fógraí dóibh siúd:</p>
<ul><li>An cineál garaíochta - fruilcheannach nó socrú éigin eile</li>
  <li>Praghas na n-earraí nó na seirbhíse in airgead tirim</li>
  <li>Costas <a href="http://www.consumerhelp.ie/choosing-a-loan#costofcredit">iomlán na
    creidmheasa</a> nó an praghas fruilcheannaigh</li>
  <li>Mionsonraí líon, mhéideanna agus uainiúchán na dtráthchodanna</li>
  <li>Mionsonraí aon éarlaise a bhaineann le comhaontú</li>
  <li>Líonta na dtráthchodanna a chaithfear a íoc sula bhfaighidh tú
    seachadadh na n-earraí</li>
  <li>Mionsonraí ar bith a bhaineann le cineál creidmheasa eile, a
    d’fhéadfaí a úsáid mar chomparáid san fhógraíocht</li>
</ul><p>Ní féidir cur síos ar fhógraíocht creidmheasa mar “shaor ó ús”
más í an chonclúid léi go mbaineann conradh breise cothabhála nó
árachais léi.</p>

<h3>Comhaontuithe fruilithe ag tomhaltóir</h3>

<p>Is ann do cheangaltais áirithe i dteannta leis na forálacha a imlínítear
thuas, a mbaineann feidhm shonrach leo do na comhaontuithe fruilithe agus
léasaithe. Caithfear a mhaíomh in aon fhógraíocht an fhíric nach
n-aistríonn úinéireacht chuig an tomhaltóir i gcomhaontú léasaithe. Ba
chóir go n-áireofaí na ráitis "Ligean, Fruiliú nó Léasú na nEarraí
Amháin" agus "Is Maoin leis an Úinéir iad na hEarraí go Fóill". Ba cheart
go mbeadh na ráitis sin suite díreach chomh dearscnaitheach céanna ar a
laghad le haon suim is iníoctha ag an bhfruilitheoir, agus go mbeidís iniata
le bosca teorann i bhfógraíocht don tsúil. Caithfear an méid is iníoctha
ag an bhfruilitheoir a tháscadh san fhógraíocht agus gach méid a áireamh
leis, lena n-áirítear cánacha.</p>
</div>
<div class="topic base_wheretoapply">
<h2 class="topic base_wheretoapply_title" id="leaf83">Conas iarratas a dhéanamh</h2>

<p>Má bhraitheann gur doiléir, míchruinn nó míthreorach aon fhógraíocht
creidmheasa, is féidir leat í a thuairisciú don Aonad Fógraíochta sa Bhanc
Ceannais ag <a href="mailto:advertising@centralbank.ie">advertising@centralbank.ie</a>. </p>
</div>
</div>
</html>
