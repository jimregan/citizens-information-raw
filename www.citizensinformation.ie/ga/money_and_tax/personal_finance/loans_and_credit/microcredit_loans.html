<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Scéim mhicrichreidmheasa – iasachtaí &#39;Luíonn sé le Ciall&#39; (&#39;It
  Makes Sense&#39;)
</title>
    
    <meta name="description" content="Tá an iasacht seo ar a bhfuil rochtain éasca ó chomhair chreidmheasa dírithe ar dhaoine a bhfuil íocaíochtaí leasa shóisialaigh á bhfáil acu a bhféadfadh go bhfuil deacrachtaí acu creidmheas a rochtain. Níl sí ar fáil ó gach comhar creidmheasa go fóill.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Scéim mhicrichreidmheasa – iasachtaí &#39;Luíonn sé le Ciall&#39; (&#39;It
  Makes Sense&#39;)</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l27d15">Rátaí</a></li><li><a href="#leaf83">Conas iarratas a dhéanamh</a></li><li><a href="#l26941">Cá ndéanfaidh mé iarratas?</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Seoladh scéim mhicrichreidmheasa i mbreis agus 30 comhar creidmheasa i mi
na Samhna 2015. Is ionann micrichreidmheas agus suimeanna beaga airgid a
thabhairt ar iasacht ar rátaí ísle úis. Tá de chuspóir na scéime seo an
brath a laghdú ar iasachtóirí airgid a ghearrann rátaí an-arda úis.</p>

<p>Tugtar iasachtaí <a href="http://itmakessenseloan.ie/">It Makes Sense</a>
ar iasachtaí faoin tionscnamh. Faoi láthair, tá an scéim ar fáil i mbreis
agus 30 comhar creidmheasa ar fud na hÉireann. Féadfaidh tú teacht ar <a href="http://itmakessenseloan.ie/participating-credit-unions/">liosta de
chomhair chreidmheasa a bhfuil páirt á glacadh acu sa scéim anseo</a>.</p>

<p>Tá iasachtaí ‘It Makes Sense’ ar fáil do dhaoine a bhfuil
íocaíochtaí áirithe leasa shóisialaigh á bhfáil acu a bhféadfadh nach
mbeadh in ann creidmheas a fháil ó fhoinsí eile. Chomh maith leis sin, ní
mór duit a bheith cláraithe nó cáiliú don <a href="../../../social_welfare/irish_social_welfare_system/claiming_a_social_welfare_payment/household_budget_scheme.html">Scéim
Buiséad Teaghlaigh</a>. Idir €100 agus €2,000 a bheidh luachanna iasachta
agus beidh ráta uasta úis 12% (Ráta Céatadánach Bliantúil (RCB) 12.68%) i
gceist.</p>

<p>Mura comhalta thú de do <a href="../financial_institutions/credit_unions.html">chomhar creidmheasa
áitiúil</a>, is féidir leis an gcomhar creidmheasa comhalta a dhéanamh
díot ar an láthair (a fhad agus a chónaíonn tú sa cheantar áitiúil) agus
is féidir breithniú láithreach a dhéanamh ort i dtaobh iasacht ‘It Makes
Sense’. Is gnách go ndeonófar iasachtaí laistigh de 24 uair an chloig tar
éis go ndéantar comhalta den chomhar creidmheasa thú agus tar éis duit
d’iarratas ar iasacht a dhéanamh.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Tá iasacht ‘It Makes Sense’ ar fáil do dhaoine atá 18 mbliana
d’aois agus níos sine:</p>
<ul><li>A bhfuil íocaíocht leasa shóisialaigh á fáil acu 
    <p><strong>agus</strong></p>
  </li>
  <li>Atá cláraithe le nó a cháilíonn don Scéim Buiséad Teaghlaigh</li>
</ul><p>Féadfaidh tú iarratas a dhéanamh ar iasacht ar chuspóir ar bith,
aisíocaíocht aon fhiachais gan íoc, ina measc. Féadfaidh tú iasacht a
ghlacadh amach ar feadh tréimhse íosta idir mí amháin agus a mhéid le 2
bhliain.</p>
</div>
<div class="topic base_rates">
<h2 class="topic base_rates_title" id="l27d15">Rátaí</h2>

<p>Is ionann íosmhéid na hiasachta agus €100 agus is é €2,000 an méid
uasta is féidir leat a fháil ar iasacht.</p>

<p>Déantar aisíocaíochtaí iasachta ó asbhaintí gach seachtain ó
d’íocaíocht leasa shóisialaigh tríd an <a href="../../../social_welfare/irish_social_welfare_system/claiming_a_social_welfare_payment/household_budget_scheme.html">Scéim
Buiséad Teaghlaigh</a>. Is ionann an asbhaint uasta a cheadaítear faoin
Scéim Buiséad Teaghlaigh agus 25% de d’íocaíocht sheachtainiúil leasa
shóisialaigh. Áirítear leis seo aon asbhaintí eile a d’fhéadfadh bheith
agat faoin Scéim Buiséad Teaghlaigh (mar shampla, le haghaidh cíosa nó
billí teaghlaigh).</p>

<p>Is ionann an ráta uasta úis a ghearrfaidh comhair chreidmheasa ar iasacht
‘It Makes Sense loan’ agus 1% sa mhí nó 12% sa bhliain (Ráta
Céatadánach Bliantúil (RCB) 12.68%).</p>

<table><caption><strong></strong></caption>
  <tbody><tr><td><strong>I dtaobh iasacht €500</strong></td>
      <td><strong>RCB</strong></td>
      <td><strong>Téarma</strong></td>
      <td><strong>Aisíocaíochtaí seachtainiúla</strong></td>
      <td><strong>Ús a gearradh</strong></td>
      <td><strong>An tIomlán a aisíocadh</strong></td>
    </tr><tr><td><p><strong>Comhar Creidmheasa</strong></p>

        <p>Iasacht ‘It Makes Sense’</p>
      </td>
      <td>12.68% (athraitheach)</td>
      <td>6 mhi</td>
      <td>€19.84</td>
      <td>€15.72</td>
      <td><strong>€515.72</strong></td>
    </tr></tbody></table></div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Déanann tú iarratas ar iasacht ‘It Makes Sense’ trí do chomhar
creidmheasa áitiúil.</p>

<h3>Bheith i do chomhalta den chomhar creidmheasa</h3>

<p>Mura comhalta cheana féin thú den chomhar creidmheasa, is gá duit
fianaise a sholáthar i dtaobh d’ainm, seolta agus uimhir PSP. Teastóidh an
méid a leanas uait:</p>
<ul><li>Cruthúnas i dtaobh d’aitheantais – mar shampla, pas reatha,
    ceadúnas tiomána nó <a href="../../../social_welfare/irish_social_welfare_system/public_services_card.html">Cárta
    Seirbhísí Poiblí</a></li>
  <li>Cruthúnas i dtaobh do sheolta – mar shampla, bille teaghlaigh a
    eisíodh le déanaí nó cáipéisíocht a d’eisigh an Rialtas le
    déanaí, ar nós litreach ón Roinn Coimirce Sóisialaí.</li>
  <li>D’<a href="../../../social_welfare/irish_social_welfare_system/personal_public_service_number.html">Uimhir’
    PSP</a></li>
</ul><h3>Iarratas a dhéanamh ar Iasacht ‘It Makes Sense’</h3>

<p>Is gá duit 2 dhuillín leasa shóisialaigh a eisíodh le déanaí a
thabhairt leat (a eisíodh tráth nach faide ná 4 seachtaine roimhe sin) go
dtí do chomhar creidmheasa. Cabhróidh do chomhar creidmheasa áitiúil leat
foirm iarratais ar iasacht a líonadh agus an fhoirm a chomhlánú lena cheadú
asbhaintí ón scéim buiséad teaghlaigh a dhéanamh.</p>
</div>
<div class="topic base_wheretoapply">
<h2 class="topic base_wheretoapply_title" id="l26941">Cá ndéanfaidh mé iarratas?</h2>

<p>Tá na hiasachtaí seo ar fáil ag os cionn 30 ionad comhar creidmheasa.
Féadfaidh tú cuairt a thabhairt ar <a href="https://www.facebook.com/itmakessenseloan">facebook.com/itmakessenseloan</a>
chun teacht ar níos mó faisnéise. Chomh maith leis sin, féadfaidh tú <a href="http://itmakessenseloan.ie/participating-credit-unions/">rochtain a
fháil ar liosta comhair chreidmheasa rannpháirteacha</a> ar láithreán
gréasáin  <a href="http://itmakessenseloan.ie/">itmakessenseloan.ie</a>. </p>

<p>Féadfaidh tú faisnéis agus comhairle a fháil faoi bhuiséadú ón
líonra ionaid Seirbhís Bhuiséadta agus Chomhairle Airgid (an SBCA):</p>
</div>

<div class="inlinesio">

<div>
<h3>An tSeirbhís Buiséadaithe agus Comhairle Airgid</h3>
<p>
  

  
  Teach Tráchtála<br>Sráidbhaile Tráchtála an Chinn Thiar<br>Baile Bhlainséir<br>Baile Átha Cliath 15<br>Éire
  <br>
  
</p>
<p>
  

  
  <strong>Teil:</strong>0761 07 2020
  <br>
  

  

  

  
  <strong>Láithreán Gréasáin:</strong> <a href="http://www.mabs.ie">http://www.mabs.ie</a>
  <br>
  

  

  

  
</p>
</div></div>
</div>
</html>
