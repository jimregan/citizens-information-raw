<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Rótharraingtí bhainc
</title>
    
    <meta name="description" content="Cuireann bainc agus institiúidí airgeadais rialacha diana i bhfeidhm maidir le rótharraingtí. Conas iarratas a dhéanamh ar rótharraingt ó institiúid airgeadais agus cad atá le déanamh má bhíonn tú thíos le deacracht maidir le rótharraingt a íoc ar ais.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Rótharraingtí bhainc</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is suim bhreise airgid í rótharraingt gur féidir a aistharraingt as
cuntas reatha nuair atá iarmhéid dochair ann (is é sin a rá, méid breise
airgid tógtha as do chuntas bainc agus é faoi nialas). Is áis
ghearrthéarmach í a úsáidtear de ghnáth chun sreabhadh airgid thirim a
mhéadú go sealadach. Dá bharr, d'fhéadfá níos mó airgid a chaitheamh ná
mar atá i do chuntas reatha. Cé go bhféadfadh rátaí úis ar rótharraingt
a bheith ard, ní íoctar ús ach ar an méid airgid a aistharraingítear. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>De ghnáth ceadóidh banc rótharraingt do chustaiméir má bhíonn bearta
isteach agus amach go rialta. Más amhlaidh atá airgead á thógáil amach as
cuntas láithreach tar éis dó a bheith curtha isteach agus nach bhfuil
airgead á choinneáil sa chuntas ar feadh tréimhse suntasaí, d'fhéadfadh an
banc a bheith den tuairim gur comhartha é seo nach bhféadfar é a aisíoc. Sa
chás sin d'fhéadfadh sé rótharraingt a dhiúltú. </p>
<ul><li>Ní bhíonn rótharraingt ar fáil ach amháin ar chuntas reatha.</li>
  <li>Soláthraítear áiseanna rótharraingthe faoi lánrogha d’institiúide
    airgeadais.</li>
  <li>Braitheann rótharraingt agus an méid a dheonófar duit i bhfoirm
    rótharraingthe, i dtromlach na gcásanna, ar stair na n-idirbheart sa
    chuntas reatha. Má tá <a href="irish_credit_bureau.html">drochstair
    creidmheasa</a> agat, b’fhéidir go mbeidh sé deacair ort rótharraingt
    a fháil.</li>
  <li>Aisíocann an tomhaltóir an tsuim rótharraingthe agus ús ar an tsuim
    rótharraingthe nuair a bhíonn airgead ar fáil sa chuntas. </li>
  <li>D'fhéadfadh rótharraingt a bheith sealadach nó buan. </li>
</ul><h3>Má tá deacrachtaí agat rótharraingt a aisíoc</h3>

<p>Má tá deacrachtaí agat rótharraingt a aisíoc, d'fhéadfá síneadh ama
a iarraidh ar an mbanc. Ceadófar é sin má tá stair d'íocaíochtaí
sásúil. </p>

<p>Má tá deacrachtaí leanúnacha agat agus tú ag aisíoc na rótharraingte
agus má tá do chuid fiacha ag méadú dá bharr, d'fhéadfá dul i
dteagmháil leis an <a shape="rect" href="../debt/mabs_service.html">tSeirbhís
Bhuiseadaithe agus Chomhairle Airgid (MABS)</a>. Rachaidh MABS seo i gcomhairle
leat agus socróidh siad an méid airgid gur féidir leat a aisíoc in aghaidh
na míosa. Rachaidh sí i dteagmháil leis an mbanc ar do shon. Socróidh MABS
leis an mbanc go n-aisíocfaidh tú suim áirithe gach mí go dtí go
laghdófar an rótharraingt agus go nglanfar na fiacha. Cuireann MABS an
tseirbhís seo ar fáil saor in aisce. </p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Gearrann go leor banc táille ar rótharraingt a shocrú agus is gnách go
ngearrtar táille bhliantúil (ar a dtugtar táille athnuachana) ar áis
rótharraingthe.</p>

<p>Déantar comhaontú ar an méid is féidir cuntas a rótharraingt (teorainn
rótharraingthe) roimh ré idir sealbhóir an chuntais agus an institiúid
airgeadais.</p>

<p>Íocann tú ús ar an méid atá le híoc agat ag aon tráth amháin,
seachas ar an teorainn iomlán rótharraingthe atá ar fáil agat. Is gnách go
mbíonn an ráta úis ar rótharraingtí beagán níos airde ná an ráta a
ghearrtar ar iasachtaí pearsanta agus gur féidir thart ar idir 11% agus 15% a
bheith i gceist leo, ag brath ar do bhanc.</p>

<p>Má sháraíonn tú do theorainn chomhaontaithe rótharraingthe, féadtar
ús a ghearradh.</p>
</div>

<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Ba cheart duit teagmháil a dhéanamh le do bhanc nó do chumann
foirgníochta más mian leat faisnéis a fháil faoi áiseanna rótharraingthe.
Is éard a bhíonn i gceist le hiarratas a dhéanamh ar rótharraingt ná foirm
a chomhlánú agus d’fhéadfadh cruinniú le hoifigigh na hinstitiúide
airgeadais a bheith i gceist leis, chomh maith. Bíonn línte cabhrach 24 uair
an chloig ag roinnt institiúidí a ghlacann le hiarratais thar an nguthán.
Tá láithreáin ghréasáin ag roinnt institiúidí, chomh maith, áit ar
féidir le hiarratais a dhéanamh ar líne. </p>
</div>
</div>
</html>
