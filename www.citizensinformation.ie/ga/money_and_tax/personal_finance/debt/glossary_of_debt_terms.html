<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Gluais théarmaíocht fhiachais
</title>
    
    <meta name="description" content="Míniú ar théarmaí coitianta a bhaineann le cúrsaí fiachais.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Gluais théarmaíocht fhiachais</h1>
	
<ul class="anchorlinks"></ul>
<div>

<div class="topic">

<div class="topic base_introduction">
<h3>Réamhrá</h3>

<p>Míníonn an ghluais seo na príomhthéarmai a úsáidtear i leith cúrsaí
fiachais. Foilsíonn na h-eagraíochtaí seo leanas liostaí téarmaíochta
freisin:</p>
<ul><li><a href="http://www.isi.gov.ie/en/ISI/Pages/Glossary">Seirbhís
    Dócmhainneachta na hÉireann</a></li>
  <li><a href="https://www.mabs.ie/jargon-buster/?tx_a21glossaryadvancedoutput_pi1%5Bchar%5D=d&amp;cHash=6b165d7745158de46b9c0d1bd13b0b03">Seirbhís
    Bhuiséadta agus Chomhairle Airgid</a></li>
  <li><a href="http://www.consumerhelp.ie/index.jsp?a=595&amp;n=149&amp;p=105">Coimisiún
    um Iomaíocht agus Cosaint Tomhaltóirí</a></li>
</ul><h3>Idirghabhálaí Faofa</h3>

<p>Is éard is idirghabhálaí faofa na duine nó aicme daoine atá údaraithe
ag <a href="personal_insolvency/insolvency_service_of_ireland.html">Seirbhís
Dócmhainneachta na hÉireann (ISI)</a> chun tacú le féichiúnaí iarratas ar
<a href="personal_insolvency/debt_relief_notices.html">Fhógra um Fhaoiseamh
Fiachais (DRN)</a> a dhéanamh.</p>

<h3>Féimheacht</h3>

<p>Is éard is féimheacht ann ná glanadh fiachas duine atá go hiomlán nó
go páirteach neamhábalta a c(h)uid fiachas a aisíoc. Déileálann sí le
fiachas urraithe agus neamhurraithe araon.</p>

<p>Is éard is cuspóir na féimheachta ná chun do shócmhainní a dháileadh
go cóir i measc do chreidiúnaithe agus tú a chosaint ó na creidiúnaithe
sin. Déantar an dáileadh trí oifigeach cúirte, an Sannaí Oifigiúil i
bhFéimheacht. <a href="personal_insolvency/what_is_bankruptcy.html">Léigh
tuilleadh inár gcáipéis maidir le féimheacht</a>.</p>

<h3>Cód Iompair maidir le Riaráistí Morgáiste (CCMA)</h3>

<p>Is cód iompair reachtúil é an CCMA, arna eisiúint ag Banc Ceannais na
hÉireann, a cheanglaíonn ar iasachtóirí morgáiste glacadh le nósanna
imeachta sonracha nuair a bhíonn siad ag déileáil le hiasachtaithe atá
thíos riaráistí morgáiste. Faoin gCód seo, ní mór go mbeadh
<strong>Próiseas Réitigh do Riaráistí Morgáiste (MARP)</strong>. <a href="../../../housing/owning_a_home/mortgage_arrears/consumer_protection_codes_and_mortgages.html">Léigh
tuilleadh inár gcáipéis faoi cóid um chosaint tomhaltóirí agus
morgáistí</a>.</p>

<h3>Comhaontuithe chreidmheas tomhaltóra</h3>

<p>Baineann na rialacha le beagnach gach comhaontú creidmheasa, comhaontuithe
fruilcheannaigh agus comhaontuithe fruilithe ag tomhaltóir a bhfuil
tomhaltóir ar pháirtí. Mar sin, baineann siad le comhaontuithe chun iasacht
airgid a dhéanann tú le bainc, cumainn fhoirgníochta, iasachtóirí airgid
agus comhlachtaí airgeadais áirithe eile. Ní bhaineann siad le comhaontuithe
airgead a fháil ar iasacht ó na comhair chreidmheasa, geallbhróicéirí nó
ó sholáthraithe seirbhísí fóntais, ná le comhaontuithe arna ndéanamh ag
gnóthaí.</p>

<p>Ní mór comhaontuithe clúdaithe ag an reachtaíocht chreidmheas
tomhaltóra a bheith i scríbhinn. Más rud é nach bhfuil siad i scríbhinn,
níl siad in-fheidhmithe. Ciallaíonn sé sin nach n-éireodh leis an
gcreidiúnaí in aon ghníomh breithiúnais i do choinne i leith na bhfiacha.
Forálann an reachtaíocht gur cion é do chreidiúnaí íocaíocht a éileamh
mura bhfuil an comhaontú in-fheidhmithe.</p>

<p>Baineann <a href="http://www.financialregulator.ie/processes/consumer-protection-code/Pages/codes-of-conduct.aspx">Cód
Cosanta an Rialtóra Airgeadais do Thomhaltóirí</a> leis an gcuid is mó de
chomhaontuithe creidmheasa tomhaltóra. Baineann <a href="http://www.financialregulator.ie/press-area/press-releases/pages/consumerprotectioncodeforlicensedmoneylenders.aspx">an
Cód um Chosaint Tomhaltóirí d’ Iasachtóirí Airgid Ceadúnaithe</a> le
hiasachtóirí airgid.</p>
<br><h3>Conarthaí</h3>

<p>I gcomhthéacs fiachais, is éard is conradh ann ná comhaontú le páirtí
amháin earraí nó seirbhísí a sholáthar do dhuine eile ar chomaoin. </p>

<p>Go ginearálta, ní chaithfidh conarthaí a bheith i scríbhinn chun a
bheith in-fheidhmithe. Mar sin féin, ní mór do chonarthaí chun talamh a
dhíol agus na conarthaí rialaithe ag an <a href="http://www.irishstatutebook.ie/1995/en/act/pub/0024/index.html">Acht um
Chreidmheas do Thomhaltóirí 1995</a> a bheith i scríbhinn chun a bheith
in-fheidhmithe.</p>

<p>Is sárú ar an gconradh é mura n-íocann tú. Is féidir le conarthaí
clásail phíonóis a chuimsiú mar gheall ar loiceadh théarmaí an chonartha
a chomhlíonadh. Mar sin, mar shampla, d'fhéadfadh an conradh a fhoráil go
gcaithfidh tú táille breise a íoc nó nach mór duit ús a íoc má
theipeann ort íoc in am.</p>
<br><h3>Breithiúnais chúirte</h3>

<p>Sa chomhthéacs seo, deir breithiúnas cúirte go bhfuil fiach dlite agat.
Is féidir an breithiúnas <a href="enforcement_of_judgments.html">a chur i
bhfeidhm ansin ar bhealaí éagsúla.</a></p>

<h3>Rátáil Chreidmheasa</h3>

<p>Tá do <em>rátáil chreidmheasa nó scór creidmheasa</em> bunaithe ar
cibé acu an bhfuil do thaifead aisíocaíochta creidmheasa go maith nó go
holc. Baineann iasachtóirí úsáid aisti chun cumas iasachtaithe a gcuid
iasachtaí sa todhchaí a aisíoc a mheas.</p>

<p>Go ginearálta, seolann bainc agus iasachtóirí eile faisnéis faoi
iasachtaithe chuig bunachar sonraí lárnach atá á oibriú ag gníomhaireacht
teistiméireachta creidmheasa nó clár creidmheasa. Áirítear leis an
bhfaisnéis seo na comhaontuithe creidmheasa a rinne tú agus do stair maidir
le hiad a íoc. Tá do rátáil chreidmheasa bunaithe ar an eolas sin. <a href="credit_ratings.html">Léigh tuilleadh inár gcáipéis faoi
rátálacha creidmheasa</a>.</p>

<br><h3>Creidiúnaí</h3>

<p>Is é an creidiúnaí an duine (nó comhlacht) a bhfuil airgead aige ort.
Tugtar <em>creidiúnaí breithiúnais</em> ar an duine seo má tá breithiúnas
tugtha aige i do choinne sa chúirt.</p>
<br><h3>Staonadh agus maithiúnas féich</h3>

<p>Is é <em>staonadh féich</em> an téarma a úsáideann creidiúnaithe
uaireanta nuair a aontaíonn siad deis a thabhairt duit an modh ina mbeidh
d’fhiach á aisíoc agat a athrú, mar shampla, trí roinnt íocaíochtaí a
chur ar athló nó tríd an modh a ndéantar aisíocaíochtaí a
athstruchtúrú. Leanann tú ar aghaidh leis an airgead go léir a dhlí agus
beidh ort é ar fad a íoc ar ais sa deireadh.</p>

<p>Tarlaíonn <em>maithiúnas nó cealú féich</em> nuair a chinneann do
chreidiúnaí gan an fiach a leanúint. Is annamh é maithiúnas féich buan.
D'fhéadfadh roinnt creidiúnaithe stopadh an fiach a leanúint de bharr go
n-aithníonn siad nach mbeidh tú in ann é a aisíoc riamh ach ní
chiallaíonn sé sin go bhfuil an fiach maite nó cealaithe. Má thagann athrú
ar d’imthosca, is féidir leat a bheith feidhmithe fós dó.</p>
<br><h3>Gníomhaireachtaí um Bainistiú Fiachais</h3>

<p>Is éard is gnólacht um bainistiú fiachais ná ceann a ghearrann costas
chun seirbhísí bainistithe fiachais a sholáthar. Seo a leanas mar a
shainmhínítear seirbhísí bainistithe fiachais in Acht an Bhainc Cheannais
(Maoirseacht agus Forghníomhú) 2013:</p>
<ul><li>Comhairle a thabhairt maidir le urscaoileadh fiacha (go hiomlán nó i
    bpáirt), lena n-áirítear comhairle maidir le buiséadú i ndáil le
    urscaoileadh fiachais</li>
  <li>Idirbheartaíocht le creidiúnaithe duine maidir le hurscaoileadh
    fiachais an duine sin (go hiomlán nó i bpáirt), nó</li>
  <li>Aon ghníomhaíocht den chineál céanna a bhaineann le urscaoileadh
    fiachais, atá á rialú ag an mBanc Ceannais. </li>
</ul><p>Tá <a href="https://www.centralbank.ie/regulation/industry-sectors/debt-management-firm/Documents/101013%20Authorisation%20Requirements%20and%20Standards%20for%20Debt%20Management%20Firms.pdf">Riachtanais
agus Caighdeáin Údaraithe do Gnólachtaí Bainistíochta Fiachais (pdf)</a>
foilsithe ag an mBanc.</p>

<p>Is comhlacht neamhthráchtála í an tSeirbhís Bhuiséadta agus Chomhairle
Airgid a chuireann seirbhísí bainistithe fiachais ar fáil agus ní ghearrann
sí táillí.</p>

<h3>Fógra um Fhaoiseamh Fiachais (DRN)</h3>

<p>Faoin Acht um Dhócmhainneacht Phearsanta tá an Fógra um Fhaoiseamh
Fiachais ann chun freastal ar dhaoine a bhfuil ioncam nó sócmhainní
indiúscartha an-ísle acu. Ceadóidh sé díscríobh fiachais cháilithigh
suas le €20,000, faoi réir tréimhse mhaoirseachta 3 bliana. Déanann an
tAcht um Dhócmhainneacht Phearsanta (Leasú) 2015 foráil do mhéadú ar an
uasteorainn seo go dtí €35,000. Níl éifeacht leis an méadú sin go
fóill. Léigh tuilleadh inár gcáipéis faoi Fhógraí um Fhaoiseamh
Fiachais.</p>

<h3>Socruithe Réitigh Fiachais (DSA)</h3>

<p>Faoin Acht um Dhócmhainneacht Phearsanta 2013, baineann an Socrú Réitigh
Fiachais le socrú comhaontaithe fiach <em>neamhurraithe</em> thar thréimhse 5
bliana de ghnáth. (Féach <strong>iasacht urraithe</strong> thíos chun
sainmhíniú a fháil.) Is féidir an teorainn 5 bliana a mhéadú go 6 bliana
i gcásanna áirithe. Nuair a chuirtear an DSA i gcrích go sásúil,
urscaoilfear na fiacha a chlúdaíonn sé agus beidh an féichiúnaí
sócmhainneach an athuair. Léigh tuilleadh inár gcáipéis faoi Shocruithe
Réitigh Fiachais.</p>

<br><h3>Féichiúnaí</h3>

<p>Is féichiúnaí tú má tá airgead ag duine éigin ort. Má tá
breithiúnas cúirte bronnta i do choinne, is tusa <em>féichiúnaí an
bhreithiúnais</em>.</p>
<br><h3>Fiacha agus cionta coiriúla</h3>

<p>Tagann an chuid is mó d’fhiacha toisc gur theip ort téarmaí an
chonartha a chomhlíonadh. Mar shampla, faigheann tú airgead ar iasacht ó
bhanc nó ó chomhar creidmheasa agus teipeann ort é a aisíoc ar ais nó
téann tú i gcomhaon chun trealamh a cheannach trí thráthchodanna agus
teipeann ort é a íoc. Is sárú conartha é má theipeann ort fiacha den
tsórt sin a íoc; ní cion coiriúil é i gcoitinne.</p>

<p>Is cion coiriúil é má theipeann ort fiacha áirithe a íoc. Mar shampla,
is cion é gan do chánacha, muirir dara baile nó táille cheadúnas
teilifíse a íoc. Is féidir leat a bheith muirearaithe agus ciontaithe as
loiceadh fiacha den tsórt sin a íoc. Fiú má tá tú muirearaithe,
ciontaithe agus fíneáilte, tá an fiach dlite agat fós agus is féidir thú
a agairt lena aghaidh ar an ngnáthbhealach.</p>

<h3>Fiachas eisiata agus in-eisiata</h3>

<p>Sonraítear san Acht um Dhócmhainneacht Phearsanta 2012 roinnt cineálacha
fiachas <strong>nach féidir</strong> a dhíscríobh le <strong>Fógra um
Fhaoiseamh Fiachais, Socrú Réitigh Fiachais</strong> ná <strong>Socrú um
Dhócmhainneacht Phearsanta</strong>. Tugtar fiachas <em>eisiata</em> orthu sin
agus seo a leanas samplaí:</p>
<ul><li>Fiachais faoi orduithe dlí teaghlaigh, ar nós orduithe cothabhála do
    chéilí agus leanaí</li>
  <li>Fiachais atá le híoc faoi dhámhachtain chúirte mar gheall ar ghortú
    pearsanta nó bás</li>
  <li>Fiachais a eascraíonn ó iasacht (nó staonadh iasachta) a fuarthas mar
    gheall ar chalaois nó éagóir dá samhail sin</li>
  <li>Fiachais a eascraíonn faoi orduithe cúirte a rinneadh faoi na hAchtanna
    um Fháltais ó Choireacht nó fíneálacha a ghearrann na cúirteanna mar
    gheall ar chionta coiriúla</li>
</ul><p>Is iad seo a leanas na cineálacha fiachais atá <em>in-eisiata</em> agus
<strong>ar féidir</strong> a dhíscríobh:</p>
<ul><li>Cáin, dleachtanna nó tobhaigh atá le híoc leis an Stát, ar nós
    cáin ioncaim, Cáin Mhaoine Áitiúil, CBL, cáin chaipitiúil</li>
  <li>Muirir sheirbhíse atá le híoc le húdaráis áitiúla</li>
  <li>Muirear teaghlaigh</li>
  <li>Rátaí</li>
  <li>Airgead atá le híoc faoin Scéim Tacaíochta do Thithe Altranais (i
    dtaca le hiasacht a réamhíoc FSS le cónaitheoir i dteach altranais chun
    íoc as an méid atá dlite ón bpríomháit chónaithe
  phríobháideach)</li>
  <li>Airgead atá le híoc leis an Roinn Coimirce Sóisialaí</li>
  <li>Fiachas atá le híoc le cuideachtaí bainistíochta úinéirí maidir le
    muirir nó le ranníocaíochtaí bliantúla seirbhíse atá dlite le
    haghaidh forbairtí ilaonad (seo an t-aon fhiachas neamhStáit sa
    chatagóir seo).</li>
</ul><h3>Próiseas Réitigh do Riaráistí Morgáiste (MARP)</h3>

<p>De réir an Chód Iompraíochta ar Riaráistí Morgáiste (CCMA) de chuid an
Bhainc Cheannais ní mór d’iasachtóirí Próiseas Réitigh do Riaráistí
Morgáiste (MARP) a úsáid agus iad ag déileáil le hiasachtaithe i
riaráiste nó réamh-riaráiste morgáiste. Is iad seo a leanas 4 chéim MARP:
cumarsáid, faisnéis airgeadais; measúnú agus réiteach. <a href="../../../housing/owning_a_home/mortgage_arrears/mortgage_arrears_resolution_process.html">Léigh
tuilleadh in ár gcáipéis ar an bPróiseas Réitigh do Riaráistí
Morgáiste</a>.</p>

<h3>Dócmhainneacht phearsanta</h3>

<p>Sonraítear san Acht um Dhócmhainneacht Phearsanta 2012:</p>
<ul><li>ciallóidh “dócmhainneacht”, i ndáil le féichiúnaí, nach bhfuil
    an féichiúnaí ina ann a c(h)uid fiacha a íoc in iomlán de réir mar a
    bhíonn siad dlite.</li>
</ul><p>Thug an tAcht um Dhócmhainneach Phearsanta isteach 3 mheicníocht réitigh
fiachais chun cabhrú le daoine nach bhfuil in ann a bhfiachas pearsanta a
íoc. Cuireann na socruithe seo réitigh dhifriúla ar fáil do dhaoine i
gcásanna éagsúla. Léigh tuilleadh inár gcáipéis faoi na roghanna
dócmhainneachta pearsanta seo.</p>

<h3>Socrú um Dhócmhainneacht Phearsanta (PIA)</h3>

<p>Faoin <a href="http://www.irishstatutebook.ie/2012/en/act/pub/0044/index.html">Acht um
Dhócmhainneacht Phearsanta 2012</a>, baineann an Socrú um Dhócmhainneacht
Phearsanta le réiteach comhaontaithe agus/nó athstruchtúrú fiachais faoi
urrús suas go dtí €3 milliún in iomlán (mar aon le fiachas gan urrús)
thar thréimhse 6 bliana. Is féidir an uasteorainn €3 milliún a mhéadú
trí chomhaontú le do chreidiúnaithe faoi urrús agus is féidir an
uasteorainn 6 bliana a mhéadú go dtí 7 mbliana i gcásanna áirithe. <a href="personal_insolvency/personal_insolvency_arrangements.html">Léigh
tuilleadh inár gcáipéis faoi Shocruithe um Dhócmhainneacht
Phearsanta</a>.</p>

<h3>Cleachtóir um Dhócmhainneacht Phearsanta (PIP)</h3>

<p>Is éard is Cleachtóir um Dhócmhainneacht Phearsanta (PIP) ná gairmí
arna údarú ag <a href="personal_insolvency/insolvency_service_of_ireland.html">Seirbhís
Dócmhainneachta na hÉireann (ISI)</a> agus feidhmeoidh sé/sí ar do shon le
linn <strong>Socrú Réitigh Fiachais</strong> nó <strong>Socrú
Dócmhainneacht Phearsanta</strong>.</p>

<h3>Ráiteas Forordaithe Airgeadais</h3>

<p>Is éard is <a href="http://www.isi.gov.ie/en/ISI/Pages/Prescribed_Financial_Statement">Ráiteas
Forordaithe Airgeadais (PFS)</a> ná ráiteas scríofa faoi chúrsaí
airgeadais féichiúnaí. Ní mór do gach iarratasóir PFS a chomhlánú le
cabhair ó <strong>Idirghabhálaí Faofa</strong> (d’<strong>Fhógra um
Fhaoiseamh Fiachais</strong>) nó ó <strong>Chleachtóir um Dhócmhainneacht
Phearsanta</strong> (do <strong>Shocrú Réitigh Fiachais</strong> nó do
<strong>Shocrú um Dhócmhainneacht Phearsanta</strong>). </p>

<p>Baintear úsáid as PFS chun incháilitheacht iarratasóra maidir le
meicníocht réitigh fiachais a bhunú; mar bhonn le haghaidh ranníocaíochta
inbhuanaithe atá le híoc le creidiúnaithe an iarratasóra a ríomh thar
tréimhse DSA nó PIA agus chun na dliteanais as a urscaoilfear an
t-iarratasóir ag deireadh an socruithe a aithint.</p>

<br><h3>Fiacha tosaíochta</h3>

<p>Is féidir an téarma <em>fiach tosaíochta</em> a úsáid i mbrí
ginearálta ach is féidir brí dlíthiúil ar leith a bheith aige freisin. Má
tá airgead ag roinnt creidiúnaithe ort, tá do thuairim féin agat maidir le
cé acu de na fiacha a ghlacann tosaíocht. Ceapfadh formhór na ndaoine go
nglacfadh aisíocaíochtaí ar a mbaile tosaíocht ar aisíocaíocht iasachtaí
eile.</p>

<p>Féadfaidh an bhrí dhlíthiúil 'fiacha tosaíochta' a bheith difriúil.
Mar shampla, i nglacadóireachtaí, i leachtuithe agus i bhféimheacht, leagann
an dlí síos an t-ord a gcaitear na fiacha a íoc.</p>

<h3>Deimhniú cosanta</h3>

<p>Is éard is deimhniú cosanta ann ná deimhniú arna eisiúint ag cúirt
chun an féichiúnaí a chosaint i gcoinne imeachtaí dlí ag creidiúnaí
maidir le fiachais fad is atá Socrú um Dhócmhainneacht Phearsanta (PIA) nó
Socrú Réitigh Fiachais (DSA) á gcur i bhfeidhm.</p>

<p>Tabharfaidh an deimhniú cosanta 70 lá duit, tráth nach féidir le do
chreidiúnaithe an méid a leanas a dhéanamh:</p>
<ul><li>Tús a chur le himeachtaí dlí maidir leis an bhfiachas nó leanúint
    leis na himeachtaí siúd</li>
  <li>Dul i mbun aon bhirt chun breithiúnas a fhorfheidhmiú nó leanúint
    leis na bearta siúd nó teagmháil a dhéanamh leat faoin bhfiachas mura
    gcomhaontaíonn tú leis seo</li>
  <li>Tús a chur le himeachtaí féimheachta i do leith nó leanúint leis na
    himeachtaí siúd</li>
</ul><h3>Costais réasúnta mhaireachtála</h3>

<p>Is éard is costais réasúnta mhaireachtála ná costais riachtanacha a
thabhóidh féichiúnaí d’fhonn ‘caighdeán réasúnta maireachtála’ a
bhaint amach agus é nó í i mbun ceann de na socruithe a tugadh isteach leis
an Acht um Dhócmhainneacht Phearsanta 2012. Ceadaíonn an meánchaighdeán
maireachtála sin costais cosúil le bia, éadaí sláinte, oideachas, iompar,
cúram leanaí agus árachas.</p>

<p>Tá treoirlínte sonraithe ullmhaithe ag an ISI ar cad is costais réasúnta
mhaireachtála ann. Déantar na treoirlínte sin a nuashonrú go rialta, mar a
éilítear faoin Acht. Tá áireamhán ar líne ar fáil chomh maith.</p>

<br><h3>Iasacht cheangailte</h3>

<p>Is iasacht í ar a bhfuil maoin nó earraí ar fáil mar urrús in aghaidh
neamhíoca. Is iad morgáistí na hiasachtaí urraithe is coitianta. Uaireanta,
tá iasachtaí gnó agus iasachtaí eile daingnithe in aghaidh maoine
freisin.</p>

<p>Go ginearálta, níl fiacha cosúil le hiasachtaí bainc agus fiach cárta
creidmheasa daingnithe. Mar sin féin, má shocraíonn tú iasachtaí mar sin a
rolladh suas i do mhorgáiste, bíonn siad mar iasachtaí urraithe anois.</p>

<p>Má dhíoltar an mhaoin nó na hearraí ar a bhfuil an slándáil bunaithe
ina dhiaidh sin, ní mór an iasacht a íoc sular féidir na fáltais a úsáid
le haghaidh aon chríocha eile.</p>
<br><h3>Fiach conartha simplí</h3>

<p>Is fiach é seo a thagann chun solais de bharr nach bhfuil tú tar éis íoc
as earraí nó seirbhísí nach bhfuil clúdaithe ag rialacha speisialta ar
bith. Mar shampla, má cheannaíonn tú earraí ag baint úsáide as seic agus
ní onóraítear an seic, tá fiach conartha simplí dlite don díoltóir. Má
bhaineann tú leas as na seirbhísí as pluiméir agus íocann tú é, tá
fiach conartha simplí don phluiméir. Is féidir leis an díoltóir nó an
pluiméir dul chun na cúirte chun breithiúnas a fháil i do choinne agus an
breithiúnas a chur i bhfeidhm ansin.</p>

<p>Soláthraíonn raon reachtaíochta gur féidir deileáil le táillí
éagsúla agus tobhaigh nach bhfuil íoctha sa chúirt ar an mbealach céanna
le fiacha conartha simplí.</p>

<h3>Sheriff</h3>

<p>Is daoine féinfhostaithe iad Sirriamaí a fhorfheidhmíonn breithiúnais
fiachais i gcontae Chorcaí agus i gcontae Bhaile Átha Cliath..</p>

<p>Forfheidhmíonn Cláraitheoirí Contae breithiúnais fiachais i ngach áit
eile. Íoctar sirriamaí as a gcuid obair fhorfheidhmithe ar bhonn
coimisiúin.</p>

<p>Chomh maith le Sirriamaí Contae i gCorcaigh agus i mBaile Átha Cliath tá
Sirriamí Ioncaim a chuireann fiacha atá dlite do na Coimisinéirí Ioncaim i
bhfeidhm. Tá an chumhacht acu fiacha cánach a bhailiú. Is féidir leo é seo
a dhéanamh trí theastas fiachais eisithe ag an Ard-Bhailitheoir agus ní gá
ordú cúirte a bheith acu. Is féidir fiacha ioncaim a bhailiú freisin ar an
ngnáthbhealach má tá ordú cúirte ann.</p>

<h3>Ráiteas Airgeadais Caighdeánach</h3>

<p>Is éard is Ráiteas Airgeadais Caighdeánach (SFS) ná ráiteas scríofa
maidir le cúrsaí airgeadais ar fhormáid tionscalchaighdeánach, nach mór
d’iasachtaí le deacrachtaí morgáiste a chomhlánú mar chuid de
<strong>Phróiseas Réitigh do Riaráistí Morgáiste (MARP)</strong>. Ní mór
don iasachtóir foirm SFS a thabhairt don iasachtaí agus a chinntiú go
dtuigeann an t-iasachtaí an próiseas MARP. Ní mór dó cabhair a thairiscint
chun an SFS a chomhlánú agus foinsí comhairle neamhspleácha, cosúil le
MABS a lua.</p>

<p>Baineann sé úsáid ansin as an t-eolas airgeadais ar an bhfoirm chun
seasamh airgeadais an iasachtaí a mheas agus an cúrsa is fearr
gníomhaíochta a aithint. Tá <a href="http://www.centralbank.ie/consumer/info/Documents/Guide%20to%20Completing%20a%20Standard%20Financial%20Statement.pdf">treoir
do thomhaltóirí</a> ag an mBanc Ceannais faoi conas SFS a chomhlánú. Tá <a href="https://www.mabs.ie/fileadmin/user_upload/documents/Information_Leaflets_and_Factsheets/Booklet_4_MABS_Guide_to_the_Code_of_Conduct_on_Mortgage_Arrears_2013_-_A_guide_to_the_standard_financial_stateme">treoir
mhionsonraithe maidir le SFS</a> foilsithe ag MABS chomh maith</p>

<br><h3>Teorainneacha ama/Reacht na dTréimhsí</h3>

<p>Tá teorainneacha ama (tréimhsí teorannaithe) chun tabhairt faoi bheagnach
gach cineál gníomh cúirte. Tá na teorainneacha ama seo leagtha amach i <a href="http://www.irishstatutebook.ie/eli/1957/act/6/enacted/en/html">Reacht na
dTréimhsí 1957</a>, arna leasú, nó i reachtaíocht shonrach ag déileáil
leis an gceist cúirte i gceist. </p>

<p>Tá an dlí maidir le teorainneacha ama casta ach, go ginearálta, is í sé
bliana an teorainn ama chun gníomhartha a ghlacadh maidir le sárú conartha
(mar shampla, loiceadh íoc as earraí nó seirbhísí a sholáthar), le
haghaidh breithiúnas fiacha agus muirir i leith neamhíoc ar nós cíosa.
Ciallaíonn sé seo mura gcuireann do chreidiúnaí tús le caingne dlí
laistigh de 6 bliana maidir leis an bhfiach atá dlite, tá an gníomh faoi
<em>urchosc reachta</em>. Go héifeachtach, ciallaíonn sé sin nach féidir
iallach a chur ort an fiach a íoc. </p>

<p>Sa chás go bhfaigheann do chreidiúnaí breithiúnas, go ginearálta, tá
12 bliain acu an breithiúnas sin a fhorfheidhmiú.</p>

<p>Ní bhaineann na rialacha ginearálta le cánacha. Tá teorainn ama 4 bliana
ar na Coimisinéirí Ioncaim ag lorg cána uait agus tá teorainn 4 bliana ort
aisíoc cánacha a lorg nach raibh tú dlite a íoc. Mar sin féin, má tá
calaois nó faillí ar bith ann, níl teorainn ama ar bith ann.</p>
</div>
</div>
<!--this is the section that produces "Useful resources" in the box on the right-hand side. Below is an example.
	<div id="useful_resources">
      <ul>
	<li>
	  <a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
	</li>
	
      </ul>
    </div>
	-->
</html>
