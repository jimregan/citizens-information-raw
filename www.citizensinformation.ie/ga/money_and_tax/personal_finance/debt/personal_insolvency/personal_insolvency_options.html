<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Roghanna um Dhócmhainneacht Phearsanta
</title>
    
    <meta name="description" content="Chuir an tAcht um Dhocmhainneacht Phearsanta córas nua i bhfeidhm chun déileáil le dócmhainneacht phearsanta.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Roghanna um Dhócmhainneacht Phearsanta</h1>
	
<ul class="anchorlinks"><li><a href="#lc66f4">Réamhrá</a></li><li><a href="#ldaede">An tAcht um Dhócmhainneacht Phearsanta 2012
</a></li><li><a href="#l6abbc">Meicníochtaí faoin Acht um
Dhócmhainneacht Phearsanta</a></li><li><a href="#l03b46">Achoimre ar mheicníochtaí</a></li><li><a href="#l95d13">Seirbhís Dócmhainneachta na
hÉireann</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Roimhe seo, má bhí tú dócmhainneach – is é sin, mura raibh tú in ann
do chuid fiachais a íoc nó do chuid dliteanas a chomhlíonadh – ba í
féimheacht an t-aon mheicníocht fhoirmiúil a bhí ar fáil duit chun do
chuid fiachais a réiteach agus cosaint a fháil ó do chreidiúnaithe. </p>

<p>Tugadh 3 mheicníocht nua réitigh fiachais isteach in 2013 faoin <a href="personal_insolvency_options.ga.html#ldaede">Acht um Dhócmhainneacht
Phearsanta 2012</a> do dhaoine nach féidir leo íoc as a bhfiachas pearsanta
agus morgáiste. Déanann <a href="personal_insolvency_options.ga.html#l95d13">Seirbhís Dócmhainneachta na
hÉireann</a> maoirsiú ar na próisis réitigh fiachais.</p>

<p>Athraíodh na rialacha maidir le féimheacht freisin, le héifeacht <a href="http://www.justice.ie/en/JELR/Pages/PR13000405">ón 3 Nollaig 2013</a>
agus tá an Sannaí Oifigiúil i bhFéimheacht ag oibriú anois laistigh den
tSeirbhís Dócmhainneachta. Léigh tuilleadh <a href="what_is_bankruptcy.html">inár gcáipéis maidir le féimheacht</a>.
</p>

<p>Foilsíonn an tSeirbhís Dócmhainneachta <a href="http://www.isi.gov.ie/en/ISI/Pages/Statistics">staitisticí</a> mar
gheall ar oibriú na bpróiseas nua, chomh maith le <a href="http://www.isi.gov.ie/en/ISI/Pages/Fees">sonraí ar chostais atá le
n-íoc</a>. </p>
</div>

<div class="topic base_rules">
<h2 class="topic base_rules_title" id="ldaede">An tAcht um Dhócmhainneacht Phearsanta 2012
</h2>

<p>Síníodh <a href="http://www.irishstatutebook.ie/2012/en/act/pub/0044/index.html">an tAcht
um Dhócmhainneacht Phearsanta 2012</a> sa dlí i Nollaig 2012. Leasaíodh an
tAcht le Cuid 7 den <a href="http://www.oireachtas.ie/documents/bills28/acts/2013/a3213i.pdf">Acht um
Chúirteanna agus an Dlí Sibhialta (Forálacha Ilghnéitheacha) 2013
(pdf)</a>. Rinneadh sraith Ionstraimí Reachtúla chun na míreanna éagsúla a
thabhairt isteach chun feidhme mar aon leis an gcóras nua um dhócmhainneacht
phearsanta a chur i bhfeidhm. Rinneadh tuilleadh leasuithe le <a href="http://www.irishstatutebook.ie/2013/en/act/pub/0046/index.html">Acht na
gCuideachtaí (Forálacha Ilghnéitheacha) 2013</a>. </p>

<p>Tá <a href="http://www.lawreform.ie/_fileupload/RevisedActs/WithAnnotations/en_act_2012_0044.PDF">leagan
comhdhlúthaithe den Acht (pdf)</a> foilsithe ag an gCoimisiún um Athchóiriú
an Dlí. </p>

<p>Thug an tAcht isteach 3 mheicníocht nua réitigh fiachais chun cabhrú le
sealbhóirí morgáiste, agus le daoine eile ag a bhfuil fiachas
neamhinmharthana, comhaontuithe a bhaint amach lena gcreidiúnaithe. Cuireann
na meicníochtaí seo réitigh dhifriúla ar fáil do dhaoine i gcásanna
éagsúla.</p>

<p>Is ceist thábhachtach amháin cibé acu an bhfuil d’fhiachas faoi urrús
nó nach bhfuil. Iasacht atá i bhfiachas <em>faoi urrús</em> ar a bhfuil
fáil ar réadmhaoin nó earraí mar urrús i leith neamhíocaíochta. Is iad
morgáistí na hiasachtaí is coitianta d’iasachtaí faoi urrús. Go
ginearálta, bíonn fiachas ar nós iasachtaí bainc agus fiachas cárta
creidmheasa gan urrús, ach má chuirtear iad in éineacht le do mhorgáiste,
áfach, déantar iasachtaí faoi urrús díobh.</p>

<p>Is iad na meicníochtaí nua ná:</p>
<ul><li>Fógra um Fhaoiseamh Fiachais (DRN) a cheadóidh díscríobh fiachais
    (<strong>fiachas gan urrús a bhíonn i gceist go ginearálta agus i
    gcásanna áirithe is fiachas faoi urrús a bhíonn i gceist</strong>), a
    mhéid le €20,000 a cheadú, faoi réir tréimhse mhaoirseachta 3
  bliana</li>
  <li>Socrú Réitigh Fiachais (DSA) do réiteach comhaontaithe fiachais
    <strong>gan urrús</strong>, gan teorainn ar bith i gceist, agus is gnách
    go mbíonn seo thar thréimhse 5 bliana</li>
  <li>Socrú um Dhócmhainneacht Phearsanta (PIA) le haghaidh réiteach
    comhaontaithe fiachais <strong>faoi urrús</strong> a mhéid le €3
    milliún (ach is féidir an uasteorainn seo a mhéadú) agus fiachais
    <strong>gan urrús</strong>, gan teorainn ar bith i gceist, thar 6
  bliana</li>
</ul><p>Déantar cur síos níos sonraí ar na meicníochtaí seo thíos.</p>

<p>Ina theannta sin, thug an tAcht díscaoileadh uathoibríoch ó fhéimheacht
isteach, faoi réir coinníollacha áirithe, i ndiaidh 3 bliana, seachas 12
bhliain roimh 3 Nollaig 2013.</p>
</div>

<div class="topic base_rates">
<h2 class="topic base_rates_title" id="l6abbc">Meicníochtaí faoin Acht um
Dhócmhainneacht Phearsanta</h2>

<p>Tá a rialacha agus a nósanna imeachta féin ag gach ceann de na
meicníochtaí réitigh fiachais, ach tá na príomhrialacha a leanas i gceist
le gach ceann díobh:</p>

<p><strong>Teorainneacha ar úsáid</strong></p>

<p>Ní fhéadfaidh tú bheith bainteach ach i gceann amháin de na
meicníochtaí nua (DRN, DSA nó PIA) nó sa phróiseas féimheachta ag aon
tráth amháin. Má úsáideann tú ceann amháin de na 4 phróiseas seo, is
gnách go mbeidh ort fanacht roinnt blianta sula ndéanfaidh tú iarratas ar
cheann eile.</p>

<p>Féadfaidh tú gach ceann de na meicníochtaí nua a úsáid ach uair
amháin i do shaol. (Níl an teorainn chéanna i gceist ar fhéimheacht ach is
annamh a tharlódh go mbeadh duine thíos le féimheacht faoi dhó.)</p>

<p><strong>Fiachas a chruthú</strong></p>

<p>Níor cheart duit stopadh ag íoc (nó gan dóthain a íoc) d’aon turas le
do chuid creidiúnaithe fad atá na nósanna imeachta seo á mbunú, mar gheall
go bhféadfadh go ndéanfaí iarratas neamh-incháilithe de d'iarratas dá
dheasca.</p>

<p><strong>Soláthar faisnéise</strong></p>

<p>Beidh ort Ráiteas Forordaithe Airgeadais a chomhlíonadh, ina dtugtar
faisnéis iomlán agus ionraic faoi do chuid cúinsí airgeadais. Beidh ort
Dearbhú Reachtúil a shíniú ina leith seo. Ní mór duit gníomhú le
hintinn mhaith agus comhoibriú go hiomlán leis an bpróiseas.</p>

<p>Beidh ort do thoiliú i scríbhinn a thabhairt go bhfaighfear rochtain ar
roinnt sonraí pearsanta atá á gcoinneáil ag bainc agus ag institiúidí
airgeadais eile ionas gur féidir do staid airgeadais a fhíorú. Beidh sé de
chumhacht ag ranna agus gníomhaireachtaí an Rialtais faisnéis áirithe fút
a scaoileadh.</p>

<p><strong>Cláir phoiblí</strong></p>

<p>Má úsáideann tú aon cheann de na meicníochtaí seo, foilseofar d’ainm
agus do shonraí ar chlár a bhfuil rochtain ag an bpobal air. Ina theannta
sin, cuirfear i dtaifead rath nó teip an phróisis.</p>

<h3>Rialachán Dócmhainneachta an AE</h3>

<p>Le héifeacht ón 9 Iúil 2014, rinne <a href="http://www.isi.gov.ie/en/ISI/COUNCIL%20IMPLEMENTING%20REGULATION%20(EU)%20No%20663%20of%202014.pdf/Files/COUNCIL%20IMPLEMENTING%20REGULATION%20(EU)%20No%20663%20of%202014.pdf">Rialachán
(AE) Uimh. 663/2014 (pdf)</a> athrú chun dáta ar na hIarscríbhinní leis an
<a href="http://eur-lex.europa.eu/LexUriServ/LexUriServ.do?uri=OJ:L:2000:160:0001:0018:en:PDF">Rialachán
Imeachtaí Dócmhainneachta (CE) Uimh. 1346/2000 (pdf)</a>, arb é is aidhm dó
foirmiúlachtaí a rialaíonn aithint chómhalartach agus forfheidhmiú
cómhalartach na mbreithiúnas i gcúrsaí dócmhainneachta trasteorann a
shimpliú.</p>

<p>Ainmníonn an Rialachán Dócmhainneachta athraithe chun dáta DRN, DSA agus
SDP mar imeachtaí dócmhainneachta a fhéadann leas a bhaint as aitheantas
trasteorann. Fágann sé sin go mbeidh an chosaint chéanna ar chreidiúnaithe
i bhformhór na dtíortha eile den AE is atá aige/aici in Éirinn ag
féichiúnaí atá ag baint leas as DRN, DSA nó SDP, faoi réir agus de réir
an Rialacháin Dócmhainneachta.</p>

<p>Léigh tuilleadh <a href="http://www.isi.gov.ie/en/ISI/Pages/FI14000032">sa
phreaseisiúint seo</a>.</p>

<h3>Fógraí um Fhaoiseamh Fiachais</h3>

<p>Cuireann an Fógra um Fhaoiseamh Fiachais (DRN) faoiseamh fiachais ar fáil
do dhaoine atá ar bheagán ioncam nó sócmhainní indiúscartha agus nach
dócha go mbeidh siad in ann a bhfiachas a íoc sna 3 bliana amach romhainn.
Má eisítear DRN duit, ceadóidh sé díscríobh do chuid fiachais
cháilithigh a mhéid le €20,000, faoi réir tréimhse mhaoirseachta 3
bliana.</p>

<p>Le linn na tréimhse seo, ní bheidh do chreidiúnaithe in ann dul sa tóir
ort chun íocaíocht a fháil, ach má thagann feabhas ar do chúinsí le linn
na 3 bliana, b’fhéidir go mbeidh ort cuid de d’fhiachas a íoc dá réir.
Ag deireadh na 3 bliana, díscríobhfar an fiachas go léir a chumhdaíonn an
DRN, fiú murar éirigh leat aon rud a íoc orthu.</p>

<p><strong>Conas a fhaigheann tú DRN?</strong></p>

<p>Ní mór duit d'iarratas a dhéanamh trí Idirghabhálaí Faofa (AI) -
féach <a href="personal_insolvency_options.ga.html#leaf83">Conas iarratas a
dhéanamh</a> thíos. Is é atá anseo ná duine nó aicme daoine atá
údaraithe ag an ISI chun tacú le féichiúnaí iarratas ar Fhógra um
Fhaoiseamh Fiachais a dhéanamh. </p>

<p>Is féidir leat níos mó a léamh inár gcáipéis ar <a href="debt_relief_notices.html">Fhógraí um Fhaoiseamh Fiachais
(DRNanna)</a> agus i <a href="http://www.isi.gov.ie/en/ISI/Pages/DRN">láithreán gréasáin Sheirbhís
Dócmhainneachta na hÉireann</a>.</p>

<h3>Socrú Réitigh Fiachais</h3>

<p>Déanann Socrú Réitigh Fiachais (DSA) soláthar do réiteach comhaontaithe
fiachais gan urrús le creidiúnaí amháin nó níos mó thar thréimhse 5
bliana, le síneadh féideartha comhaontaithe a fhad le 6 bliana. D’fhéadfá
bheith in ann iarratas a dhéanamh ar DSA dá mbeifeá neamh-incháilithe chun
Fógra um Fhaoiseamh Fiachais a fháil de dheasca do leibhéil ioncam,
sócmhainní agus fiachais. Níor mhór go mbeifeá in ann roinnt
aisíocaíochtaí a dhéanamh le do chreidiúnaithe mar chúiteamh ar lascaine
ar d'fhiachas. Socrú deonach atá sa DSA agus beidh ort tacaíocht
chreidiúnaithe a fháil a léiríonn ar a laghad 65% de d’fhiachas
iomlán.</p>

<p>Ní mór duit d’iarratas a phróiseáil trí Chleachtóir um
Dhócmhainneacht Phearsanta (PIP). Seo gairmí a bhain údarú agus clárú
amach ó Sheirbhís Dócmhainneachta na hÉireann chun DSAanna agus Socruithe
um Dhócmhainneacht Phearsanta a fheidhmiú - féach <a href="personal_insolvency_options.ga.html#leaf83">Conas iarratas a
dhéanamh</a> thíos.</p>

<p>Nuair a thiocfaidh deireadh leis an tréimhse lenar comhaontaíodh, agus má
d’fheidhmigh do DSA go rathúil, díscaoilfear thú ón bhfiachas a
chumhdaigh sé.</p>

<p>Féadfaidh tú tuilleadh a léamh <a href="debt_settlement_arrangements.html">inár gcáipéis ar Shocraithe
Réitigh Fiachais</a> agus ar <a href="http://www.isi.gov.ie/en/ISI/Pages/DSA">láithreán gréasáin Sheirbhís
Dócmhainneachta na hÉireann</a>.</p>

<h3>Socrú um Dhócmhainneacht Phearsanta</h3>

<p>Déanann Socrú um Dhócmhainneacht Phearsanta (PIA) soláthar do réiteach
comhaontaithe fiachais a mhéid le huasteorainn €3 milliún (cé gur féidir
an uasteorainn seo a mhéadú le toiliú gach creidiúnaí faoi urrús a
fháil) agus a mhéid le suim gan teorainn d’fhiachas gan urrús. Beidh PIA
ar bun ar feadh tréimhse 6 bliana, le síneadh féideartha comhaontaithe a
fhad le 7 mbliana.</p>

<p>Oibríonn an PIA ar nós Socrú Réitigh Fiachais ar na bealaí a leanas:</p>
<ul><li>Ní mór duit d’iarratas a dhéanamh trí Chleachtóir um
    Dhócmhainneacht Phearsanta (PIP) - féach <a href="personal_insolvency_options.ga.html#leaf83">Conas iarratas a
    dhéanamh</a> thíos</li>
  <li>Níor mhór go mbeifeá in ann roinnt aisíocaíochtaí a dhéanamh le do
    chreidiúnaithe mar chúiteamh ar lascaine ar d'fhiachas</li>
  <li>Socrú deonach atá ann agus beidh ort tacaíocht chreidiúnaithe a
    fháil (creidiúnaithe faoi urrús agus gan urrús) a léiríonn ar a
    laghad 65% de d’fhiachas iomlán</li>
</ul><p>Anuas air sin, ní mór go gcaithfidh breis agus 50% de do chuid
creidiúnaithe faoi urrús agus 50% de do chuid creidiúnaithe gan urrús vóta
ina fhabhar.</p>

<p>Nuair a thiocfaidh deireadh leis an tréimhse lenar comhaontaíodh, agus má
d’fheidhmigh do PIA go rathúil, díscaoilfear thú ón bhfiachas a
chumhdaigh sé ach ní dhíscaoilfear an fiachas faoi urrús ach amháin an
méid a shonraítear sa PIA.</p>

<p>Is féidir leat níos mó a léamh inár gcáipéis ar <a href="personal_insolvency_arrangements.html">Shocruithe um Dhócmhainneacht
Phearsanta (PIAanna)</a> agus ar <a href="http://www.isi.gov.ie/en/ISI/Pages/PIA">láithreán gréasáin Sheirbhís
Dócmhainneachta na hÉireann</a>.</p>
</div>

<div class="topic base_howtoapply">
<h2 class="topic base_howtoapply_title" id="l03b46">Achoimre ar mheicníochtaí</h2>

<table border="1"><tbody><tr><td><strong>Socrú</strong></td>
      <td><strong>Saghas an fhiachais a chumhdaítear</strong></td>
      <td><strong>Luach</strong></td>
      <td><strong>Fad</strong></td>
      <td><strong>Cé air a dhéanfaidh mé iarratas?</strong></td>
    </tr><tr><td>Féimheacht roimhe seo</td>
      <td>Faoi urrús agus gan urrús</td>
      <td>Ar a laghad €1,900 (creidiúnaí anhain) nó €1,300
        (comhchreidiúnaithe)</td>
      <td>12 bhliain</td>
      <td>An Ard-Chúirt (dearbhú deonach nó d'fhéadfadh creidiúnaithe
        achainí a dhéanamh)</td>
    </tr><tr><td>Fógraí um Fhaoiseamh Fiachais (DRN)</td>
      <td>Gan urrús (agus faoi urrús i gcásanna áirithe)</td>
      <td>A mhéid le €20,000</td>
      <td>3 bliana</td>
      <td>Idirghabhálaí Faofa (AI)</td>
    </tr><tr><td>Socrú Réitigh Fiachais (DSA)</td>
      <td>Gan urrús</td>
      <td>Teorainn ar bith</td>
      <td>5 bliana (+1)</td>
      <td>Cleachtóir um Dhócmhainneacht Phearsanta (PIP)</td>
    </tr><tr><td>Socrú um Dhócmhainneacht Phearsanta (PIA)</td>
      <td>Faoi urrús agus gan urrús</td>
      <td>Teorainn ar bith ar fhiachas gan urrús 

        <p>A mhéid le €3 milliún ar fhiachas faoi urrús (cé gur féidir
        an uasteorainn a mhéadú má chomhaontaítear)</p>
      </td>
      <td>6 bliana (+1)</td>
      <td>Cleachtóir um Dhócmhainneacht Phearsanta (PIP)</td>
    </tr><tr><td>Féimheacht ó 3 Nollaig 2013</td>
      <td>Faoi urrús agus gan urrús</td>
      <td>€20,000</td>
      <td>3 bliana</td>
      <td>An Ard-Chúirt (dearbhú deonach nó d'fhéadfadh creidiúnaithe
        achainí a dhéanamh)</td>
    </tr></tbody></table><p><strong>Nóta:</strong> Ní féidir leat iarratas a dhéanamh leat féin ar
DRN, DSA nó PIA. Ní mór duit d’iarratas a dhéanamh trí Idirghabhálaí
Faofa (ar DRN) nó trí Chleachtóir um Dhócmhainneacht Phearsanta (le
haghaidh DSA nó PIA). </p>
</div>

<div class="topic base_wheretoapply">
<h2 class="topic base_wheretoapply_title" id="l95d13">Seirbhís Dócmhainneachta na
hÉireann</h2>

<p>Tá <a href="insolvency_service_of_ireland.html">Seirbhís
Dócmhainneachta na hÉireann</a> (SDÉ) freagrach as gach ábhar lena
mbaineann dócmhainneacht phearsanta. I measc na feidhme atá aici tá an méid
a leanas:</p>
<ul><li>Iarratais a dheimhniú le haghaidh Fógraí um Fhaoiseamh Fiachais</li>
  <li>Iarratais a dheimhniú le haghaidh Socrú Réitigh Fiachais agus
    Socruithe um Dhócmhainneacht Phearsanta</li>
  <li>Treoirlínte a fhorbairt do nósanna imeachta dócmhainneachta</li>
  <li>Cláir a choimeád</li>
  <li>Idirghabhálaithe Faofa (AIanna) a údarú</li>
  <li>Cleachtóirí um Dhócmhainneacht Phearsanta (PIPanna) a údarú agus a
    rialú</li>
  <li>Monatóireacht a dhéanamh ar fheidhmiú na socruithe</li>
</ul><p>Tá Oifig an tSannaí Oifigiúil i bhFéimheacht aistrithe go dtí an
tSeirbhís Dócmhainneachta anois. Riarann an oifig seo eastát an fhéimhigh
tar éis don Ardchúirt Ordú Féimheachta a dhéanamh. </p>
</div>

<div class="topic further_info">
<h2 class="further_info" id="leaf83">Conas iarratas a dhéanamh</h2>

<p>I gcás Fógra um Fhaoiseamh Fiachais, ní mór d’iarratas a dhéanamh
trí Idirghabhálaí Faofa (AI). Is féidir AI a roghnú <a href="http://www.isi.gov.ie/en/ISI/Pages/AIs">ó Chlár na nIdirghabhálaithe
Faofa</a> a fhoilsíonn an SDÉ é. Go dtí seo, tá 40 Seirbhís Bhuiséadta
agus Chomhairle Airgid (MABS) údaraithe mar AIanna. Cuireann líne chabhrach
MABS seirbhís seiceála ar fáil chun a sheiceáil an líonann tú na critéir
cháilitheachta le haghaidh DRN nó nach gcomhlíonann.</p>

<p>Sula ndéanann tú teagmháil le líne chabhrach MABS le haghaidh na
seirbhíse seiceála seo, caithfidh tú an fhaisnéis ábhartha ar fad faoi
d’fhiacha, do shócmhainní, d’ioncam agus do thosca a chur le chéile.
Líne chabhrach MABS: 0761 07 2000, Luan go hAoine, 9 rn go 8 in. </p>

<p>Tá tuilleadh eolais ar láithreán <a href="https://www.mabs.ie/debt-relief-notices-drns/how-to-apply/">MABS</a>.</p>

<p>I gcás Socrú Réitigh Fiachais nó Socrú um Dhócmhainneacht Phearsanta,
ní mór duit iarratas a dhéanamh trí Chleachtóir um Dhócmhainneacht
Phearsanta (PIP). Is féidir PIP a roghnú <a href="http://isi.gov.ie/en/ISI/Pages/PIPs">ón gClár</a> atá foilsithe ag an
SDÉ. </p>

<p>Ta fáil ar bhreis faisnéise ó líne chabhrach an SDÉ, 0761 06 4200 (Luan
go hAoine, 9 rn go 6 in) agus ar a <a href="http://www.isi.gov.ie/">láithreán
gréasáin, isi.gov.ie</a>.</p>
</div>
</div>
<!--this is the section that produces "Useful resources" in the box on the right-hand side. Below is an example.
	<div id="useful_resources">
      <ul>
	<li>
	  <a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
	</li>
	
      </ul>
    </div>
	-->
</html>
