<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Díospóidí le hinstitiúidí airgeadais atá lonnaithe i dtír eile
  Eorpach
</title>
    
    <meta name="description" content="Is bealach é FIN-NET le deis a thabhairt teacht ar réiteach     simplí agus tapaidh ar easaontas trasteorann idir tú féin agus soláthraí     seirbhísí airgeadais.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Díospóidí le hinstitiúidí airgeadais atá lonnaithe i dtír eile
  Eorpach</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l97286">Cén chaoi a ndéanann FIN-NET do ghearán a
phlé</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Is bealach é FIN-NET (nasc gearán trasteorann taobh amuigh den chúirt do
sheirbhísí airgeadais) le deis a thabhairt teacht ar réiteach taobh amuigh
den chúirt ar easaontas idir tú féin agus soláthraí seirbhísí airgeadais
atá lonnaithe i dtír eile Eorpach. Nasc é FIN-NET atá déanta suas de
scéimeanna náisiúnta gearáin atá faoi láthair ann do sheirbhísí
airgeadais san Eoraip. Tá sé mar aidhm ag FIN-NET:</p>
<ul><li>Bealach simplí a chur ar fáil duit le réiteach taobh amuigh den
    chúirt a fháil ar easaontas trasteorann </li>
  <li>Malartú eolais ar bhealach éifeachtach a chinntiú idir scéimeanna
    Eorpacha ionas gur féidir deileáil go tapaidh, go héifeachtach agus go
    proifisiúnta le gearáin trasteorann </li>
  <li>Cinntiú go bhfuil sraith choitianta d'íosbhannaí do thomhaltóirí ag
    scéimeanna réitigh taobh amuigh den chúirt sna tíortha éagsúla i <a href="http://www.inis.gov.ie/en/INIS/Pages/eu-eea-countries">gCeantar
    Eacnamaíoch na hEorpa</a>. </li>
</ul><p>Rogha é FIN-NET teacht ar réiteach in áit sásaimh a lorg faoin dlí agus
ní féidir aon chinneadh ná moltaí a dhéanann údaráis taobh amuigh den
chúirt a chur i bhfeidhm sa bhealach céanna le cinneadh cúirte. Ach, sa
chuid is mó cásanna, leanann údaráis airgeadais na moltaí a dhéanann an
t-údarás gearáin fiú muna bhfuileadar ceangailte leo de réir an dlí. </p>

<h3>Cén chaoi gur féidir le FIN-NET cabhrú leatsa</h3>

<p>Tá córas FIN-NET curtha le chéile ionas gur féidir leat teagmháil a
dhéanamh leis an údarás gearáin <span>i do thír dhúchais féin</span>
fiú nuair a bhaineann an gearán le comhlacht airgeadais thar lear. Cuidíonn
an córas seo leat an scéim chuí ghearáin a roghnú agus tugann sé duit an
t-eolas cuí maidir leis an scéim agus a córas gearáin. Is féidir eolas
cuimsitheach maidir le gach scéim rannpháirteach náisiúnta a fháil ar <a shape="rect" href="http://ec.europa.eu/internal_market/fin-net/members_en.htm">shuíomh
gréasáin FIN-NET</a>. Is féidir leat eolas a fháil freisin maidir leis na
scéimeanna cuí gearáin thar lear i do theanga féin ó bhaill FIN-NET i do
thír dhúchais féin. </p>
</div>
<div class="topic base_rules">
<h2 class="topic base_rules_title" id="l97286">Cén chaoi a ndéanann FIN-NET do ghearán a
phlé</h2>

<p>Nuair a fhaigheann tú an t-eolas cuí ar fad maidir leis an scéim chuí
ghearáin agus nuair atá cinneadh déanta agat gearán a dhéanamh le scéim,
is féidir leat do ghearán a thabhairt chuig ball FIN-NET i do thír
dhúchais. Muna ndéanann ball FIN-NET i do thír dhúchais an gearán a phlé
é féin, cuirfidh sé ar aghaidh é chuig an scéim chuí i dtír do
sholáthraí seirbhísí airgeadais. I gcásanna faoi leith b'fhéidir go
mbeadh sé níos éifeachtaí teagmháil a dhéanamh go díreach leis an scéim
chuí ghearáin agus sna cásanna sin iarrfaidh ball FIN-NET i do thír
dhúchais ort é sin a dhéanamh. </p>

<p>Tá sé mar aidhm ag scéimeanna FIN-NET deis a thabhairt duit do ghearán a
dhéanamh ar a laghad sa teanga ina bhfuil do chonradh airgeadais déanta nó
sa teanga ina mbíodh plé agat go hiondúil leis an soláthraí seirbhísí
airgeadais. </p>

<p>Bíonn ballscéimeanna FIN-NET ag plé le gearáin trasteorann leis an
inniúlacht chéanna agus an leibhéal céanna cúraim a thugann siad do
ghearáin ina dtíortha féin. Má theastaíonn aon eolas nó cáipéisí
breise ón scéim ghearáin uaitse déanfar teagmháil díreach leat. Má
theastaíonn eolas níos ginearálta ón scéim, mar shampla eolas maidir le
reachtaíocht chosanta do thomhaltóirí i do thír, déanfar plé go díreach
le ball FIN-NET i do thír dhúchais féin. </p>

<p>Tá ceangail idir ballscéimeanna FIN-NET tríd Meabhrán Tuisceana a
leagann síos próiséas don chomhoibriú trasteorann agus bunphrionsabail le
heasaontas a réiteach taobh amuigh den chúirt. San áireamh sa Mheabhrán
Tuisceana tá dearbhú cuspóra ó na húdaráis ghearáin atá rannpháirteach
na caighdeáin cháilíochta a chur i bhfeidhm atá leagtha síos i Moltaí
Choimisiún na hEorpa 98/257 maidir le prionsabail a bhaineann le húdaráis
atá freagrach as réiteach taobh amuigh den chúirt ar easaontas
tomhaltóirí. </p>

<p>Tá 7 bprionsabal ag baint leis an Moladh seo, ina measc: </p>
<ul><li>Neamhspléachas an údaráis réitigh easaontais le cothromas ina
    ghníomhaíochtaí a chinntiú </li>
  <li>Follasacht na scéime le cinntiú go bhfuil an t-eolas cuí ar fad maidir
    leis an gcóras agat agus gur féidir an toradh a bhíonn air a mheas go
    hoibiachtúil </li>
  <li>Córas a chuireann an dá thaobh i gcoinne a chéile le cinntiú go
    bhfuil an deis agat do thuairimí ar fad a nochtadh agus go bhfuil tú ar
    an eolas maidir le hargóintí uilig an pháirtí eile san easaontas </li>
  <li>Éifeachtacht an chórais le cinntiú go mbeidh buntáiste duit as
    réiteach malartach easaontais, mar shampla, is féidir leat ionadaí dlí
    a bheith agat ach ní gá, córas atá saor in aisce nó a bhfuil táille
    íseal le n-íoc as, córas tapaidh agus údarás réitigh easaontais a
    ghlacann ról gníomhach, mar sin bíonn sé ar a chumas aon chúinsí a
    bheadh ina gcúnamh le theacht ar réiteach ar an easaontas a chur san
    áireamh </li>
  <li>Dlíthiúlacht le cinntiú nach mbaineann an cinneadh a dhéanann an
    t-údarás réitigh easaontais díot an chosaint atá agat faoin
    reachtaíocht chuí chosanta do thomhaltóirí </li>
  <li>Saoirse le cinntiú go mbeidh tú ceangailte leis an gcinneadh a thógtar
    sa chás amháin go bhfuil tú curtha ar an eolas maidir leis an gceangal
    roimh ré agus go nglacann tú leis seo go sonrach tar éis don easaontas
    atá i gceist a theacht chun solais </li>
  <li>Ionadaíocht le cinntiú go bhfuil deis agat ionadaí den tríú
    pháirtí a bheith páirteach ar do shon sa chóras más mian leat é. </li>
</ul><p>Ní féidir ach le scéimeanna a bhfuil fógra curtha chuig Coimisiún na
hEorpa ina dtaobh ag a mBallStáit a bheith páirteach i FIN-NET. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Tá eolas ar fáil ar <a href="http://ec.europa.eu/finance/fin-net/members_en.htm">shuíomh gréasáin
FIN-NET</a> duit maidir le húdaráis réitigh easaontais taobh amuigh den
chúirt i ngach tír AE/CEE. Go sonrach is féidir eolas a fháil ar an mbanc
sonraí maidir le:</p>
<ul><li>Struchtúr agus clúdach na scéimeanna réitigh i ngach tír </li>
  <li>An cineál socraithe a dhéanann gach údarás réitigh </li>
  <li>Teorainneacha ama agus moltaí </li>
  <li>Táillí (más ann dóibh) a ghearrann </li>
  <li>Ar an meán cé chomh fada a thógann sé easaontas a réiteach </li>
  <li>Teangacha gur féidir úsáid a bhaint astu le linn an phróiséis. </li>
</ul><p>Má tá gearán agat i gcoinne soláthróra seirbhísí airgeadais atá
suite i dtír éigin eile, is féidir leat úsáid a bhaint as foirm FIN-NET <a href="http://ec.europa.eu/finance/fin-net/docs/complaint_form_en.doc">form for
cross-border financial services complaints (do ghearáin i dtaobh seirbhísí
airgeadais trasteorann)</a>.</p>

<p>Is féidir leat teacht ar eolas freisin faoin gcaoi chun úsáid a bhaint as
FIN-NET ina <a href="http://ec.europa.eu/finance/fin-net/docs/guide/consumer-guide_en.pdf">consumer
guide to settling corss-border financial disputes out of court (threoir do
thomhaltóirí chun díospóidí airgeadais trasteorann a shocrú lasmuigh den
chúirt) (pdf)</a>.</p>
</div>
</div>
</html>
