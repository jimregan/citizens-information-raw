<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ús ar iasachtaí agus coigilteas
</title>
    
    <meta name="description" content="Má thógann tú airgead ar iasacht ó institiúid airgeadais, déanfar ús a ghearradh ort. Má dhéanann tú airgead a choigilt in institiúid airgeadais, déanfaidh tú ús a thuilleamh. Faigh amach faoi théarmaí difriúla a úsáidtear don ús a ghearrtar agus a thuilltear.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ús ar iasachtaí agus coigilteas</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l5a532">Ús ar iasachtaí agus ar
rótharraingtí</a></li><li><a href="#l30920">Ús ar choigilteas</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Úsáideann institiúidí airgeadais, ar nós banc, comhair chreidmheasa
agus cumainn foirgníochta téarmaí éagsúla don ús a ghearrtar ort nó a
thuilleann tú ar a dtáirgí airgeadais.</p>

<p>Is iad na ceithre théarma is coitianta a thabharfaidh tú faoi deara:</p>
<ul><li>An Ráta Céatadánach Bliantúil (APR)</li>
  <li>An Ráta Bliantúil Coibhéiseach (EAR)</li>
  <li>An Ráta Coibhéiseach Bliantúil (AER)</li>
  <li>Toradh Bliantúil Iolraithe (CAR)</li>
</ul><p>Úsáidtear APR agus EAR don ús a ghearrtar ort ar airgead a
<strong>fhaigheann tú ar iasacht</strong>.</p>

<p>Féadtar AER, CAR agus EAR a úsáid don ús a thuilleann tú ar airgead a
<strong>choiglíonn</strong> tú.<br></p>
</div>

<div class="topic base_rules">
<h2 class="topic base_rules_title" id="l5a532">Ús ar iasachtaí agus ar
rótharraingtí</h2>

<h3>APR agus EAR</h3>

<p>Is é an <a href="comparing_interest_on_savings_and_investments.html">Ráta
Céatadánach Bliantúil (APR)</a> ríomh chostas fhoriomlán d’iasachta.
Léirítear é mar ráta bliantúil a léiríonn costas iarbhír bliantúil na
gcistí a fuarthas ar iasacht. Cuireann sé san áireamh na costais go léir i
rith théarma na hiasachta, lena n-áirítear aon mhuirir bhunaithe agus an
ráta úis. Ciallaíonn seo go cuirtear táillí agus muirir le méid na
hiasachta sula ríomhtar ús.</p>

<p>Ríomhtar APR gach bliain ar phrionsabal laghdaithe iasachta. Is é an
prionsabal laghdaithe an tsuim atá fós le haisíoc agat, seachas an tsuim a
thóg tú ar iasacht. Dá airde an APR, is mó a chosnóidh sé ort airgead a
fháil ar iasacht.</p>

<p>Tá ar gach iasachtóir an ráta úis a lua ar iasacht nó ar chárta
creidmheasa mar APR. Tá na riachtanais seo leagtha síos in <a href="http://www.irishstatutebook.ie/1995/en/act/pub/0024/sec0021.html#zza24y1995s21">Alt
21 den Acht um Chreidmheas do Thomhaltóirí, 1995</a>.</p>

<p>Féadfaidh tú an APR a úsáid chun iasachtaí a chur i gcomparáid lena
chéile a fhad agus atá an tsuim chéanna agus an téarma céanna i gceist
leo. Mar shampla, cosnaíonn iasachta ag a bhfuil APR 15% níos mó ná iasacht
le APR 11%. Ní féidir leat an APR a úsáid chun comparáid a dhéanamh idir
iasachtaí de théarmaí éagsúla – más éagsúil na téarmaí, ba cheart
duit súil a chaitheamh ar <a href="http://www.consumerhelp.ie/choosing-a-loan#costofcredit">chostas
creidmheasa</a>. Is ionann costas creidmheasa agus an fíorchostas a bhíonn ar
iasacht a fháil. Is é an difríocht atá idir an tsuim a thógann tú ar
iasacht agus an t-iomlán a aisíocann tú.</p>

<p>Féadfaidh tú <a href="http://www.consumerhelp.ie/loan-calculator">áireamhán iasachta
consumerhelp.ie</a> a úsáid leis na haisíocaíochtaí míosúla agus le
costas creidmheasa d’iasachtaí a dheimhniú, ag brath ar an méid a
leanas:</p>
<ul><li>Cé mhéid is mian leat a fháil ar iasacht, nó</li>
  <li>Cé mhéid is féidir leat a íoc ar ais gach mí</li>
</ul><p>Úsáidtear an <em><strong>Ráta Bliantúil Coibhéiseach</strong></em>
<strong>(EAR)</strong> chun ús ar chuntais a ríomh nach féidir leo bheith ar
sochar ná nach féidir iad a rótharraingt. (Má tá airgead i do chuntas
agat, tá do chuntas ar sochar). Taispeánann an EAR duit an ráta úis a
ghearrtar nó a thuilltear. Mar shampla, féadfaidh cuntas reatha ag a bhfuil
áis rótharraingthe 2 ráta EAR a bheith aige – ceann amháin d’ús a
íocadh nuair atá an cuntas ar sochar agus ceann eile d’ús a ghearrtar
nuair a dhéantar rótharraingt ar an gcuntas. Mura luaitear ach EAR amháin,
ba cheart duit a dheimhniú an mbaineann seo le hiarmhéid do chreidmheasa nó
le do rótharraingt. Seiceáil i gcónaí an ráta úis a ghearrtar ar d’áis
rótharraingthe le do bhanc.</p>

<p>Cuireann an EAR san áireamh cathain a ghearrtar nó a thuilltear an t-ús,
agus aon mhuirir bhreise. I measc na muirear breise, d’fhéadfadh táillí
ráithiúla, muirir bhunaithe, agus mar sin de, a bheith i gceist.</p>

<p>Ríomhann an EAR an t-ús amhail a íoctar uair sa bhliain é, fiú má
íoctar dhá nó tríú huaire sa bhliain é. Ceadaíonn seo duit rátaí EAR a
úsáid chun comparáid a dhéanamh idir cuntas sa chás go n-íoctar nó go
ngearrtar an t-ús gach mí agus cuntas ina n-íoctar nó ina ngearrtar an
t-ús gach bliain.</p>

<p>Dá airde an EAR, is mó ús a ghearrfar ort nó a thuillfidh tú.</p>
</div>
<div class="topic base_rates">
<h2 class="topic base_rates_title" id="l30920">Ús ar choigilteas</h2>

<h3>AER agus CAR</h3>

<p>Taispeánann an <em>Ráta Coibhéiseach Bliantúil</em> (AER) agus <em>an
Toradh Bliantúil Iolraithe</em> (CAR) araon duit an fíor-ús a bheidh
gnóthaithe agat ar choigilteas nó ar infheistíochtaí úsbhunaithe ag
deireadh bliana. </p>

<p>Is ionann an AER agus an méid úis a tuilleadh i mbliain. Tá AER áisiúil
chun comparáid a dhéanamh idir an toradh ar chuntais choigiltis mar gheall go
dtaispeánann sé cé mhéid a thuilltear gan aird ar cé chomh minic a
chuirtear ús do shochar cuntais. Cleachtas caighdeánach é in Éirinn chun
ús a liostú i bhfoirm AER i gcás cuntais choigiltis. Féadfaidh tú níos
lú a thuilleamh ná an AER mar gheall nach ndearnadh d’airgead a infheistiú
ar feadh a fhad le bliain. Is gnách go luaitear an AER gan cáin choinneála
ar ús taisce (DIRT) a chur san áireamh.</p>

<p>Amanna, úsáideann gnóthais <em>an Toradh Bliantúil Iolraithe</em> (CAR)
in ionad an AER ar tháirgí coigiltis agus infheistíochta. Tomhas atá sa CAR
ar ráta toraidh ar éarlais nó infheistíocht. Féadfaidh tú é a úsáid
chun cuntais éagsúla a chur i gcomparáid. Má tá €110 i gcuntas, bliain i
ndiaidh gur cuireadh €100 i dtaisce ann, is ionann an toradh, nó an CAR,
agus 10%.</p>

<p>Cuireann an AER agus an CAR san áireamh cé chomh minic a íoctar ús mar
gheall go méadaítear do choigilteas nuair a shuimítear an t-ús leis. Mar
thoradh air sin, an chéad uair eile a ríomhtar an t-ús ar do choigilteas,
méadaítear seo chomh maith. Tugtar ús iolraithe air seo.</p>

<p><strong>Sampla d’ús iolraithe is ea:</strong></p>

<p>Má íocann institiúid airgeadais ráta úis 4% sa bhliain a dhéantar a
iolrú gach 6 mhí, íocann an institiúid airgeadais ús iolraithe 2% gach 6
mhí. Déanann an t-ús a íoctar ag deireadh na 6 mhí an t-ús a thuilleamh
don dara 6 mhí sa bhliain, mar a tharlaíonn. Ar an gcúis seo, ní hionann 4%
a iolraítear gach 6 mhí agus 4% a iolraítear gach bliain.</p>

<p>Infheistíonn tú <strong>€500</strong> le d’institiúid airgeadais ar
ráta <strong>4%</strong> gach bliain, a iolraítear gach 6 mhí. Go simplí,
is ionann an t-ús €10 do na chéad 6 mhí agus 2% de €500. Suimítear é
seo, ina dhiaidh sin, leis an infheistíocht tosaigh agus eascraíonn an méid
reatha €510. Is é an t-ús don dara 6 mhí den bhliain agus 2% de €510 =
€10.20. Ar an ábhar sin, is é an ráta éifeachtach bliantúil úis 20.20
/500 x 100 = 4.04%.</p>

<p>Má luann institiúid airgeadais ráta AER nó CAR do chuntas,
d’fhéadfadh go mbeadh téarmaí agus coinníollacha i gceist leis an gcuntas
sin ar féidir leo stop a chur leat ón ráta iomlán a fháil. Mar shampla,
b’fhéidir nach bhfaighidh tú an ráta iomlán má aistarraingíonn tú do
choigilteas roimh dháta ar leith.</p>

<p>Ní chuireann AER agus CAR táillí nó muirir chuntais san áireamh.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Má bhíonn <a href="../../../consumer_affairs/consumer_protection/consumer_complaints/financial_services_ombudsman.html">gearán
agat faoi institiúid airgeadais, déan teagmháil le Biúró an Ombudsman um
Sheirbhísí Airgeadais</a>. Má bhraitheann tú go raibh fógraíocht in
Éirinn míthreorach, féadfaidh tú <a href="http://www.asai.ie/make-a-complaint/">gearán a dhéanamh le hÚdarás
Caighdeáin Fógraíochta na hÉireann</a>. </p>
</div>
</div>
</html>
