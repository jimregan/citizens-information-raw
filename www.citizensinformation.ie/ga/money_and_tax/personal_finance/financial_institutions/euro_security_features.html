<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An Euro a úsáid
</title>
    
    <meta name="description" content="Déantar cur síos sa doiciméad seo ar shonraí slándála na nótaí agus boinn nua Euro. ">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An Euro a úsáid</h1>
	
<ul class="anchorlinks"><li><a href="#l0b3fe">Eolas</a></li><li><a href="#la9b41">Nótaí bainc</a></li><li><a href="#ld1dfa">Boinn</a></li><li><a href="#l50cbb">Nótaí agus boinn ghóchumtha</a></li><li><a href="#l26941">Cá ndéanfaidh mé iarratas?</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá Banc Ceannais na hÉireann freagrach as nótaí bainc agus boinn euro a
chur ar fáil i leith dianchaighdeáin a bunaíodh don Eurochóras.</p>

<p>Caitheann an cháipéis seo súil ar ghnéithe slándála nótaí bainc agus
boinn euro agus ar céard atá le déanamh má bhíonn tú in amhras ar airgead
góchumtha.</p>

<p>Ina theannta sin, tá ag Banc Ceannais na hÉireann freagraí ar <a href="http://www.centralbank.ie/paycurr/notescoin/Pages/FrequentlyAskedQuestions.aspx">cheisteanna
coitianta faoi úsáid a bhaint as an euro in Éirinn</a>. </p>
</div>
<div class="topic base_rules">
<h2 class="topic base_rules_title" id="la9b41">Nótaí bainc</h2>

<p>Tá 7 nóta bainc euro éagsúla ann: €500, €200, €100, €50, €20,
€10 agus €5. Áirítear le gach nóta bainc euro roinnt gnéithe
ardteicneolaíochta slándála. Mura bhfuil tú cinnte cibé acu an bhfuil nó
nach bhfuil nóta bainc fíor, ba cheart duit roinnt gnéithe a sheiceáil i
gcónaí. Má tá amhras ort, cuir an nóta bainc i gcomparáid le nóta arb
eol duit atá ina fhíor-nóta.</p>

<p>Molann Banc Ceannais na hEorpa (ECB) go dtugann tú faoi 3 sheiceáil ar
nótaí bainc euro:</p>

<h3>Braistint</h3>

<p><strong>Páipéar:</strong> Priontáiltear gach nóta bainc euro ar
pháipéar íon cadáis ar a bhfuil braistint bhriosc agus dhocht (seachas
bheith céarach nó gan bheith docht).</p>

<p><strong>Cló ardaithe:</strong> Bíonn an bhraistint ar an dúch go bhfuil
sé ardaithe nó níos tiubha sa phríomhíomhá, sna litreacha agus sna
huimhreacha luacha ar thosach na nótaí bainc. Chun an cló ardaithe a
bhraistint, cuimil é le do mhéar nó déan é a scrabhadh go cúramach le
d’ionga.</p>

<p>Áirítear marcanna breise tadhlacha dóibh siúd ag a bhfuil lagú amhairc
ar imeall íochtair an nóta bainc €200 agus ar imeall deas an nóta
€500.</p>

<h3>Féach</h3>

<p><strong>Marcanna Uisce:</strong> Tá marcanna uisce ar gach nóta bainc euro
atá le feiceáil nuair a chrochtar le solas iad. Taispeánann an marc uisce
seo pictiúr agus léiríonn se luach an nóta bainc.</p>

<p><strong>Snáithe slándála:</strong> Tá an tsnáithe slándála i
bpáipéar an nóta bainc. Má chrochann tú an nóta bainc le solas, feicfidh
tú an tsnáithe mar stríoc dhorcha. Is féidir an focal “EURO” agus an
luach a fheiceáil i litreacha beaga ar an stríoc.</p>

<p><strong>Polladh:</strong> Croch an nóta bainc le solas. Sa holagram,
feicfidh tú polladh a chruthaíonn an tsiombail ‘€’. Ina theannta sin,
is féidir leat uimhreacha beaga a fheiceáil a léiríonn an luach.</p>

<h3>Claon</h3>

<p><strong>Holagraim agus uimhreacha dathathraitheacha:</strong> Tá ag nótaí
ar luach íseal (5, 10 agus 20 euro) holagram de stríoca scragaill ar a
dtosach. Tá ag nótaí ar luach níos airde (50, 100, 200 agus 500 euro)
paiste holagraim ar a dtosach agus uimhir dhathathraitheach ar a gcúl.</p>

<p>Nuair a chlaonann tú nóta ar luach íseal, bíonn siombail an euro agus
luach an nóta bainc le feiceáil, mar aon le stríoca shnasta ar a gcúl.
Nuair a chlaontar an nóta bainc faoi sholas geal, lonraíonn an stríoca agus
tagann athrú beag datha uirthi.</p>

<p>Nuair a chlaonann tú nóta ar luach ard, bíonn íomhá den mhóitíf
ailtireachta agus de luach an nóta bainc le feiceáil. Nuair a chlaonann tú
cúl an nóta bainc, tagann athrú datha ar uimhreacha an luacha ó chorcra go
dtí glas ológach nó donn.</p>

<h3>Gnéithe breise slándála</h3>

<p><strong>Micreachló:</strong> Ar roinnt áiteanna den nóta bainc, feicfidh
tú cló fíor-bheag, mar shampla, laistigh den “"EYPΩ" (EURO i gcarachtair
Ghréigeacha) ar an tosach. Teastóidh gloine formhéadúcháin uait chun é a
fheiceáil. Is géar don mhicreachló (seachas geamhach).</p>

<p><strong>Seiceáil le lampa ultraivialait:</strong> Faoi sholas UV</p>
<ul><li>Ní thagann breo ar an bpáipéar é féin.</li>
  <li>Feictear snáithíní sa pháipéar, ar a bhfuil dath dearg, gorm agus
    glas.</li>
  <li>Bíonn cuma ghlas ar bhrat an Aontais Eorpaigh agus tá ann réaltaí
    oráiste.</li>
  <li>Tagann athrú datha ar shíniú Uachtarán an ECB go dtí glas.</li>
  <li>Tagann breo ar na réaltaí móra agus na ciorcail bheaga ar an tosach.
    Bíonn cuma bhuí ar an léarscáil, droichead agus uimhir an luacha ar an
    gcúl.</li>
</ul><p>Féadfaidh tú <a href="http://www.ecb.int/euro/banknotes/security/html/index.en.html">íomhánna
a fheiceáil d’fhíor-nótaí bainc agus léiriú idirghníomhach de
ghnéithe slándála a fhiosrú ar láithreán gréasáin Bhanc Ceannais na
hEorpa</a>.</p>
</div>
<div class="topic base_rates">
<h2 class="topic base_rates_title" id="ld1dfa">Boinn</h2>

<p>Tá 8 mbonn éagsúla euro ann (boinn 1, 2, 5, 10, 20 agus 50 cent nó 1, 2
euro). Roinntear euro amháin ina 100 cent. Tá éagsúlacht ann i measc na
mbonn i dtaobh méide, datha agus tiuibhe, de réir na luachanna a bhíonn
orthu.</p>

<p>Bíonn an chuma dhíreach chéanna ar gach nóta bainc euro, áfach, cé go
mbíonn taobh coiteann ‘Eorpach’ ag gach bonn euro, tá acu freisin taobh
‘náisiúnta’. Is éard a bhíonn ar an taobh Eorpach, dearaí coitianta de
gach ceann de na dtír, ina léirítear léarscáileanna éagsúla den Eoraip,
agus na 12 réalta den Aontas Eorpach á gcrioslú. <a href="http://ec.europa.eu/economy_finance/euro/cash/national/index_en.htm">Léirítear
ar an taobh thall de gach bonn dearadh aonair lena mbaineann gach
ballstát.</a> Léiríonn taobh náisiúnta na hÉireann an chruit. Airgead
dlíthairgthe iad gach bonn euro ar fud limistéar an euro, gan beann ar cén
taobh náisiúnta a bhíonn ag boinn.</p>

<p>Rinneadh taobh gach boinn a mhuilleáil (a mharcáil go speisialta), agus is
fusa na luachanna éagsúla a aithint dá bharr sin. Tá seo an-tábhachtach do
dhaoine ag a bhfuil lagú amhairc. Corpraítear teicneolaíocht speisialta
démhiotail isteach sna boinn níos mó (1 agus 2 euro) chun góchumadh a
chosc.</p>

<p><a href="http://www.ecb.int/euro/coins/html/index.en.html">Tá ag an ECB</a>
agus ag <a href="http://www.centralbank.ie/paycurr/notescoin/coin/Pages/default.aspx">Banc
Ceannais na hÉireann níos mó faisnéise faoi bhoinn euro</a>.</p>
</div>
<div class="topic base_howtoapply">
<h2 class="topic base_howtoapply_title" id="l50cbb">Nótaí agus boinn ghóchumtha</h2>

<p>Cion coiriúil is ea nóta bainc a choimeád nó a thabhairt do dhuine eile
a chreideann tú atá ina nóta góchumtha. Ba cheart duit do shóinseáil a
sheiceáil go minic le haghaidh nótaí agus bonn a bhfuil tú in amhras
orthu.</p>

<h3>Céard is ceart dom a dhéanamh má bhím in amhras go bhfuil nóta bainc
nó bonn góchumtha?</h3>

<p>Má chreideann tú go bhfuil airgead góchumtha agat, ní mór duit é a
thabhairt do d’institiúid áitiúil airgeadais (do bhanc, mar shampla), na
Gardaí, nó Ionad Náisiúnta Anailíse/Ionad Náisiúnta Anailíse Bonn an
Bhainc Cheannais (NAC/CNAC) (féach an seoladh thíos). Cuir do chuid sonraí
san áireamh, mar aon le sonraí an airgid ghóchumtha agus aon sonraí faoi
fhoinse an nóta bainc nó an bhoinn.</p>

<p>Tá dualgas dlíthiúil ar institiúidí airgeadais chun nótaí nó boinn a
bhfuiltear in amhras orthu a choimeád agus iad a thabhairt do NAC/CNAC an
Bhainc Cheannais. Ina theannta sin, féadfaidh tú dul i dteagmháil leis an <a href="http://www.centralbank.ie/pages/contact.aspx?DeptID=40">Ionad Náisiúnta
ar líne</a>.</p>

<p>Má thugann tú nóta nó bonn do d’institiúid áitiúil airgeadais, ba
cheart duit fáltas a fháil ar mhaithe lenar thug tú suas a dheimhniú, mar
gheall nach dtabharfar aisíocaíocht duit ag an tráth sin. Má mheastar go
bhfuil an nóta bainc nó an bonn ina fhíor-airgead, tabharfar luach an nóta
nó an bhoinn duit (trí do bhanc). Má sheolann tú nótaí nó boinn chuig an
NAC nó an CNAC, seolfaidh siad litir chugat ina n-aithnítear ar thug tú suas
agus má mheastar gur fíor-airgead atá i gceist leis an airgead, aisíocfar
thú tríd an bpost.</p>

<p>Más airgead góchumtha na nótaí bainc nó na boinn, áfach, ní
thabharfar aisíocaíocht duit.</p>

<h3>Céard is ceart dom a dhéanamh san obair má thugtar airgead dom a
cheapaim atá ina airgead góchumtha?</h3>

<p>Molann an ECB do dhaoine a oibríonn i siopaí nó in áiteanna a
dhéileálann le hairgead dul i mbun na mbeart a leanas:</p>
<ul><li>Ná glac páirt in argóint leis an gcustaiméir</li>
  <li>Inis dó/di gur gá duit labhairt go tapa le do mhaoirseoir nó le
    hoifigeach slándála, ach cinntigh gur féidir leis an gcustaiméir an
    nóta bainc a fheiceáil i gcónaí, chun aon ghearáin a sheachaint</li>
  <li>Iarr ar do mhaoirseoir nó ar an oifigeach slándála labhairt leis an
    gcustaiméir</li>
  <li>Cinntigh go gcuimhníonn tú ar chuma an chustaiméara</li>
  <li>Más féidir ar bhealach ar bith, ná tabhair an nóta bainc ar ais don
    chustaiméir</li>
  <li>Má fhágann sé/sí i ngluaisteán, déan nóta d'uimhir chláraithe an
    ghluaisteáin</li>
  <li>Téigh i dteagmháil leis na gardaí</li>
  <li>Tabhair do do mhaoirseoir nó don oifigeach slándála an nóta bainc a
    bhfuil tú in amhras air gan mhoill go dtabharfaidís do na gardaí é</li>
  <li>Ná déan iarracht bheith mar ghaiscíoch – cinntigh go mbíonn tú
    sábháilte i gcónaí</li>
  <li>Ós rud é nach fiú rud ar bith nótaí bainc góchumtha, bí
  airdeallach</li>
</ul></div>
<div class="topic base_wheretoapply">
<h2 class="topic base_wheretoapply_title" id="l26941">Cá ndéanfaidh mé iarratas?</h2>

<p>
</p><div class="inlinesio">
<p>
</p><div>
<h3>National Analysis Centre/Coin  National Analysis Centre</h3>
<p>
  

  
  Sandyford<br>Dublin 16<br>
  <br>
  
</p>
<p>
  

  
  <strong>Teil:</strong>(01) 219 8818
  <br>
  

  

  

  

  

  

  
  <strong>R-phost:</strong> <a href="mailto:nacie@centralbank.ie">nacie@centralbank.ie</a>
  <br>
  
</p>
</div></div>

</div>
</div>
</html>
