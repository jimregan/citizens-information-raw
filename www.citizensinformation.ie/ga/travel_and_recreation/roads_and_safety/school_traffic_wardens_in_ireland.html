<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Maoir Tráchta Scoile
</title>
    
    <meta name="description" content="Fostaítear Maoir Tráchta Scoile chun cabhrú le páistí bunscoile bóithre poiblí a thrasnú go sábháilte. Faigh eolas faoina ndualgais agus faoi do fhreagrachtaí mar úsáideoir bóthair.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Maoir Tráchta Scoile</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Is féidir le gach údarás áitiúil socruithe a dhéanamh le Coimisinéir
an Gharda Síochána patról a chuir i bhfeidhm in áiteanna ina dtrasnaíonn
páistí scoile bóithre poiblí. Tugtar Maoir Tráchta Scoile ar na daoine a
dhéanann patról ar na háiteanna seo. Is é an ról atá acu ná a chinntiú
go dtrasnaíonn páistí scoile bóithre poiblí ar a mbealach go dtí an scoil
agus ar ais ón scoil go sábháilte. Go hiondúil déanann Maoir Tráchta
Scoile patról ar áiteanna ina thrasnaíonn páistí bunscoile amháin (níl
an córas i bhfeidhm do pháistí meánscoile). Is iad Maoir Tráchta Scoile
agus an Gharda Síochána amháin na hoifigigh a bhfuil údarás acu feithiclí
eile ar bhóithre poiblí a stopadh. </p>

<p>Is é an dlí a rialaíonn ceapachán Maor Tráchta Scoile ná <a shape="rect" href="http://acts.oireachtas.ie/ga.act.1961.0024.9.html">(Rannóg
96)</a> den <a shape="rect" href="http://www.environ.ie/en/LocalGovernment/MotorTax/PublicationsDocuments/FileDownLoad,497,en.pdf">Acht
um Thrácht ar Bhóithre 1961</a>. De ghnáth, oibríonn Maoir Tráchta Scoile
ar maidin, ag am lóin agus um thráthnóna nuair is cosúla go dtrasnóidh
páistí an bhóthair ar a mbealach go dtí/ón scoil. </p>

<p>Caitheann Maoir Tráchta Scoile culaith shainiúil (cóta agus hata
shofheicthe). Ní mór do Mhaoir comhartha sainiúil a iompar chomh maith
(diosca bán le himeall dearg agus an focal "Stop" sa lár). </p>

<p>Tá an chumhacht ag an Maor Tráchta Scoile an comhartha a thaispeáint agus
ar an gcaoi sin a éileamh ar an trácht ar fad stopadh agus fanacht stoptha
chun go mbeidh páistí scoile in ann an bóthar a thrasnú go sábháilte.
Caithfidh an trácht a fhanacht stoptha fad is atá an comhartha á
thaispeáint ag an Maor. </p>

<h3>Scéim na Maor Tráchta Sóisearach </h3>

<p>Feidhmíonn Maoir Tráchta Sóisearacha (go hiondúil dáltaí sinsearacha
na mbunscoileanna) i bhfoirne i go leor ceantracha chun an tseirbhís céanna a
chur ar fáil agus a dhéanann an Maor Tráchta Scoile. Feidhmíonn Maoir
Tráchta Sóisearacha i bhfoirne de sheisear agus tugtar comhartha ag iarraidh
ar an trácht stopadh as an dá thaobh den bhóthar. Nuair a stopann an
trácht, tógann an seisear Maor Tráchta Sóisearach a n-áiteanna agus
treoraíonn siad páistí níos óige trasna an bhóthair phoiblí. Ní mór
d’fheithiclí ar fad fanacht stoptha go dtí go bhfilleann na Maoir Tráchta
Sóisearacha ar fad ar an gcosán. Tá sé riachtanach go mbíonn radharc
soiléir ar an mbóthar ag na Maoir Tráchta Sóisearacha ar fad ionas go
mbeidh siad in ann a ndualgais a chomhlíonadh i gceart. Ní cheart go
stopfaidh tiománaithe ná go bpáirceálfaidh siad ionas go gcuirfidh siad
isteach ar radharc na Maor Tráchta Sóisearach ná na Maor Tráchta Scoile.
</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Ní féidir le Maor Tráchta Scoile feithiclí a stopadh ar an mbóthar
poiblí ach amháin nuair atá siad ag caitheamh na culaithe cuí agus ag
taispeáint an chomhartha chuí. </p>

<p>Tá aon duine a theipeann air/uirtha feithicil nó ainmhí a stopadh, nó a
choinneáil stoptha de réir Rannóg 96 den Acht um Thrácht ar Bhóithre,
1961, ciontach i gcoir. </p>

<p>Ní mór do gach Maor clár oilúna cuimsitheach faoi shábháilteacht ar
bhóithre agus faoina gcuid dualgas a dhéanamh sula dtosaíonn siad ar a
ndualgais mar Mhaor Tráchta Scoile. Reachtáileann an t-údarás áitiúil na
cláir. </p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Is fostaithe d'údarás áitiúil iad Maoir Tráchta Scoile. Faigheann na
fostaithe pá ar a ndualgais agus go hiondúil bíonn siad fostaithe ar bhonn
páirtaimseartha le huasmhéid uaireanta in aghaidh na seachtaine. Tá na
rátaí pá ar fáil ó Rannóg na Seirbhísí Corparáideach (Roinn na
n-Acmhainní Daonna) i d'údarás áitiúil. Go hiondúil, más féidir le
fostaí a c(h)uid dualgas a chomhlíonadh go sásúil, b'fhéidir go mbeifear
solúbtha maidir le <a shape="rect" href="/ga/employment/retirement/older_people_and_working/retirement_age_in_ireland.html">huasaois
na bhfostaithe</a> (is é sin, d'fhéadfaidís a bheith os cionn 65 bliain
d’aois). </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Fógraíonn údaráis áitiúla postanna ar nós Maor Tráchta Scoile ina
gceantracha go rialta. Cuirfear na fógraí seo de ghnáth sna nuachtáin
áitiúla nó náisiúnta, nuachtlitir an pharóiste nó an phobail nó ar an
raidió áitiúil. Is féidir tuilleadh eolais faoi folúntais le teacht nó
faoi na riachtanais a bhaineann le fostaíocht mar Mhaor Tráchta Scoile a
fháil ó <a href="http://www.environ.ie/en/Links/LocalAuthorities/">d’údarás
áitiúil</a>. </p>
</div>
</div>
</html>
