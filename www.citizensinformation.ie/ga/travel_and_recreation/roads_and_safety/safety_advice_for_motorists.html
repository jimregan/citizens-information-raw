<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Comhairle Shábháilteachta do ghluaisteánaithe
</title>
    
    <meta name="description" content="Réamhchúraimí bunúsacha agus comhairle bhunúsach a fhéadann tiománaithe a ghlacadh chun a chinntiú go dtaistealaíonn siad go sábháilte.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Comhairle Shábháilteachta do ghluaisteánaithe</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Nuair atá carr á thiomáint agat, cuideoidh sé leat a chinntiú go
dtaistealaíonn tú go sábháilte má tá tú eolach ar na contúirtí
éagsúla ar an mbóthar, ar do stíl tiomána féin agus ar na hoibleagáidí
atá ort mar úsáideoir bóithre.</p>

<p>Sula dtiomáineann tú, ní mór duit a chinntiú go bhfuil <a href="../motoring_1/motor_tax_and_insurance/motor_insurance.html">árachas</a>
agus <a href="../motoring_1/motor_tax_and_insurance/motor_tax_rates.html">cáin</a>
íoctha le haghaidh an chairr agus go bhfuil an <a href="../vehicle_standards/national_car_test.html">TNG</a> le haghaidh an
chairr curtha i gcrích agus go bhfuil gach diosca ar taispeáint ar an
ngaothscáth. Ní mór <a href="../motoring_1/driver_licensing/learner_driving_permits_for_cars_and_work_vehicles.html">ceadúnas
chun carr a thiomáint</a> a bheith agat freisin. Seiceáil na soilse agus na
táscairí go léir agus cinntigh go bhfuil do ghaothscáth glan agus saor ó
aon rud a d’fhéadfadh bac a chur le do réimse radhairc. Seiceáil go bhfuil
do bhonnán ag oibriú i gceart.</p>

<p>Ba cheart duit na nithe seo a leanas a dhéanamh agus tú ag tiomáint:</p>
<ul><li>Tiomáin ar luas atá oiriúnach don bhóthar agus do na dálaí aimsire,
    don líon feithiclí i láthair agus don dóchúlacht go mbeidh guaiseacha
    ann. Is iad luasteorainneacha na luasanna uasta ar féidir leat tiomáint
    orthu ar stráice bóthair i ndálaí maithe.</li>
  <li>Ná tiomáin faoi thionchar an óil choíche. Téann alcól i bhfeidhm ar
    do bhreithiúnas, ar do radharc, ar do chomhordú agus ar d’aga
    frithghníomhúcháin.</li>
  <li>Caith do chrios sábhála. Ceanglaítear leis an dlí ar gach paisinéir
    sa charr crios sábhála a chaitheamh freisin.</li>
  <li>Bíodh sos agat ón tiomáint má tá tuirse ort - féadann néal codlata
    15 nóiméad nó 20 nóiméad ar fad a bheith ina chuidiú.</li>
  <li>Ná húsáid fón póca láimhe choíche. Baineann contúirt le haon chur
    isteach agus tú ag tiomáint.</li>
  <li>Úsáid do cheannsoilse maolaithe chun radharc níos fearr a fháil agus
    chun go mbeidh tú infheicthe más rud é go bhfuil infheictheacht íseal
    ann.</li>
  <li>Ná húsáid lampaí ceo ach amháin i gcás ceo nó sneachta ag titim.
    Múch iad nuair a fheabhsaíonn dálaí.</li>
</ul><p>Is féidir <a href="http://www.garda.ie/Documents/User/english%20traffic%202.5.12.pdf">bileog
maidir le faisnéis sábháilteachta ar bhóithre (pdf)</a> do thiománaithe,
do choisithe agus do rothaithe a aimsiú ar láithreán Gréasáin an Gharda
Síochána.</p>
</div>
</div>
</html>
