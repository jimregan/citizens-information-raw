<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Teorainneacha luais náisiúnta in Éirinn
</title>
    
    <meta name="description" content="Tá cúig cineál teorainn luais ar bhóithre. Faigh eolas faoi na teorainneacha éagsúla, cá mbíonn siad i bhfeidhm, agus na pionóis a bhaineann le coireanna luais.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Teorainneacha luais náisiúnta in Éirinn</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Socraíonn <a shape="rect" href="http://www.transport.ie">An Roinn Iompair,
Turasóireachta agus Spóirt</a> teorainneacha luais náisiúnta. Tá cúig
chineál éagsúla teorainneacha luais ann san iomlán agus baineann
teorainneacha difriúla le bóithre de chineálacha difriúla ar fud na tíre.
Má tá tú ag teacht go hÉirinn don chéad uair, nó má tá tú ag foghlaim
conas tiomáint, tá sé tábhachtach duit a fhios a bheith agat faoin teorainn
luais ar na bóithre. Gearrtar fíneáil muirir sheasta de €80 ar choireanna
róluais má thiomáineann tú thar an teorainn luais. Muna n-íocann tú
d’fhíneáil muirir sheasta, gearrfar 3 pointí pionóis ort (féach "Rataí"
thíos). </p>

<p>Cuirtear teorainneacha luais in iúl trí chomharthaí bóthair sainiúla ar
fud na tíre a luann an teorainn i ngach ceantar. Faightear na comharthaí seo
ar chuile mhótarbhealach agus ar phríomhbhóithre agus ar fhobhóithre ar fud
na hÉireann. Is éard atá iontu ná comhartha ciorclach ar chúlra bán le
himeall dearg. Taispeántar an teorainn luais i lár an chomhartha le
huimhreacha dubha (is é sin 30, 40, 60 agus araile). Tá sé
fíorthábhachtach a mheabhrú go gcuirtear teorainneacha luais in iúl le
"mílte san uair" cé go dtomhaistear achair bhóthair ina gciliméadair.</p>

<h3>Ceamaraí Sábháilteachta Soghluaiste de chuid na nGardaí</h3>

<p>Mar chuid den Stráitéis um Shábháilteacht ar Bhóithre 2007 - 2012, tá
an fheadhnacht GoSafe tar éis a bheith conraithe ceamaraí sábháilteachta
nua a oibriú thar ceann na nGardaí Síochána. Ó mhí na Samhna 2010, tá na
ceamaraí sábháilteachta, oibrithe ag foireann GoSafe, ar na bóithre ar a
tharla imbhuailtí cheana agus luas mar fhachtóir ranníocach iontu. Tá na
ceantair ina bhfuil na ceamaraí á bhfeidhmiú ar fáil ar <a href="http://www.garda.ie/Controller.aspx?Page=6497">shuíomh gréasáin na
nGardaí</a>. Oibríonn na ceamaraí ó veaineanna atá marcáilte le hábhar
frithchaiteach ard-infheictheacht agus tá siombail cheamara sábháilteachta
taispeánta iontu. <a href="http://www.garda.ie/Controller.aspx?Page=5590&amp;Lang=1">Tá tuilleadh
eolais ar fáil anseo</a>.</p>

<h3>Luasteorainn ar Bhóithre</h3>

<p>Tá cúig chineál luasteorainn éagsúla ar fud na hÉireann:</p>
<ul><li>Luasteorainn bailte agus cathrach</li>
  <li>Luasteorainn bhóithre náisiúnta</li>
  <li>Luasteorainn bhóithre réigiúnacha agus áitiúla</li>
  <li>Luasteorainn mótarbhealaigh</li>
  <li>Luasteorainn speisialta</li>
</ul><h3>Luasteorainn bailte agus cathrach (50 km/h)</h3>

<p>Tá luasteorainn de 50 ciliméadar in aghaidh na huaire i bhfeidhm i
gceantair chomhthógtha (seachas mótarbhealaigh nó ceantair luasteorainn
speisialta).</p>

<h3>Luasteorainn bhóithre náisiúnta (100 km/h)</h3>

<p>Tá luasteorainn de 100 ciliméadar in aghaidh na huaire i bhfeidhm ar
bhóithre náisiúnta ar fud na hÉireann (débhealaí san áireamh).</p>

<h3>Luasteorainn réigiúnacha agus áitiúla (80 km/h)</h3>

<p>Tá luasteorainn de 80 ciliméadar in aghaidh na huair i bhfeidhm ar
bhóithre réigiúnacha agus áitiúla na tíre (tugtar bóithre
neamh-náisiúnta orthu amantaí).</p>

<h3>Luasteorainn mótarbhealaigh (120 km/h)</h3>

<p>Tá luasteorainn de 120 ciliméadar in aghaidh na huaire i bhfeidhm ar
mhótarbhealaigh. Ba cheart duit tabhairt faoi deara nach bhfuil cead ag
tiománaithe foghlaimeora, feithiclí faoi 50 cc, rothair, coisithe, ainmhithe
nó carráiste easláin a bheith ar mhótarbhealaigh in Éirinn.</p>

<h3>Luasteorainn speisialta (30 km/h nó 60 km/h.)</h3>

<p>Tá luasteorainn speisialta curtha i bhfeidhm ar bhóithre agus ar cheantair
leithdháilte amantaí (go príomha, mar shampla, ar bhóithre ar an taobh
amuigh de cheantair chomhthógtha, timpeall scoileanna, srl.). Tá luasteorainn
speisialta do 30 km/h nó 60 km/h go ginearálta. Tá an chumhacht ag <a href="../../government_in_ireland/local_and_regional_government/local_authorities.html">Údaráis
Áitiúla</a> in Éirinn fodhlithe a thabhairt isteach chun luasteorainn ar
leith a leagadh amach i gceantair áirithe. Léigh tuilleadh faoi na <a href="../../government_in_ireland/local_and_regional_government/powers_of_local_authorities.html">cumhachtaí
atá ag údaráis áitiúla anseo</a>.</p>

<h3>Gnáthluasteorainn</h3>

<p>Baineann luasteorainn éagsúla le feithiclí áirithe in Éirinn atá
éagsúil ó na cinn atá luaite thuas (go háirithe feithiclí atá le bheith
úsáidte chun daoine a iompar nó riochtaithe chun a leithéid a dhéanamh,
feithiclí atá níos troime ná meáchan áirithe, agus feithiclí le
tréiléar).</p>
<ul><li>Busanna le deic amháin nó dhá dheic (ag iompar paisinéirí atá ina
    seasamh) – 65 km/h</li>
  <li>Busanna le deic amháin nó dhá dheic (le lóistín le haghaidh níos
    mó ná 8 bpaisinéir ach nach n-iompraíonn paisinéirí atá ina
    seasamh)<br>
    - Mótarbhealaigh agus débhealaigh – 100km/h<br>
    - Bóithre eile – 80 km/h</li>
  <li>Feithiclí Tarraingthe – 80 km/h</li>
  <li>Trucailí (le hollmheáchan deartha de níos mó ná 3,500kg) <br>
    – Mótarbhealaigh - 90 km/h<br>
    - Bóithre eile - 80 km/h</li>
</ul><h3>Eisceachtaí ó na teorainneacha luais</h3>

<p>Ní bhaineann teorainneacha luais in Éirinn le <a shape="rect" href="../../health/emergency_health_services/emergency_health_services_in_ireland.html">hotharcharranna</a>,
feithiclí an Gharda Síochána agus iad in úsáid oifigiúil acu ná <a shape="rect" href="/ga/government_in_ireland/security_and_emergency_services/fire_services.html">feithiclí
na briogáide dóiteáin</a>. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Is coir í má úsáidtear brathadóir luasmhéadar i bhfeithicil ar bith in
Éirinn de réir na <a shape="rect" href="http://www.irishstatutebook.ie/1991/en/si/0050.html">Rialachán um
Thrácht ar Bhóithre (Brathadóirí Luasmhéadar), 1991</a>. De réir na
reachtaíochta seo, is coir í chomh maith brathadóirí nó bacainní
luasmhéadar a iompórtáil, a chur isteach nó a sholáthar. </p>

<p>Tá cead ag na Gardaí, de réir an Achta um Dhaingniú Custaim, 1876, an
fearas seo a ghabháil má fhaightear é i d'fheithicil nó i do sheilbh. </p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Is é an pionós a ghearrtar ar choireanna luais ná fíneáil muirir
sheasta chomh maith le phointe pionóis ar do <a shape="rect" href="../motoring_1/driver_licensing/full_driving_licence.html">cheadúnas
tiomána</a>. Más amhlaidh gur aimsigh ceamara tráchta de chuid an Gharda
Síochána tú ag tiomáint ar róluas, geobhaidh tú fógra tríd an bpost
faoin bhfíneáil muirir sheasta agus faoi na pointí pionóis. Beidh 28 lá
agat chun an fhíneáil a íoc. </p>

<p>Tá tuilleadh eolais ar-fógraí muirir sheasta ar fáil sa <a href="../motoring_1/driving_offences/driving_offences.html">doiciméad ar
chionta tiomána</a>.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Tá tuilleadh eolais ar na teorainneacha luais éagsúla atá i bhfeidhm ar
fud na hÉireann ar fáil i Rialacha an Bhóthair, atá ar fáil ar chostas 3
euro ó <a shape="rect" href="http://locator.anpost.ie/">d'oifig phoist
áitiúil</a> nó ón Oifig Dhíolta Foilseachán Rialtais, Teach Sun Alliance,
Sráid Theach Laighean, Baile Átha Cliath 2. </p>
</div>
</div>
</html>
