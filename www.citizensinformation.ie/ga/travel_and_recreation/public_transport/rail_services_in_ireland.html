<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Seirbhísí traenach
</title>
    
    <meta name="description" content="Déanann an cháipéis seo cur síos ar sheirbhísí traenach atá     á oibriú ag an Stát in Éirinn.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Seirbhísí traenach</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Fochuideachta de chuid Chóras Iompair Éireann (CIE) comlacht atá in
úinéireacht an Stáit, is ea Iarnród Éireann. Tá sí freagrach as
seirbhísí traenach a riaradh. Tagann Iarnód Éireann faoin Roinn Iompair.
Cuireann an comhlacht seirbhísí traenach do phaisinéirí ar fáil ar fud na
tíre agus chomh maith leis sin soláthraíonn sé an seirbhísí iarnróid do
chomaitéirí, lena n-áirítear an tseirbhís DART i mBaile Átha Cliath.</p>

<p>Tá saorthaisteal ar sheirbhísí iarnróid an Stáit ar fáil do gach duine
go buan ina gcónaí in Éirinn atá 66 bliana d'aois agus os a chionn. Tá
daoine áirithe faoi an aois sin i dteideal. Léigh <a href="../../social_welfare/social_welfare_payments/extra_social_welfare_benefits/free_travel.html">tuilleadh
eolais faoi Saorthaistil anseo</a>. </p>

<h3>DART</h3>

<p>Ritheann an <a href="http://www.irishrail.ie/about-us/dart-commuter">DART</a> (Iompar sciobtha
Bhaile Átha Cliath agus a cheantracha) taobh le cósta Oirthear na hÉireann
ó Mhullach Íde i gContae Bhaile Átha Cliath go dtí Na Clocha Liath i
gContae Chill Mhantáin. Tá <a shape="rect" href="http://www.irishrail.ie/travel-information/find-a-station">sonraí na
n-áiseanna atá ar fáil i ngach stáisiún DART</a> agus <a shape="rect" href="http://www.irishrail.ie/timetables/timetable-pdfs">Cláir Ama DART</a> ar
fáil ar shuíomh idirlín Iarnróid Éireann. Is féidir <a shape="rect" href="http://www.irishrail.ie/fares-and-tickets/dart">táillí</a> a íoc le
hairgead glan nó is féidir le paisinéirí <a href="http://www.irishrail.ie/fares-and-tickets/tickets-explained">ticéid a
cheannach roimh ré</a> chun leas a bhaint as lascainí i gcomhair a dturas. Is
féidir leat úsáid a bhaint freisin <a href="http://www.irishrail.ie/fares-and-tickets/smartcards">Cártaí
Leap</a>.</p>

<p>Tá áiseanna páirceála don taistealaí i mórán stáisiún DART chun
taistealaithe lae a spreagadh chun a gcarranna a fhágáil i <a href="http://www.irishrail.ie/travel-information/car-parking">gcarrchlóis na
stáisiún</a> ionas go laghdofaí an méid tráchta sa chathair. </p>

<h3>Comaitéara</h3>

<p>Oibríonn <a href="http://www.irishrail.ie/about-us/dart-commuter">seirbhísí
comaitéara</a> i gceantar Bhaile Átha Cliath idir Dún Dealgan, Dún Búinne,
Longfort, Port Laoise agus Guaire. Tá seirbhísí comaitéara i gceantar
Chorcaí idir Mala, Cóbh go Mainistir na Corann chomh maith. Tá <a shape="rect" href="http://www.irishrail.ie/timetables/live-map-commuter">Léarscáileanna
den ghréasán traenach comaitéara</a>, <a shape="rect" href="http://www.irishrail.ie/fares-and-tickets/fares-info">eolas faoi
tháillí</a> agus <a shape="rect" href="http://www.irishrail.ie/timetables/timetable-pdfs">cláir ama</a> do na
seirbhísí ar fad ar fáil ar shuíomh idirlín Iarnróid Éireann.Is féidir
leat úsáid a bhaint <a href="http://www.irishrail.ie/fares-and-tickets/smartcards">Cártaí Leap</a>.
</p>

<h3>Idirchathracha</h3>

<p>Cuireann <a href="http://www.irishrail.ie/about-us/intercity">seirbhísí
idirchathracha</a> Iarnróid Éireann <a href="http://www.irishrail.ie/timetables/live-map-intercity">ceangail
traenach</a> ar fáil idir príomhbhailte agus cathracha. Imíonn seirbhísí
idirchathracha ó Stáisiún Heuston agus Stáisiún Uí Chonghaile, agus
cuireann siad seirbhís ar fáil chuig na háiteanna seo a leanas: Béal
Féirste, Sligeach, Béal an Átha, Cathair na Mart, Gaillimh, Luimneach, Inis,
Trá Lí, Corcaigh, Port Láirge agus Europort Ros Láir. Feidhmionn an
tseirbhís Enterprise idir Béal Feirste agus Baile Átha Cliath agus
comhsholáthraíonn Iarnród Éireann agus Northern Ireland Rail an
tseirbhís.</p>

<p>Ritheann seirbhísí idircathracha eile idir Europort Ros Láir agus
Luimneach; Corcaigh agus Trá Lí; Corcaigh agus Luimneach; agus Luimneach agus
Gaillimh. Freastalaíonn an tseirbhís Idirchathracha roinntear na carráistí
idir rang a haon agus rang caighdeánach. </p>

<h3>Traenacha Eorpacha</h3>

<p>Tá eolas ar fáil faoi thicéid agus cláir ama roinnt seirbhísí
traenacha <a href="http://www.irishrail.ie/fares-and-tickets/sailrail">sa
Ríocht Aontaithe</a> agus <a href="http://www.irishrail.ie/fares-and-tickets/interrail">san Eorap</a> ar
shuíomh idirlín Iarnród Éireann. </p>

<h3>Seirbhísí do phaisinéirí le míchumais</h3>

<p>Féadfar socruithe speisialta a dhéanamh do phaisinéirí le míchumais,
ach moltar duit dul i dteagmháil leis an stáisiún ábhartha nó Oifig
Theagmhála do dhaoine le Míchumas Gluaiseachta ag Iarnród Éireann ar a
laghad 24 uair roimh tús an turais agus cuid de shonraí do phleananna taistil
a thabhairt dóibh. Ba cheart go gclúdófaí na rudaí seo a leanas:</p>
<ul><li>Cén t-am agus cén áit a mbeidh do thraen ag fágáil </li>
  <li>Cá bhfuil tú ag dul agus an gcaithfidh tú aistriú idir thraenacha i
    rith do thurais </li>
  <li>An cineál míchumais atá ort </li>
  <li>An mbeidh tú ag taisteal i d'aonar nó in éineacht le compánach </li>
  <li>An mbeidh cúnamh uait agus tú ag teacht nó ag imeacht ón stáisiún.
  </li>
</ul><p>Ba cheart duit foireann chuí Iarnród Éireann a chur ar an eolas maidir le
hathrú ar bith a thagann ar do thuras nó má tá sé le cur ar ceal. </p>

<p>Tá cuid de na stáisiúin in ann spás chun carr a phairceáil a chur ar
fáil d'úsáideoirí cathaoireacha rothaí agus tá rochtain do dhaoine le
míchumas chuig ar a laghad ardán amháin i chuile stáisiún. Bíonn ardán
inaistrithe ar fáil sa chuid is mó staisiún d'úsáideoirí cathaoireacha
rothaí atá ag taisteal ar thraenacha idircathracha agus traenacha comaitéara
chun go mbeidh siad in ann bordáil ón ardán isteach sa charráiste. Má tá
grúpa daoine a úsáideann cathaoireacha rothaí ag taisteal le chéile ba
cheart Iarnród Éireann a chur ar an eolas roimh ré ionas gur féidir na
háiseanna riachtanacha a chur ar fáil. </p>

<p>Is féidir rochtain a fháil díreach ó na hárdain chuig traenacha DART
agus tá doirse leathana ar na traenacha agus spás fairsing do chathaoireacha
rothaí. </p>

<p>Tá córas glórfhógartha ag an gcuid is mó de na stáisiúin
phríomhlíne agus fobhailteacha agus ag na stáisiúin DART uilig chun sonraí
traenacha agus seirbhísí a thabhairt do dhaoine le míchumais amhairc. Tá
leacáin tadhlacha curtha ar fáil i gcuid de na stáisiúin chun cúnamh a
thabhairt do dhaoine le míchumais amhairc agus in ardaitheoirí i stáisiúin
níos nua, tá cnaipí le códanna Braille agus teicnic "ardaitheoir a
labhraíonn". Is féidir na háiseanna atá ar fáil i stáisiún ar bith i n<a href="http://www.irishrail.ie/travel-information/disabled-access">gréasán
Iarnróid Éireann</a> a sheiceáil ach breathnú ar a shuíomh idirlín. Tá
<a href="http://www.irishrail.ie/travel-information/disabled-access">treoir do
phaisinéirí d'iarnród faoi mhíchumas</a> ar a shuíomh gréasáin
freisin.</p>

<h3>Ainmhithe</h3>

<p>Tá cead treoir agus cúnamh madraí taisteal ar gach seirbhís gan srian.
Tá cead ag <a href="http://www.irishrail.ie/travel-information/travelling-with-animals">peataí</a>
taisteal ar DART nó comaitéara traenacha choinníoll go bhfuil siad srian i
gceart. Is féidir madraí taisteal ach amháin ar thraenacha idirchathracha sa
garda veain (urrann neamh-paisinéirí). </p>

<h3>Bagáiste</h3>

<p>Ba cheart <a href="http://www.irishrail.ie/travel-information/luggage">bagáiste</a> a chur
sna racaí bagáiste, racaí lasnairde nó i-idir spásanna suíochán atá ar
fáil go speisialta. Ní foláir duit chomh maith a dhéanamh cinnte nach
bhfuil do bhagáiste ag cur isteach ar phaisinéirí eile. Tá <a href="http://www.irishrail.ie/travel-information/bicycle-information">eolas ar
rothair sheolann ar thraenacha</a> ar fháil ar shuíomh idirlín Iarnród
Éireann.</p>

<h3>Gearáin</h3>

<p>Má tá <a href="http://www.irishrail.ie/travel-information/irish-domestic-rail-travel#puttingthingsright">gearáin
agat faoi sheirbhísí Iarnróid Éireann</a> ba cheart iad a chur faoi bhráid
bhainisteoir an stáisiúin chu. Má tá tú ag iarraidh dul níos faide le do
ghearán, d'fhéadfá dul i dteagmháil le Caidreamh le Custaiméirí,
Stáisiún Uí Chonghaile, Baile Átha Cliath 1. Moltar duit litir gearáin a
scríobh a chlúdaíonn an oiread sonraí agus is féidir (dáta agus am
taistil, an áit óna raibh tú ag taisteal, an áit a bhí tú ag taisteal
chuici agus uimhir fóin). Ba cheart duit do thicéad a sheoladh, chomh maith,
má tá sé fós agat. B'fhéidir go bhfaighfeá freagra ar do ghearán
láithreach ach muna bhfaigheann, gheobhaidh tú admháil taobh istigh de thrí
lá, agus ba cheart duit freagra iomlán a fháil taobh istigh de 15 lá. Is
féidir chomh maith <a shape="rect" href="http://www.irishrail.ie/contact-us">gearán a dhéanamh nó ceist faoi
sheirbhís chustaiméara a chur ar an idirlíon</a>. </p>

<h3>Cúiteamh agus aisíocaíochtaí</h3>

<p>Má tá moill fhada curtha do sheirbhís de bharr cúise ar bith atá faoi
smacht Iarnróid Éireann, d'fheadfá a bheith i <a href="http://www.irishrail.ie/travel-information/irish-domestic-rail-travel#compensation">dteideal
dearbhán lascaine</a>. Braitheann luach na ndearbhán lascaine ar fhad na
moille agus an táille a d'íoc tú ar do thuras singil (sé sin, thart ar
leath luach thicéad fillte). </p>

<p>Eisítear dearbháin lascaine chomh maith muna dtugtar suíochán duit a
chuir tú in áirithe sa chás nach bhfuil suíochán eile den chaighdeán
céanna ar fáil duit.</p>

<p>Má chuirtear do thraen ar ceal nó má tá moill air agus má shocraíonn
tú gan an turas a dhéanamh, tabharfar aisíocaíocht duit in airgead tirim
má thugann tú an ticéad nár úsáideadh ar ais láithreach go dtí an oifig
inar cheannaigh tú é.</p>

<p>Má shocraíonn tú ar chúis ar bith gan ticéad traenach atá ceannaithe
agat a úsáid, d'fhéadfá <a href="http://www.irishrail.ie/travel-information/irish-domestic-rail-travel#refunds">iarratas
a dhéanamh ar aisíocaíocht</a> ag príomhstáisiún Idirchathrach ar bith,
oifig DART i Stáisiún an Phiarsaigh, nó i Lárionad taistil ar bith.
D'fhéadfadh táille riaracháin a bheith i gceist. Mura cheannaigh tú do
thicéad ó Iarnród Éireann, ba cheart duit é a thabhairt ar ais chuig an
áit inár cheannaigh tú é. Socróidh eisitheoir an ticéid aisíocaíocht ar
bith atá dlíte agus d'fhéadfadh sé táille réasúnta riaracháin a
ghearradh. </p>

<h3>Maoin chaillte</h3>

<p>Tá oifig na mbeart caillte i ngach stáisiún agus tugtar rudaí faighte ar
thraenacha isteach ansin, áit a choinnítear iad go dtí mbailítear iad. Ba
cheart dul i dteagmháil leis <a shape="rect" href="http://www.irishrail.ie/travel-information/find-a-station">an stáisiún
cuí</a> le tuilleadh eolais a fháil. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Baic ar línte iarnróid agus ar dhroichid</h3>

<p>Foráiltear in <a href="http://www.irishstatutebook.ie/1997/en/act/pub/0026/sec0014.html#zza26y1997s14">Alt
14</a> den <a href="http://www.irishstatutebook.ie/1997/en/act/pub/0026/index.html">Acht um
Chionta Neamh-Mharfacha in aghaidh an Duine, 1997</a> gur cion é trácht
iarnróid a chur i mbaol. Áirítear leis seo aon bhac baolach a chaitheamh ar
iarnród, baint d’aon innealra iarnróid etc. Toirmisctear san Acht, chomh
maith, baint d’aon trealamh comharthaíochta, nó de ghléasanna a
úsáidtear chun trácht iarnróid a rialú.</p>

<p>Má dhéantar thú a thriail sa <a href="../../justice/courts_system/district_court.html">Chúirt Dúiche</a>
os comhair <a href="../../justice/courtroom/judge.html">breithimh</a>, is é
an pionós uasta do na cionta seo <a href="../../justice/criminal_law/criminal_trial/maximum_fines_on_summary_conviction.html">fíneáil
aicme C</a> nó 12 mhí sa phríosún nó an dá rud.</p>

<p>Má dhéantar thú a thriail sa <a href="../../justice/courts_system/circuit_court.html">Chúirt Chuarda nó sa
Phríomh-Chúirt Choiriúil</a>, is é an pionós uasta ná fíneáil nó
príosúnacht 7 mbliana nó an dá rud.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<h3>Táillí</h3>

<p>Braitheann <a href="http://www.irishrail.ie/fares-and-tickets/tickets-explained">táillí</a>
ar an tseirbhís a úsáidtear agus tá sonraí iomlán ar fáil faoi tháillí
siamsaíochta, táillí do thaisteal lae agus táillí traenacha sa Ríocht
Aontaithe agus san Eorap ó <a href="http://www.irishrail.ie/fares-and-tickets/fares-info">shuíomh idirlín
Iarnróid Éireann</a>. Is féidir ticéid íoctha roimh ré a cheannach ó na
hoifigí ticéid uilig. Cuirtear táillí lascaine ar fáil ach an cárta
aitheantais chuí a thaispeáint. </p>

<p>Is féidir <a href="http://www.irishrail.ie/fares-and-tickets/smartcards">Leap Cártaí</a> a
úsáid ar sheirbhísí DART agus comaitéara.</p>

<p>Ceadaíonn an <a href="http://www.studentleapcard.ie/#about">Cárta Leap do
Mhic Léinn</a> na mic léinn a fháil táillí go substaintiúil lascainithe
ar Iarnród Éireann, Luas agus Bhus Átha Cliath. Tá sé ar fáil ach do mhic
léinn lánaimseartha in oideachas dara agus tríú leibhéal.</p>

<p>Ní foláir do dhaoine atá ag éileamh Saorthaisteal Pas Taistil bailí
eisithe ag an Roinn Coimirce Sóisialaí a thaispeáint. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Tá <a shape="rect" href="http://www.irishrail.ie/timetables/timetable-pdfs">cláir ama do
phaisinéirí</a> ar fáil ar shuíomh idirlín Iarnróid Éireann. </p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Iarnród Éireann</h3>
<p>
  

  
  Príomhoifig<br>Stáisiún Uí Chonghaile<br>Baile Átha Cliath 1<br>Éire
  <br>
  
</p>
<p>
  

  
  <strong>Teil:</strong>(01) 8366 222
  <br>
  

  
  <strong>Lóghlao:</strong>1850 366 222
  <br>
  

  

  
  <strong>Láithreán Gréasáin:</strong> <a href="http://www.irishrail.ie">http://www.irishrail.ie</a>
  <br>
  

  

  
  <strong>Contact Form:</strong> <a href="http://www.irishrail.ie/contact-us">http://www.irishrail.ie/contact-us</a>
  <br>
  

  
</p>
</div></div>

</div>
</div>
</html>
