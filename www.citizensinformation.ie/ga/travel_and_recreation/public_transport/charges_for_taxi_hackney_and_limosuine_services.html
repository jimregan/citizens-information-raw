<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Táillí le haghaidh seirbhísí tacsaí, hacnaí agus limisín
</title>
    
    <meta name="description" content="Tá rialacha i bhfeidhm in Éirinn maidir leis an mbealach a ghearrtar táillí le haghaidh seirbhísí tacsaí, hacnaí agus limisín.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Táillí le haghaidh seirbhísí tacsaí, hacnaí agus limisín</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá rialacha áirithe i bhfeidhm in Éirinn maidir leis an mbealach a
dhéantar táillí le haghaidh seirbhísí tacsaí, hacnaí agus limisín a
struchtúrú agus a shocrú. Tá an Údarás Náisiúnta Iompair freagrach go
hiomlán as táillí le haghaidh na seirbhísí seo a shocrú. </p>

<p>Sa doiciméad seo, scrúdaítear na rialacha reatha maidir leis an mbealach
a leagtar amach uastáillí, mínítear conas a ríomhtar agus a thaifeadtar
táillí tacsaí chomh maith leis na dualgais atá ar phaisinéirí agus ar
thiománaithe. </p>

<p>Tá Éire mar limistéar tacsaiméadair amháin. Tá na tacsaithe táillí
uasta ar fáil sna Rialachán 52 agus Sceideal 10 den <a href="http://www.irishstatutebook.ie/2014/en/si/0165.html">Rialacháin Beag
Feithiclí Seirbhíse Poiblí (Comhdhlúthú agus Athchóiriú) 2014</a>.
Leagann siad na táillí uasta don cheantar tacsaiméadair náisiúnta. </p>

<p>Ó 31 Eanáir 2015, tá na <a href="http://www.irishstatutebook.ie/2015/en/si/0033.html">Rialacháin um
Rialáil Tacsaithe (Feithicil Beaga Seirbhíse Poiblí) 2015</a> in ionad an
chuid eile de na Rialacháin 2014. Faoi na Rialacháin go ríomhtar gach
táille tacsaí le haghaidh gach turas tacsaí ar an méadar. I gcás ina
táille aontaithe roimh ré, is féidir leat a bheith ghearradh ach amháin
cibé acu is ísle - an táille réamh-aontaithe nó an táille méadar.</p>

<p>Ó 30 Aibreán 2015, tá na táillí uasta leagtha síos ag an <a href="http://www.irishstatutebook.ie/2015/en/si/0127.html">Táillí Tacsaí
Náisiúnta Uasmhéid Ordú 2015</a>.</p>

<h3>Cad é an t-uastáille tacsaí? </h3>

<p>Tá ráta caighdeánach agus ardráta ann don Uastáille Náisiúnta
Tacsaí. Bíonn an ráta caighdeánach i bhfeidhm ó 8 rn go dtí 8 in. Bíonn
an t-ardráta speisialta i bhfeidhm istoíche ó 8 in go dtí 8 rn agus ar an
Domhnach agus ar laethanta saoire poiblí. Bíonn ardráta i bhfeidhm idir 8 in
Oíche Nollag agus 8 rn Lá Fhéile Stiofáin agus idir 8 in Oíche Chinn
Bhliana agus 8 rn Lá Caille. </p>

<p>Tá 3 chuid ar leithligh san Uastáille Náisiúnta Tacsaí: </p>
<ul><li><strong>Táille tosaigh:</strong> suim a bhíonn le feiceáil ar an
    méadar ag tús an turais. Is é an táille tosaigh náisiúnta atá i
    bhfeidhm ó 30 Aibreán 2015 ná ráta caighdeánach €3.60 agus ardráta
    €4.00 agus tá achar tosaigh 500m, nó tréimhse 85 soicind san áireamh
    leis sin. </li>
  <li><strong>Achar níos faide:</strong> tar éis don tacsaí dul os cionn an
    achair/ama atá i gceist leis an táille tosaigh, ríomhtar an táille
    d’achar níos faide in aghaidh tráthanna gearra le linn an turais. Nuair
    a bhíonn luas íseal faoin tacsaí, nó nuair atá sé ina sheasamh,
    ríomhtar an táille ar bhonn ama. Nuair a théann an tacsaí os cionn luas
    áirithe, ríomhtar an táille de réir an achair atá déanta ag úsáid
    trí tharaif chéimnithe. </li>
  <li><strong>Táille bhreise:</strong> tá rialacha dochta ann maidir le
    táillí breise is féidir a ghearradh ar an bpaisinéir. San áireamh leo
    seo, tá táille áirithinte, táillí le haghaidh paisinéirí breise agus
    táille salaithe. </li>
</ul><p>Tá sé tábhachtach cuimhneamh go bhfuil sé de cheart ag custaiméirí
lascaine a iarraidh sula bhfostaíonn siad seirbhísí tacsaí. Tá sé de
cheart ag tiománaithe an tsuim uasta arna ríomh ar an méadar a ghearradh ar
an bpaisinéir, nó suim is lú ná sin dá rogha féin. Féadfar aon lascainí
a thugtar a thaifeadadh de láimh ar an admháil. </p>

<p>Mura gcomhaontaítear aon socrú maidir le lascainí roimhe ré, dlitear den
chustaiméir an tsuim iomlán arna ríomh ag an méadar a íoc. </p>

<p>Tá <a href="http://www.transportforireland.ie/taxi/taxi-fare-estimator/">eolais
maidir le táille tascaí</a> ar fáil ar láithreán gréasáin an t-Údarás
Náisiúnta Iompair, <a href="http://transportforireland.ie/">transportforireland.ie</a>. <br></p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Tacsaithe </h3>

<p>Faoi Rialacháin reatha, is é an t-uastáille tacsaí an tsuim is airde is
féidir le tiománaí tacsaí a ghearradh ort. Tá sé de chumhacht ag an
tÚdarás Náisiúnta Iompair na huastáillí tacsaí a shocrú. </p>

<p>Píosa trealaimh a dtugtar tacsaiméadar air a ríomhann na táillí tacsaí
agus bíonn sé le feiceáil amuigh chun tosaigh san fheithicil. Ríomhann an
méadar an táille de réir ama agus achair. Caithfear gach tacsaiméadar a
thástáil agus a shéalú sular n-úsáidtear i dtacsaithe iad. <a shape="rect" href="http://www.nsai.ie/LegalMetrology.aspx">An tSeirbhís
Mhéadreolaíochta Dlí</a> a dhéanann é seo. Tá an tSeirbhís
Mhéadreolaíochta Dlí ina cuid de <a shape="rect" href="http://www.nsai.ie/">Údarás Náisiúnta Caighdeán na hÉireann
(ÚNCÉ)</a> agus tá an tseirbhís freagrach as an dlí a fhorfheidhmiú
maidir leis an mbealach a úsáidtear ionstraimí tomhais sa saol gnó. </p>

<h3>Hacnaithe </h3>

<p>Ní shuiteáiltear tacsaiméadair (is é sin, trealamh a shuiteáiltear chun
táillí tacsaí a thaifeadadh) i hacnaithe agus mar gheall air sin,
<strong>ní bhíonn uastáillí i gceist leo</strong>. Caithfidh an tiománaí
agus an paisinéir gach táille a chomhaontú <strong>sula dtosaíonn an
turas</strong>. </p>

<h3>Limisíní </h3>

<p>Mar aon le hacnaithe, ní shuiteáiltear tacsaiméadair i limisíní agus
mar sin, arís, ní bhíonn uastáillí i gceist. Má roghnaíonn tú
seirbhísí limisín a fhruiliú, caithfidh tú aon táillí a chomhaontú leis
an tiománaí sula dtosaíonn do thuras. </p>

<h3>Cártaí táillí </h3>

<p>Is éard atá i gcárta táillí ná cárta a chaithfear a chur ar
taispeáint i ngach tacsaí agus lena dtaispeáintear conas a ríomhtar
limistéar na táille. Tá mionsonraí maidir le hachar, am agus míreanna
breise ar an gcárta. Ba chóir go mbeadh an cárta táillí ar taispeáint go
soiléir áit a mbeidh sé éasca ag an bpaisinéir é a fheiceáil. </p>

<p>Tá sé d’oibleagáid ar gach tacsaí ceadúnaithe eolas do phaisinéirí,
lena n-áirítear cearta agus freagrachtaí agus eolas maidir le táillí, a
chur ar taispeáint amuigh chun tosaigh agus ar chúl na feithicle.
Soláthróidh an Coimisiún um Rialáil Tacsaithe an t-eolas seo. </p>

<h3>Rialacháin Reatha </h3>

<p>Faoi Chuid 3 den <a shape="rect" href="http://www.irishstatutebook.ie/2013/en/act/pub/0037/index.html">Acht um
Rialáil Tacsaithe 2013</a>, is cion é má ghearrann tiománaí tacsaí nó
hacnaí táille ort ar mó é ná an t-uastáille atá ar taispeáint ar an
méadar nó an táille a comhaontaíodh ag tús an turais. Má mheasann tú gur
gearradh táille iomarcach ort, tá tú i dteideal gearán a dhéanamh faoin
tiománaí tacsaí. </p>

<p>Is cion é mura gcomhaontaíonn paisinéir in SPSV an táille comhaontaithe
nó an t-uastáille a thaispeántar ar an tacsaiméadar a íoc. Tá an
tiománaí i dteideal iarraidh ort a chruthú go bhfuil sé d’acmhainn agat
an táille a íoc sula dtosaíonn an turas. Mura féidir leat é seo a
chruthú, is féidir leis diúltú tú a thabhairt leis ar an turas. </p>

<p>Faoi Rialacháin 2015, tá tú i dteideal admháil phriontáilte a fháil ag
deireadh an turais tacsaí tar éis duit íoc as. Ba chóir go mbeadh
mionsonraí faoin dáta, faoi fhad an turais, faoin achar agus faoin tsuim a
íocadh ar an admháil chomh maith le huimhir cheadúnais na feithicle. </p>

<h3>An féidir liom gearán a dhéanamh faoi tháille tacsaí? </h3>

<p>Is féidir. Má tá táille ina cnámh spairne agat, ba chóir an táille a
thaispeántar ar an méadar a íoc mar aon le míreanna breise. Ba chóir duit
a chinntiú go bhfaighidh tú admháil phriontáilte agus gearán foirmiúil a
dhéanamh leis an gCoimisiún um Rialáil Tacsaithe. Féach ár ndoiciméad
maidir le <a shape="rect" href="making_a_complaint_about_spsv_in_ireland.html">gearán a dhéanamh faoi
thiománaí tacsaí, hacnaí nó limisín</a>. <br></p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<div class="inlinesio">
<p>
</p><div>
<h3>Údarás Náisiúnta Iompair</h3>
<p>
  

  
  Dún Scéine<br>Lána Fhearchair<br>Baile Átha Cliath 2<br>Éire
  <br>
  
</p>
<p>
  

  
  <strong>Teil:</strong>(01) 879 8300
  <br>
  

  

  
  <strong>Facs:</strong>(01) 879 8333
  <br> 
  

  
  <strong>Láithreán Gréasáin:</strong> <a href="http://www.nationaltransport.ie/taxi-and-bus-licensing/taxi/">http://www.nationaltransport.ie/taxi-and-bus-licensing/taxi/</a>
  <br>
  

  

  

  
  <strong>R-phost:</strong> <a href="mailto:taxis@nationaltransport.ie">taxis@nationaltransport.ie</a>
  <br>
  
</p>
</div></div>
<br></div>
</div>
</html>
