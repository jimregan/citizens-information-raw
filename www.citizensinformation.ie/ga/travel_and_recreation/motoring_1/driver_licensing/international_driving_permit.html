<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ceadúnas Tiomána Idirnáisiúnta
</title>
    
    <meta name="description" content="Tá cur síos sa cháipéis seo ar   an gceadúnas tiomána idirnáisiúnta a thugann cead do dhuine tiomáint i dtíortha   thar lear gan aon scrúdú ná iarratas breise a dhéanamh.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ceadúnas Tiomána Idirnáisiúnta</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#l94472">Conas Iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<h3>Cad é an rud é ceadúnas tiomána idirnáisiúnta? </h3>

<p>Aistriúchán de do cheadúnas tiomána is ea ceadúnas tiomána
idirnáisiúnta a cheadaíonn do thiománaithe feithiclí a thiomáint i
dtíortha eile gan tuilleadh tástálacha ná iarratais a dhéanamh. Má tá
ceadúnas tiomána idirnáisiúnta agat, ní mór duit a d'iompróinn do
cheadúnas tiomána leis é agus tú ag tiomáint. Má bhíonn tú ag taisteal
thar lear agus gur mian leat tiomáint i dtír eile, is dócha go mbeidh
ceadúnas tiomána idirnáisiúnta ag teastáil uait. Tá ceadúnais tiomána
idirnáisiúnta eisithe in Éirinn ar fáil do chónaitheoirí in Éirinn
amháin a bhfuil ceadúnas tiomána iomlán acu. </p>

<p>Eisítear dhá chineál ceadúnas tiomána idirnáisiúnta in Éirinn: </p>
<ul><li>Ceadúnas Idirnáisiúnta Tiomána ó Choinbhinsiún 1949, arb é an
    ceadúnas tiomána is coitianta eisithe é agus a aithnítear i mbunús
    tíortha. </li>
  <li>Ceadúnas Idirnáisiúnta Tiomána ó Choinbhinsiún 1949, atá ag
    teastáil sna tíortha seo a leanas - an Bhrasaíl, an Iaráic, an Nigéir
    agus an tSomáil. </li>
</ul><h3>Cár féidir liom mo cheadúnas tiomána idirnáisiúnta a úsáid? </h3>

<p>Is féidir leat do cheadúnas tiomána idirnáisiúnta a úsáid i dtír ar
bith a shínigh Coinbhinsiún NA 1926 nó 1949 ar thrácht ar bhóithre. Níl
liosta na dtíortha a aithníonn ceadúnais idirnáisiúnta ar fáil ar líne.
Déan teagmháil le AA Travel Services le haghaidh tuilleadh eolais (féach
thíos). </p>

<p>Aithníonn cuid mhór tíortha eile nach sínitheoirí de chuid
choinbhinsiún 1949 iad an ceadúnas tiomána idirnáisiúnta agus glactar leis
sna dúichí sin. Déan teagmháil le d’ambasáid nó do chonsalacht roimh
thaisteal le seiceáil cé acu an bhfuil ceadúnas tiomána idirnáisiúnta ag
teastáil sa tír a mbeidh tú ag tabhairt cuairte uirthi nó nach bhfuil. <br></p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Tá ceadúnas tiomána idirnáisiúnta ar fáil do chónaitheoirí in
Éirinn, a bhfuil ceadúnas tiomána Éireannach iomlán acu. Is féidir le
saoránaigh de chuid An Aontais Eorpaigh/An Limistéir Eorpaigh Eacnamaíoch a
bhfuil ceadúnas tiomána iomlán acu ó údarás inniúil ina dtír féin agus
a bhfuil cónaí in Éirinn orthu ceadúnas tiomána idirnáisiúnta a fháil
in Éirinn atá bailí le haghaidh úsáide thar lear. </p>

<p>Ní féidir ceadúnas idirnáisiúnta tiomána a eisiúint duit in Éirinn:
</p>
<ul><li>Murar éirigh leat i do thástáil tiomána agus má tá ceadúnas
    foghlaimeora agat (nó ceadúnas sealadach) </li>
  <li>Má tá do cheadúnas tiomána réidh le dul as feidhm taobh istigh de 6
    mhí </li>
  <li>Más as an taobh amuigh den Aontas Eorpach nó de Limistéar Eorpach
    Eacnamaíoch thú. Tá an Limistéar Eorpach Eacnamaíoch (LEE)
    comhdhéanta as 28 ballstát an AE, an Iorua, an Íoslainn agus
    Lichtinstéin. </li>
</ul><p>Ba chóir duit do cheadúnas tiomána féin a thabhairt leat - fiú má tá
ceadúnas idirnáisiúnta tiomána agat - nuair a bhíonn tú ag taisteal thar
lear, mar is féidir go mbeidh ort an ceadúnas a thaispeáint le haghaidh
iniúctha, mar shampla, agus carr á fháil ar cíos agat thar lear. </p>

<p>Bíonn gach ceadúnas tiomána idirnáisiúnta bailí ar feadh bliain ón
dáta eisiúna. <br></p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Cosnaíonn ceadúnas tiomána idirnáisiúnta (bailí ar feadh 1 bhliain)
€10. </p>

<p>Má bhíonn Ceadúnas Tiomána Idirnáisiúnta ó Choinbhinsiún 1949 agus
Ceadúnas Tiomána Idirnáisiúnta ó Choinbhinsiún 1926 ag teastáil uait,
cosnóidh sé seo €20.</p>

<p>I gcás seachadtaí poist, beidh táille €5 poist feidhm freisin in
aghaidh cead iarrtha <br></p>
</div>
<div class="topic base_howtoapply">
<h2 class="topic base_howtoapply_title" id="l94472">Conas Iarratas a dhéanamh</h2>

<p>Tá an próiseas iarratais mar an gcéanna cibé an bhfuil tú ag déanamh
iarratais ar chead tiomána idirnáisiúnta nó a athnuachan air. <a shape="rect" href="http://www.theaa.ie/AA/Motoring-advice/Driving-in-Europe/~/media/Files/AA%20Ireland/Application%20Forms/International-Driving-Permit-05-2013.ashx">Íoslódáil
foirm iarratais le haghaidh ceadúnas tiomána idirnáisiúnta</a>. Tá an
fhoirm iarratais seo ar fáil freisin ó AA Travel Services ag an seoladh
thíos. </p>

<p>Ní mór a leanas a bheith le d’iarratas </p>
<ul><li>Ceadúnas tiomána Éireannach iomlán bailí nó ceadúnas tiomána
    iomlán bailí ó thír eile de chuid an Aontais Eorpaigh nó an Limistéir
    Eorpaigh Eacnamaíoch </li>
  <li>Grianghraf pas sínithe ar an gcúl </li>
  <li>An táille iomchuí </li>
</ul><p>Más as tír de chuid an Aontaigh Eorpaigh/An Limistéir Eorpaigh
Eacnamaíoch thú agus ceadúnas tiomána iomlán bailí agat ó do thír
dhúchais, ní mór duit cóip de bhille fóntais a sholáthar (.i. bille
leictreachais, teilafóin nó gáis) a léiríonn do sheoladh in Éirinn. Beidh
ort freisin fógra cónaitheachta a shíniú ar an bhfoirm iarratais. </p>

<p>Más mian leat cur isteach ar Cheadúnas Tiomána Idirnáisiúnta ó
Choinbhinsiún 1949 nó Ceadúnas Tiomána Idirnáisiúnta ó Choinbhinsiún
1926, ní mór duit dhá iarratas ar leith a dhéanamh. </p>

<p>Tá <a shape="rect" href="http://www.theaa.ie/AA/Motoring-advice/Driving-in-Europe/International-driving-permit.aspx">tuilleadh
eolais ar chéadúnais tiomána idirnáisiúnta</a> ar fáil ar láithreán
gréasáin AA. <br></p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<div class="inlinesio">
<p>
</p><div>
<h3>AA Travel Services</h3>
<p>
  

  
  Teach Talamh Mhuire<br>20-21 Sráid Liam Theas<br>Baile Átha Cliath 2<br>Éire
  <br>
  
</p>
<p>
  

  
  <strong>Teil:</strong>+353 (0)1 617 9988
  <br>
  

  

  

  

  

  

  
  <strong>R-phost:</strong> <a href="mailto:aatravel@aaireland.ie">aatravel@aaireland.ie</a>
  <br>
  
</p>
</div></div>
<br></div>
</div>
</html>
