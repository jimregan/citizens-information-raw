<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Iarratas a dhéanamh ar cheadúnas tiomána
</title>
    
    <meta name="description" content="Tá tú i dteideal cur isteach ar cheadúnas iomlán tiomána má     éiríonn leat i scrúdú tiomána.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Iarratas a dhéanamh ar cheadúnas tiomána</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l27d15">Rátaí</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Nuair a fhaigheann tú pas i <a href="../driving_tests/driving_test.html">dtástáil tiomána</a>, tá tú i
dteideal iarratas a dhéanamh ar cheadúnas tiomána don <a href="categories_of_motor_vehicles_and_minimum_age_of_drivers_in_ireland.html">chatagóir
feithicle</a> dá ndearnadh tástáil ort. Tugtar míniú sa doiciméad seo ar
conas iarratas a dhéanamh ar do cheadúnas tiomána tar éis duit pas a fháil
i dtástáil tiomána. Gheobhaidh tú faisnéis i ndoiciméid eile faoi na
nithe seo:</p>
<ul><li><a href="renewing_a_full_driving_licence.html">Do cheadúnas tiomána
    a athnuachan</a></li>
  <li><a href="updating_your_driving_licence_or_learner_permit.html">Do
    cheadúnas tiomána nó do cheadúnas foghlaimeora a nuashonrú</a></li>
  <li><a href="replacing_a_lost_or_stolen_irish_driving_licence.html">Ceadúnas
    tiomána nó ceadúnas foghlaimeora a cailleadh, a goideadh nó a
    damáistíodh a athsholáthar</a></li>
  <li><a href="exchanging_foreign_driving_permit.html">Do cheadúnas
    tiomána a athrú go ceadúnas tiomána Éireannach</a></li>
</ul><p>D’fhonn iarratas a dhéanamh ar cheadúnas tiomána, ní mór
gnáthchónaí a bheith ort in Éirinn. Meastar go bhfuil gnáthchónaí ort in
Éirinn má bhíonn cónaí ort anseo go hiondúil ar feadh 185 lá i ngach
bliain féilire ar a laghad mar gheall ar cheangal pearsanta agus ceirde.</p>

<p>Ceanglaítear ort do cheadúnas tiomána a iompar leat i gcónaí agus tú
ag tiomáint. Tá <a href="http://www.rsa.ie/en/RSA/Learner-Drivers/Your-learner-permit/Rules-of-the-road/">rialacha
an bhóthair</a> ar fáil ag <a href="http://www.rulesoftheroad.ie/">rulesoftheroad.ie</a>.</p>

<h3>Athruithe 2013</h3>

<p>Tá freagracht ar an Údarás um Shábháilteacht ar Bhóithre as ceadúnú
tiománaithe anois agus bhunaigh sé seirbhís nua, an tSeirbhís Náisiúnta
um Cheadúnais Tiomána (NDLS). De bhreis air sin, tá an próiseas iarratais
athraithe anois agus ní mór duit dul chuig ceann amháin de na hionaid nua de
chuid an NDLS agus iarratas á dhéanamh agat ar cheadúnas tiomána. Mar chuid
den phróiseas iarratais duine le duine, déantar do ghrianghraf agus do
shíniú a ghabháil go digiteach. Ní mór duit doiciméadúchán breise a
thabhairt leat chun do chéannacht a dheimhniú.</p>

<p>Tugadh ceadúnas tiomána cárta phlaistigh nua isteach in ionad an
cheadúnais tiomána pháipéir. Is tionscnamh de chuid an AE é sin ar mhaithe
le stíl shlán dhlúth cheadúnais a thabhairt isteach i ngach ballstát.</p>

<p>Tháinig méadú ar líon na gcatagóirí ceadúnas tiomána agus tháinig
athrú ar an riachtanas aoise íosta le haghaidh catagóirí áirithe freisin.
Tá tuilleadh eolais ar fáil ar <a href="http://www.rsa.ie/en/RSA/Licensed-Drivers/Driving-Licence-Changes/Driving-Licence-Changes-January-2013/New-Driver-Licensing-Rules/">láithreán
Gréasáin an Údaráis um Shábháilteacht ar Bhóithre</a>.</p>

<h3>Srianta ar thiománaithe nuacheadúnaithe</h3>

<p>Tá srianadh i bhfeidhm maidir le ceadúnais tiomána Chatagóir A
(gluaisrothar) a eisíodh roimh an 19 Eanáir 2013. Cuireann an srianadh seo
teorainn leis an sealbhóir ceadúnais gluaisrothair (le carr cliathánach nó
gan é) ag a bhfuil teorainn chumhachta de 25 Kw nó níos lú a thiomáint.
Fanann an srianadh seo i bhfeidhm ar feadh 2 bhliain ón uair a chríochnaíonn
tú do thástáil tiomána gluaisrothair don chatagóir seo agus tar éis duit
do láncheadúnas tiomána a fháil don chatagóir seo. Ní bhaineann an
srianadh seo le ceadúnais tiomána Chatagóir A a eisíodh ón 19 Eanáir 2013
i leith. Más rud é go sealbhaíonn tú ceadúnas tiomána chatagóir A lena
mbaineann an srianadh seo agus gur mian leat an srianadh a bhaint sula mbeidh 2
bhliain caite, beidh ort modúl dul chun cinn 5 (agus modúl 1 agus modúl 3
mura ndearnadh iad cheana) <a href="http://www.rsa.ie/en/RSA/Learner-Drivers/Motorcyclists/Initial-basic-training-IBT-for-motorcyclists/">d’Oiliúint
Bhunúsach Tosaigh (IBT)</a> a dhéanamh ar ghluaisrothar ag a bhfuil cumhacht
os cionn 40 kW.</p>

<p>Tá laghdú go 20 mg/100 ml d’fhuil ar na huasteorainneacha alcóil do
thiománaithe le haghaidh tiománaithe atá ina gcéad 2 bhliain ar
láncheadúnas tiomána.</p>

<p>Tá tuilleadh eolais ar bhearta molta eile ar fáil ar <a href="http://www.rsa.ie/en/RSA/Licensed-Drivers/Driving-licence/Novice-Plates-Introduction/">láithreán
Gréasáin an Údaráis um Shábháilteacht ar Bhóithre</a>.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Tá tú i dteideal iarratas a dhéanamh ar cheadúnas tiomána sa chás go
bhfuair tú pas sa tástáil tiomána le haghaidh na catagóire feithicle sin
laistigh den 2 bhliain roimhe. Más rud é go bhfuil an Deimhniú Inniúlachta
a eisíodh duit níos mó ná dhá bhliain d’aois, beidh ort pas a fháil sa
tástáil tiomána an athuair.</p>

<h3>Fad an cheadúnais</h3>

<p>Braitheann an tréimhse ama a n-eisítear ceadúnas tiomána ina leith ar
aois an iarratasóra. Tá 4 aoisghrúpa faoina dtiteann tréimhse an
cheadúnais.</p>
<ul><li>Más rud é go bhfuil tú níos lú ná 60 bliain d’aois, féadfaidh
    tú iarratas a dhéanamh ar cheadúnas 10 mbliana nó ar cheadúnas 3
    bliana (ar fhoras míochaine)</li>
  <li>Más rud é go bhfuil tú níos sine ná 60 bliain d’aois ach níos
    óige ná 67 bliain d’aois, féadfaidh tú iarratas a dhéanamh ar
    cheadúnas a rachaidh in éag an lá sula sroichfidh tú 70 bliain
  d’aois</li>
  <li>Más rud é go bhfuil tú níos sine ná 67 bliain d’aois ach níos
    óige ná 70 bliain d’aois, féadfaidh tú iarratas a dhéanamh ar
    cheadúnas 3 bliana</li>
  <li>Más rud é go bhfuil tú os cionn 70 bliain d’aois, beidh ort
    deimhniú oiriúnachta chun tiomána a fháil ó do dhochtúir chun
    iarratas a dhéanamh ar cheadúnas 3 bliana nó ar cheadúnas bliana</li>
</ul><p>Eisítear ceadúnas tiomána busanna nó trucailí le haghaidh uastréimhse
5 bliana.</p>

<h3>Catagóirí feithiclí</h3>

<p>Tá mótarfheithiclí roinnte i gcatagóirí éagsúla chun críocha
ceadúnú tiománaithe. Is féidir tuilleadh faisnéise a léamh inár
ndoiciméad maidir le <a href="categories_of_motor_vehicles_and_minimum_age_of_drivers_in_ireland.html">catagóirí
feithiclí agus aoiseanna íosta tiománaithe</a>.</p>

<p>Féadfaidh catagóir do cheadúnais tiomána teidlíocht a thabhairt duit i
leith ceadúnas tiomána le haghaidh catagóirí áirithe eile ceadúnas
tiomána. Féach ‘Tuilleadh eolais’ thíos.</p>
</div>
<div class="topic base_rates">
<h2 class="topic base_rates_title" id="l27d15">Rátaí</h2>

<p>Ó mhí Eanáir 2013, tá an costas ar cheadúnais tiomána mar seo a
leanas:</p>
<ul><li>Tá €55 ar cheadúnas tiomána deich mbliana</li>
  <li>Tá €55 ar cheadúnas tiomána busanna nó trucailí cúig bliana</li>
  <li>Tá €35 ar cheadúnas tiomána trí bliana</li>
  <li>Tá €25 ar cheadúnas tiomána bliana</li>
</ul><p>Tá €35 ar chatagóir nua a chur le do cheadúnas tiomána reatha.</p>

<p>Is féidir le tiománaithe atá os cionn 70 bliain d’aois a gceadúnas
tiomána a fháil saor in aisce.</p>

<p>Tá faisnéis faoi fhoirmeacha inghlactha íocaíochta ar fáil ar an
bhfoirm iarratais.</p>
</div>
<p>Caithfidh tú iarratas a dhéanamh go pearsanta chuig ceann amháin
d’ionaid na Seirbhíse Náisiúnta um Cheadúnais Tiomána (NDLS) murar ghlac
ionad de chuid an NDLS le d’iarratas ar cheadúnas tiomána nó ar cheadúnas
foghlaimeora cheana féin agus murar deimhníodh do chéannacht. Ní gá duit
grianghraif a chur ar fáil le d’iarratas ach ní mór duit doiciméid
bhreise a thabhairt leat chun a dheimhniú gur tusa an duine atá ag déanamh
iarratas ar an gceadúnas tiomána.</p>

<p>Más rud é go bhfuil ceadúnas foghlaimeora nó ceadúnas tiomána
Éireannach agat, caithfidh tú fianaise ar d’Uimhir PSP agus cruthúnas ar
sheoladh baile a thabhairt leat. Más rud é nach bhfuil ceadúnas foghlaimeora
ná ceadúnas tiomána Éireannach agat, caithfidh tú aitheantas fótagrafach,
cruthúnas ar do theidlíocht chónaitheachta, fianaise ar d’Uimhir PSP agus
cruthúnas ar sheoladh baile a thabhairt leat. Féach ‘Cruthúnas
céannachta’ thíos.</p>

<p>Déanann tú iarratas ar cheadúnas tiomána ach úsáid a bhaint as an
bhfoirm iarratais do cheadúnas tiomána (D401) atá ar fáil ó ionaid an
NDLS, ó ionaid tástála tiomána, ó ionaid tástála teoirice tiomána agus
ó stáisiúin na nGardaí. Is féidir freisin <a href="http://www.ndls.ie/images/Documents/DrivingLicence/D401_Full_Licence_app_form.pdf">an
fhoirm iarratais do cheadúnas tiomána (pdf) a íoslódáil</a> mar aon le <a href="http://www.ndls.ie/images/Documents/DrivingLicence/Full%20Licence%20Application%20Guidance%20Notes.pdf">nótaí
treorach (pdf)</a>.</p>

<p>Ní mór na nithe seo a leanas a bheith ag gabháil le d’fhoirm iarratais
chomhlánaithe:</p>
<ul><li>Do cheadúnas foghlaimeora reatha nó is déanaí eisiúint. Más rud é
    go ndearnadh do cheadúnas foghlaimeora a chailleadh nó a ghoid, caithfidh
    an fhoirm iarratais a bheith sínithe agus stampáilte ag Garda <a href="http://www.garda.ie/Stations/Default.aspx">sa Stáisiún is gaire
    duit de chuid an Gharda Síochána</a></li>
  <li>Do cheadúnas tiomána reatha más rud é go bhfuil tú ag cur catagóir
    le do cheadúnas tiomána</li>
  <li>Is féidir go mbeidh Foirm Tuairisce Míochaine um Cheadúnas Tiomána ag
    teastáil (féach thíos)</li>
  <li>Is féidir go mbeidh Foirm Tuairisce Radharc na Súl um Cheadúnas
    Tiomána ag teastáil (féach thíos)</li>
  <li>Deimhniú Inniúlachta</li>
  <li>An táille chuí - féach Rátaí thuas</li>
</ul><h3>Iarratais phoist</h3>

<p>Féadfaidh tú iarratas a dhéanamh trí chasadh an phoist más rud é gur
ghlac ionad de chuid an NDLS le d’iarratas ar cheadúnas tiomána nó ar
cheadúnas foghlaimeora cheana féin agus gur deimhníodh do chéannacht.
Féadfaidh tú iarratas a dhéanamh trí chasadh an phoist chuig an tSeirbhís
Náisiúnta um Cheadúnais Tiomána ag an seoladh thíos.</p>

<h3>Foirm Tuairisce Míochaine</h3>

<p>Beidh Foirm Tuairisce Míochaine um Cheadúnas Tiomána ag teastáil uait
más rud é go bhfuil iarratas á dhéanamh agat ar chatagóirí ceadúnas
tiomána C, C1, D, D1, CE, C1E, DE nó D1E(busanna agus trucailí) murar chuir
tú tuairisc mhíochaine is infheidhme fós ar fáil cheana.</p>

<p>Ní beidh Foirm Tuairisce Míochaine um Cheadúnas Tiomána ag teastáil
uait más rud é go bhfuil iarratas á dhéanamh agat ar chatagóirí ceadúnas
tiomána AM, A1, A2, A, B, BE nó W (gluaisrothair, gluaisteáin agus
feithiclí oibre) murar:</p>
<ul><li>Go mbeidh tú 70 bliain d’aois nó níos sine ar an gcéad lá den
    tréimhse a bhfuil an ceadúnas á eisiúint ina leith nó</li>
  <li>Go bhfuil sain-mhíchumas ná riochta ort (féach an fhoirm
  iarratais)</li>
</ul><p>Is féidir <a href="http://www.ndls.ie/images/Documents/DrivingLicence/155076_NDLS_Med_Rep_V9_Online_FA_BD_PDFX.pdf">an
fhoirm tuairisce míochaine (pdf) a íoslódáil</a> (ní mór é a phriontáil
cúl le cúl ar leathanach amháin). Tá sí ar fáil ó ionaid an NDLS
freisin. Ba cheart do liachleachtóir cláraithe do scrúdú dochtúra a
dhéanamh agus an fhoirm a chomhlánú ina dhiaidh sin. Ní mór duit an
dearbhú ar an bhfoirm tuairisce míochaine a shíniú i láthair an
liachleachtóra chláraithe. Ní mór í a chur isteach laistigh de mhí
amháin.</p>

<h3>Foirm tuairisce radharc na súl</h3>

<p>Beidh Foirm Tuairisce Radharc na Súl um Cheadúnas Tiomána ag teastáil
uait mura bhfuil spéaclaí ná lionsaí tadhaill de dhíth ort a thuilleadh.
Is féidir <a href="http://www.ndls.ie/images/Documents/DrivingLicence/155076_NDLS_Eyesight_Rep_V9_Online_FA_BD_PDFX.pdf">foirm
tuairisce radharc na súl (pdf) a íoslódáil</a> (ba cheart leathanach 1 agus
leathanach 2 a phriontáil cúl le cúl ar leathanach amháin). Tá sí ar
fáil ó ionaid an NDLS freisin. Ní mór í a chur isteach laistigh de mhí
amháin tar éis í a dhéanamh.</p>

<h3>Cruthúnas céannachta</h3>

<p>Glactar leis na doiciméid seo a leanas mar chruthúnas céannachta:</p>
<ul><li><strong>Aitheantas fótagrafach</strong> 
    <p>- Pas Éireannach</p>
    <p>- Pas reatha le haghaidh gach saoránaigh nach as Éirinn dóibh</p>
    <p>- Cárta aitheantais náisiúnta reatha le haghaidh shaoránaigh an
    AE/an LEE/na hEilvéise</p>
    <p>- Teastas eadóirseachta Éireannach</p>
    <p>- Ceadúnas tiomána reatha na Ríochta Aontaithe (grianghraf)</p>
    <p>- Cárta Seirbhísí Poiblí reatha</p>
    <p>- Doiciméad taistil Éireannach reatha (arna eisiúint ag SEIÉ)</p>
  </li>
  <li><strong>Cruthúnas ar do theidlíocht chónaitheachta</strong> 
    <p>- Teastas breithe fadfhoirme de chuid na hÉireann/na Ríochta Aontaithe
    nó teastas uchtaithe</p>
    <p>- Clárú breithe thar lear</p>
    <p>- Pas Éireannach</p>
    <p>- Pas reatha le haghaidh gach saoránaigh de chuid an AE/an LEE/na
    hEilvéise</p>
    <p>- Cárta aitheantais náisiúnta reatha le haghaidh shaoránaigh an
    AE/an LEE/na hEilvéise</p>
    <p>- Teastas eadóirseachta Éireannach</p>
    <p>- Teastas Cláraithe Reatha (cárta GNIB) le haghaidh na saoránach nach
    as an AE/an LEE/an Eilvéis dóibh</p>
  </li>
  <li><strong>Fianaise ar d’Uimhir PSP</strong> 
    <p>- Cárta Seirbhísí Poiblí/Cárta Seirbhísí Sóisialta</p>
    <p>- Comhfhreagras ó na Coimisinéirí Ioncaim nó ón Roinn Leasa
    Shóisialaigh lena léirítear UPSP</p>
    <p>- P21/Measúnú Cánach/Fógra faoi chreidmheasanna cánach</p>
    <p>- Admháil ar íocaíocht leasa shóisialaigh</p>
    <p>- Cárta leighis/Cárta na Scéime Íocaíochta Drugaí (SID)</p>
    <p>- Duillín pá nó P60/P45</p>
  </li>
  <li><strong>Cruthúnas ar sheoladh baile</strong> (Féach an Nóta thíos) 
    <p>- Bille fóntais ó do sholáthraí
    leictreachais/teileafóin/gáis/teilifís chábla/leathanbhanda</p>
    <p>- Comhfhreagras le cuideachta árachais</p>
    <p>- Ráiteas ó do bhanc/do chumann foirgníochta/do chomhar creidmheas-
    Litir ón Roinn Coimirce Sóisialaí nó ó na Coimisinéirí Ioncaim</p>
    <p>- Comhfhreagras oifigiúil eile ó ghníomhaireacht Stáit de chuid na
    hÉireann, amhail ranna rialtais; FSS; Clár na dToghthóirí/cárta
    vótála; an Lár-Oifig Iontrála; an Bord um Thionóntachtaí Cónaithe
    nó coláiste tríú leibhéal/gníomhaireacht oiliúna</p>
  </li>
</ul><p>Tabhair faoi deara: Ní fhéadann doiciméid chruthúnais ar sheoladh baile
bheith níos mó ná 6 mhí d’aois ag dáta an iarratais. Ní ghlactar le
billí fón póca ná le ráitis ó chártaí siopa/ó chuideachtaí
catalóige.</p>

<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Ba cheart iarratas ar cheadúnas tiomána a dhéanamh go pearsanta chuig
ceann amháin <a href="https://www.ndls.ie/where-to-apply.html">d’ionaid na
Seirbhíse Náisiúnta um Cheadúnais Tiomána (NDLS)</a> - féach ‘Conas
Iarratas a Dhéanamh’ thuas. Is féidir leat <a href="https://www.ndls.ie/booking-service.html">coinne a chur in áirithe ar
líne</a>.</p>

<p>Cuireann an tSeirbhís Náisiúnta um Cheadúnais Tiomána <a href="https://www.ndls.ie/how-to-apply.html">faisnéis maidir le hiarratas a
dhéanamh ar cheadúnas tiomána</a> ar fáil ar a láithreán Gréasáin.</p>

<p>
</p><div class="inlinesio">
<p>
</p><div>
<h3>Údarás Um Shábháilteacht Ar Bhóithre</h3>
<p>
  

  
  Páirc Ghnó Ghleann na Muaidhe<br>Cnoc an tSabhaircín<br>Béal an Átha<br>Maigh Eo<br>Éire
  <br>
  
</p>
<p>
  

  
  <strong>Teil:</strong>(096) 25000
  <br>
  

  
  <strong>Lóghlao:</strong>1890 506 080
  <br>
  

  
  <strong>Facs:</strong>(096) 25252
  <br> 
  

  
  <strong>Láithreán Gréasáin:</strong> <a href="http://www.rsa.ie">http://www.rsa.ie</a>
  <br>
  

  

  

  
  <strong>R-phost:</strong> <a href="mailto:info@rsa.ie">info@rsa.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Seirbhís Náisiúnta um Cheadúnais Tiomána</h3>
<p>
  
  <span class="field_dept address_field">Údarás Um Shábháilteacht Ar Bhóithre<br></span>
  

  
  Páirc Ghnó Ghleann na Muaidhe<br>Cnoc an tSabhaircín<br>Béal an Átha<br>Maigh Eo<br>Éire
  <br>
  
</p>
<p>
  

  
  <strong>Teil:</strong>0761 08 7880
  <br>
  

  

  

  
  <strong>Láithreán Gréasáin:</strong> <a href="https://www.ndls.ie/">https://www.ndls.ie/</a>
  <br>
  

  

  

  
  <strong>R-phost:</strong> <a href="mailto:info@ndls.ie">info@ndls.ie</a>
  <br>
  
</p>
</div></div>

</div>
</div>
</html>
