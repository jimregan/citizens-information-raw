<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Conas feithicil a bhfuil a ré caite a dhiúscairt
</title>
    
    <meta name="description" content="Is éard atá i gceist le feithicil a bhfuil a ré caite ná gluaisteán nó veain bheag atá le bheith briste. Faigh amach cad atá ort a dhéanamh má theastaíonn uait ceann a dhiúscairt.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Conas feithicil a bhfuil a ré caite a dhiúscairt</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Is éard atá i gceist le feithicil a bhfuil a ré caite (nó ELV) ná
gluaisteán nó feithicil éadrom thráchtála go bhfuil uasmhais nach mó ná
3.5 tonna atá le diúscairt ag an úinéir cláraithe (i bhfocail eile,
gluaisteán nó veain atá le bheith briste). Ní mór d'úinéirí
gluaisteáin agus veaineanna a bhfuil a ré caite feithiclí dá leithéid a
fhágáil ag saoráid cóireála údaraithe (ATF) atá ceadaithe nó
ceadúnaithe go cuí. Ní féidir le saoráid cóireála údaraithe táille a
ghearradh as feithicil a bhfuil a ré caite a ghlacadh. Nuair a dhéantar ceann
de na feithiclí seo a fhágáil ag saoráid cóireála údaraithe, gheobhaidh
an t-úinéir teastas scriosta. </p>

<p>Rialaítear diúscairt feithiclí a bhfuil a ré caite ós rud é gur
bagairt iad don chomhshaol. Is é an príomhchúis a bhaineann leis seo ná go
gcuimsíonn feithiclí a bhfuil a ré caite ábhair ghuaiseacha. San áireamh
leo, mar shampla, tá cadhnraí luaidhe-aigéadacha, sreabháin lena
n-áirítear ola bhealaithe, fuarthán, leacht coscán, agus tiontairí
catalaíocha, a gcaithfear gach ceann acu a dhiúscairt ar bhonn
sábhailteachta d'fhonn bac a chur ar thruailliú. </p>

<p>Leagann <a shape="rect" href="http://eur-lex.europa.eu/legal-content/EN/TXT/?qid=1424268235079&amp;uri=URISERV:l21225">Treoir
AE 2000/53/EC</a> (mar a leasaíodh) sainbhearta le bheith curtha i bhfeidhm ag
Ballstáit maidir le feithiclí a bhfuil a ré caite a bhailiú, stóráil,
chóireáil, dhíchóimeáil, a athúsáid agus a athchúrsáil. Tá an Treoir
i bhfeidhm é in Éirinn tríd na <a shape="rect" href="http://www.irishstatutebook.ie/2014/en/si/0281.html">Rialacháin
(Feithiclí a bhfuil a Ré Caite) um tAontas Eorpach 2014 (IR 281 de
2014)</a>.</p>

<h3>Cad é go díreach atá i bhfeithicil a bhfuil a ré caite? </h3>

<p>Is éard atá i bhfeithicil a bhfuil a ré caite ná feithicil shainithe,
mar carr ar nós, a mbeidh a húinéir chláraithe dá diúscairt mar
dhramhaíl. Baineann feithiclí deireadh a saol úsáideach amach de ghnáth
toisc iad a bheith sean (idir 12 -14 bliana d’aois de ghnáth), nó toisc go
ndearnadh an-damáiste dóibh i dtimpiste. Níl aois sheasta ann, dá réir
sin, chun feithicil a bhreithniú mar fheithicil a bhfuil a ré caite.</p>

<h3>Cá háit ar féidir feithicil a bhfuil a ré caite a fhágáil? </h3>

<p>Caithfaidh feithicil a bhfuil a ré caite a bheith fágtha ag saoráid
cóireála údaraithe. Tá ar gach déantúsóir nó allmhaireoir feithicle
córas bailithe náisiúnta a chur i bhfeidhm ina bhfuil saoráid cóireála
amháin ar a laghad dá leithéid i ngach cathair agus limistéar comhairle.
Cuireann na saoráidí seo seirbhís fágála saor in aisce d'fheithiclí a
bhfuil branda an táirgeora sin orthu. Is féidir go mbeadh saoráid
neamhspleách ann chomh maith i do cheantar féin a ghlacfaidh le d'fheithicil
a bhfuil a ré caite. </p>

<p>Má dhéantar feithicil a bhfuil a ré caite a fhágáil ag saoráid
neamhúdaraithe, ní bhfaighidh an t-úinéir teastas scriosta agus
d'fhéadfadh sé fós a bheith taifeadta mar úinéir cláraithe na feithicle
ar Chomhad Feithiclí Náisiúnta na Roinne Iompair, Turasóireachta agus
Spóirt.</p>

<h3>An ndéanfaidh an tsaoráid cóireála údaraithe an fheithicil a bhailiú
mura bhfuil an t-úinéir cláraithe in ann í a iompar go dtí an tsaoráid?
</h3>

<p>Is fadhb úinéir na feithicle í seo. Caithfidh saoráid cóireála
údaraithe atá mar chuid de líonra táirgeoirí feithicil shainithe ar bith
ó bhranda an táirgeora sin a ghlacadh agus ní féidir léi táille a
ghearradh. Ní gá do shaoráid cóireála údaraithe neamhspleách feithicil a
ghlacadh ach má ghlactar léi, ní féidir táille a ghearradh. Is fíor an
dá chás seo ar an gcoinníoll go bhfuil an fheithicil iomlán a bheag nó a
mhór. Más rud é go gcaithfear an fheithicil a iompar go dtí an tsaoráid
cóireála (le trucail tarraingthe mar shampla), is faoin úinéara atá sé an
costas seo a íoc.</p>

<h3>Cad iad na seirbhísí a bhfuil oibleagáid ar shaoráid cóireála
údaraithe iad a chur ar fáil?</h3>

<p>Tá oibleagáid ar oibreoir shaoráid cóireála údaraithe d'fheithiclí a
bhfuil a ré caite:</p>
<ul><li>Teastas scriosta a eisiúint don úinéir cláraithe </li>
  <li>Cinntiú go n-oibrítear an tsaoráid faoi cheadúnas dramhaíola
    iomchuí nó faoi chead </li>
  <li>Na riachtanais theicniúla íosta a chomhlíonadh chun feithiclí a
    bhfuil a ré caite a stóráil, a chóireáil agus a aisghabháil agus chun
    comhpháirteanna lena gcuimsítear sreabháin, páirteanna spártha, srl a
    stóráil. </li>
  <li>Taifid a choinneáil i dtaobh ábhar ó fheithiclí a bhfuil a ré caite
    le haghaidh athúsáid, athchúrsáil, aisghabháil agus diúscairt agus na
    taifid seo a thuairisciú do na húdaráis áitiúla ar bhonn bliantúil.
    <br></li>
</ul></div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Ní féidir táille a ghearradh ort as feithicil a bhfuil a ré caite a
fhágáil ag saoráid cóireála údaraithe, más úinéir chláraithe na
feithicle úd thú agus má tá an fheithicil slán. Ní mór duit na
doiciméid cláraithe feithicle a thabhairt leat. </p>

<p>Ach má tá páirteanna ríthábhachtacha na feithicle (mar shampla, an
t-inneall, an giarbhosca, an traiseoladh agus tiontaire catalaíoch) ar
iarraidh, nó má chuimsíonn an fheithicil dramhaíl, is féidir táille a
ghearradh ort. Is riail láimhe maith é ná má theastaíonn uait go nglacfaí
leis an ngluaisteán saor in aisce, ná déan páirteanna spártha a bhfuil
luach orthu a bhaint roimh ré.</p>

<p>I ndiaidh duit d'fheithicil a fhágáil ag saoráid cóireála údaraithe,
déanfaidh úinéir nó oibreoir na saoráide: </p>
<ul><li>Teastas scriosta a eisiúint duit (más tú an t-úinéir cláraithe)
  </li>
  <li>Sonraí an teastais scriosta a chur ar aghaidh go dtí an Comhad
    Náisiúnta um Fheithiclí agus Tiománaithe, arna chothabháil ag An Roinn
    Iompair, Turasóireachta agus Spóirt </li>
</ul><p>Caithfear an fheithicil a chóireáil laistigh de 10 lá i ndiaidh dó a
bheith fágtha ag an saoráid. </p>

<h3>Cionta a bhaineann le diúscairt feithiclí a bhfuil a ré caite</h3>

<p>Is cion é duitse (nó do shaoráid cóireála údaraithe) gan an dlí a
chomhlíonadh maidir le diúscairt feithiclí a bhfuil a ré caite. Go
háirithe, is cion é gan cloí leis na rialacha a bhaineann le teastais maidir
le scriosadh feithiclí nó gan feithicil a bhfuil sé i gceist agat í a
dhiúscairt mar dhramhaíl a fhágáil ag saoráid cóireála údaraithe. </p>

<p>Thug an <a href="http://www.irishstatutebook.ie/eli/2015/act/29/section/35/enacted/en/html#sec35">tAcht
Comhshaoil (Forálacha Ilghnéitheacha) 2015</a> fógraí íocaíochta seasta
(fíneálacha ar an láthair) i leith cionta áirithe. Is féidir fíneáil de
€ 100 a d'úinéirí a dteipeann orthu a thaisceadh deireadh na feithicle
saoil ag saoráid cóireála údaraithe. Tá cionta áirithe eile maidir le
deimhnithe scrios agus oibleagáidí ar Saoráidí Cóireála Údaraithe ar
féidir a fíneáil de € 1,000.</p>

<p>Leagtar amach pionóis eile ar chionta i Rialachán 35 de na Rialacháin. Ar
chiontú achomair, féadtar <a href="../../../justice/criminal_law/criminal_trial/maximum_fines_on_summary_conviction.html">fíneáil
aicme A</a> agus/nó príosúnacht 12 mhí a ghearradh. Ar ciontú ar
díotáil, féadfaidh an chúirt fíneáil nach mó ná €500,000 agus/nó
príosúnacht 3 bliana a ghearradh. </p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Ní ghearrfar táille ort má fhágann tú feithicil a bhfuil a ré caite ag
saoráid cóireála údaraithe, chomh fada is gur tusa úinéir chláraithe na
feithicle sin. </p>

<p>Is féidir táillte a ghearradh ort as feithicil a fhágáil, má tá
comhpháirteanna ríthábhachtacha na feithicle ar iarraidh. </p>

<p>B’fhéidir go mbeidh tú in ann <a href="../motor_tax_and_insurance/motor_tax_rates.html">aisíocaíocht ar
mhótarcháin a éileamh</a> má tá breis agus cáin neamhéagtha 3 mhí
ann.<br></p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Ní mór duit d’fheithicil, mar aon le cáipéis chlárúcháin na
feithicle, a thabhairt chuig saoráid údaraithe chóireála. Eiseofar
deimhniú millte duit ar cheart duit é a choimeád.</p>

<p>Tá fáil ar bhreis faisnéise ar conas feithicil a bhfuil a ré caite a
dhiúscairt ó d’údarás áitiúil, déantúsóir nó iompórtálaí
d’fheithicle, nó ó do shaoráid áitiúil údaraithe chóireála.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Féadfaidh tú teacht ar <a href="http://www.environ.ie/en/Publications/Environment/Waste/WasteManagement/FileDownLoad,36811,en.pdf">liosta
de shaoráidí údaraithe cóireála d’fheithiclí a bhfuil a ré caite
(pdf)</a> ar <a href="http://www.environ.ie/environment/waste/producer-responsibility-initiatives/end-life-vehicles-elvs">láithreán
gréasáin na Roinne Tithíochta, Pleanála, Pobail agus Rialtais
Áitiúil</a>. Chun teacht ar shonraí faoi do shaoráid áitiúil cheadaithe
chóireála, déan teagmháil le <a href="http://www.environ.ie/en/LocalGovernment/LocalGovernmentAdministration/LocalAuthorities/">d’údarás
áitiúil</a> nó le hiompórtálaí na feithicle. </p>

<p>Tá tuilleadh faisnéise faoin dlí maidir le feithiclí a bhfuil a ré
caite a fhágáil ar fáil ón Rannóg Beartas Dramhaíola agus Éifeachtacht
Acmhainní na:</p>

<p>
</p><div class="inlinesio">
<p>
</p><div>
<h3>An Roinn Cumarsáide, Gníomhaithe ar son na hAeráide agus Comhshaoil</h3>
<p>
  

  
  29-31 Bóthar Adelaide <br>Baile Átha Cliath 2 <br>ÉIRE <br>
  <br>
  
</p>
<p>
  

  
  <strong>Teil:</strong>+353 1 678 2000
  <br>
  

  
  <strong>Lóghlao:</strong>1890 449 900
  <br>
  

  
  <strong>Facs:</strong>+353 1 678 2449
  <br> 
  

  
  <strong>Láithreán Gréasáin:</strong> <a href="http://www.dccae.gov.ie/">http://www.dccae.gov.ie/</a>
  <br>
  

  

  

  
</p>
</div></div>

</div>
</div>
</html>
