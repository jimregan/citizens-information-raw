<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Carr nua a cheannach in Éirinn
</title>
    
    <meta name="description" content="Tá cur síos ginearálta anseo ar na seirbhísí poiblí a     bhaineann le carr nua a cheannacht.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Carr nua a cheannach in Éirinn</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Go ginearálta, bíonn gach carr nua agus cairr a iompórtáiltear isteach
go hÉirinn faoi réir Cáin Chláraithe Feithiclí (CCF) agus ní mór iad a
chlárú leis na Coimisinéirí Ioncaim. Sula dtiomáineann tú do charr in
áit phoiblí, is gá duit an méid a leanas a dhéanamh:</p>
<ul><li>Plátaí clárúcháin feithicle a bheith agat</li>
  <li>Mótarárachas a bheith agat</li>
  <li>Mótarcháin a bheith íoctha agat</li>
</ul><p>Mínítear sa cháipéis seo céard atá i gceist le carr nua a cheannach in
Éirinn ó dhéileálaí nó ó gharáiste. I gcáipéisí eile, tiocfaidh tú
ar fhaisnéis ar an méid a leanas:</p>
<ul><li><a href="../../../consumer_affairs/motoring/advice_on_buying_a_new_car_in_ireland.html">Carr
    athláimhe a cheannach</a></li>
  <li><a href="change_of_ownership.html">Athrú úinéireacht
  feithicle</a></li>
  <li><a href="../../../moving_country/moving_to_ireland/coming_to_live_in_ireland/importing_car_into_ireland.html">Carr
    nua nó athláimhe a iompórtáil</a></li>
</ul><p>Tá <a href="../../../consumer_affairs/motoring/advice_on_buying_a_new_car_in_ireland.html">Comhairle
maidir le carr nua a cheannach</a> ar fáil chomh maith</p>

<h3>Lipéadú feithiclí</h3>

<p>Ó Iúil 2008, ceadaíonn córas lipéadaithe do thomhaltóirí astuithe
carbóin (CO2) a bhíonn ag carranna nua a chur i gcomparáid. Taispeánann an
chéad chuid den lipéad na bandaí astuithe agus sainaithníonn sé an banda
don fheithicil ar leith a bhfuil lipéad ceangailte leis. Soláthraítear sa
dara cuid den lipéad trí phointe thábhachtacha d’fhaisnéis do
thomhaltóirí:</p>
<ul><li>An méid breosla a theastaíonn chun an fheithicil a thiomáint thar fhad
    18,000 ciliméadar</li>
  <li>An mhótarcháin bhliantúil atá iníoctha</li>
  <li>An ráta CCF atá iníoctha ar an bhfeithicil</li>
</ul><p>Cuirtear sa tríú cuid den lipéad leis an bhfaisnéis a sholáthraítear
sa chéad agus sa dara cuid, agus leagtar béim ar an tábhacht a bhaineann le
hiompar tiomána. Soláthraítear sna codanna eile den lipéad faisnéis
ríthábhachtach ar an bhfeithicil féin lena bhfuil sé ceangailte, lena
n-áirítear déanamh, samhail, toilleadh innill, tras-seoladh, saghas an
bhreosla agus úsáid breosla. Tá fáil ar <a href="http://www.environ.ie/en/Publications/Environment/Atmosphere/FileDownLoad,17584,en.pdf">shampla
de lipéad anseo (pdf)</a>.</p>

<h3>Carr a cheannach ó dhéileálaí</h3>

<p>Nuair a cheannaíonn tú do charr nua ó dhéileálaí (mar shampla, seomra
taispeántais charranna), tá an fhreagracht ar an déileálaí an fheithicil a
chlárú agus an cháin riachtanach a íoc sula dtugtar an carr duit.</p>

<p>Tá Cáin Chláraithe Feithiclí (CCF) le híoc ar gach carr nua, atá
iníoctha nuair a chláraítear an carr den chéad uair. Ba chóir don chostas
CCF a bheith san áireamh i bpraghas na feithicle. Tá níos mó faisnéise ar
fáil ar CCF inár <a href="../../../moving_country/moving_to_ireland/coming_to_live_in_ireland/importing_car_into_ireland.html">gcáipéis
faoi ghluaisteán a iompórtáil</a>.</p>

<p>Chomh luath agus atá an fheithicil cláraithe agus an CCF íoctha,
gheobhaidh do dhéileálaí carranna:</p>
<ul><li>Admháil don CCF íoctha a léiríonn an uimhir chlárúcháin atá
    sannta do do charr</li>
  <li>Foirm RF 100 le húsáid nuair atá iarratas á dhéanamh ar
    mhótarcháin (féach thíos)</li>
</ul><h3>Plátaí clárúcháin feithicle</h3>

<p>Ní mór <a href="../../vehicle_standards/vehicle_registration_numbers.html">plátaí
clárúcháin feithicle</a> a léiríonn an uimhir chlárúcháin sannta a
bheith le feiceáil ar do charr laistigh de 3 lá ón dáta clárúcháin. Ba
cheart go mbeadh na plátaí clárúcháin feistithe ag an déileálaí faoin
am a ghlacann tú seilbh air.</p>

<h3>Deimhniú clárúcháin feithicle</h3>

<p>Eisíonn an Roinn Iompair, Turasóireachta agus Spóirt deimhniú
clárúcháin i gcomhair do chairr. Seolfar é seo sa phost chugat tar éis
duit iarratas a dhéanamh ar an oifig mótarchánach áitiúil le mótarcháin
na feithicle a íoc.</p>

<h3>Mótarárachas</h3>

<p>Is ceanglas dlíthiúil mótarárachas a bheith agat agus an diosca
árachais a thaispeáint ar an ngaothscáth, má theastaíonn uait do charr a
thiomáint in áit phoiblí. Beidh do shonraí mótarárachais ag teastáil
uait nuair a bhíonn iarratas á dhéanamh agat ar mhótarcháin. Is féidir
leat tuilleadh a léamh faoi <a href="../motor_tax_and_insurance/motor_insurance.html">cheanglas an
mhótarárachais anseo</a>.</p>

<h3>Mótarcháin</h3>

<p>Is muirear í mótarcháin a ghearrann an Rialtas ar mhótharfheithiclí.
Ní hamháin gur gá duit mótarcháin a íoc más mian leat do charr a
thiomáint in áit phoiblí, ach ceanglaítear ort fianaise a thaispeáint gur
íoc tú aisti (is é sin, diosca reatha cánach) ar an ngaothscáth.</p>

<p>Is ar astuithe CO2 an chairr a shocraítear an muirear mótarchánach i
gcomhair cairr nua agus is ar thoilleadh an innill a shocraítear é i gcás
feithiclí eile. Tá roinnt feithiclí díolmhaithe. Is féidir leat tuilleadh
a léamh faoi <a href="../motor_tax_and_insurance/motor_tax_rates.html">cheanglas na
mótarchánach anseo</a>.</p>

<h3>Faoisimh agus díolúintí cánach</h3>

<p>Tá faoisimh agus díolúintí difriúla ó CCF ar fáil agus tá tuilleadh
faisnéise le fáil ar <a href="http://www.revenue.ie/en/tax/vrt/reliefs-exemptions.html">láithreán
gréasáin na gCoimisinéirí Ioncaim</a>. Tá faoiseamh cánach ar fáil,
chomh maith, faoi <a href="../../transport_and_disability/tax_relief_for_disabled_drivers_and_disabled_passengers.html">Scéim
na dTiománaithe agus na bPaisinéirí faoi Mhíchumas</a>.</p>

<h3>Scéim deontais na bhfeithiclí leictreacha</h3>

<p>Tá fáil ar scéim deontais le haghaidh feithiclí leictreacha faoi
chumhacht chadhnraí. Braitheann leibhéal an deontais atá infheidhme ar
Liostphraghas na feithicle. Is é €5,000 an deontas uasta. Níl aon deontas
le fáil d’fheithiclí ar a bhfuil Liostphraghas níos lú ná €14,000.</p>

<p>Soláthraítear an deontas don déileálaí agus bainfidh tú féin tairbhe
as mar laghdú praghais ar an bhfeithicil. Tá fáil ar thuilleadh faisnéise
ar an scéim deontais ar <a href="http://www.seai.ie/Grants/Electric_Vehicle_Grant_Scheme/">láithreán
gréasáin Údarás Fuinnimh Inmharthana na hÉireann (ÚFIÉ)</a>.</p>
</div>
</div>
</html>
