<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An t-árachas mótair
</title>
    
    <meta name="description" content="Ní mór árachais mótair a bheith ag duine le dul ag timáint in áit phoiblí agus teastaíonn Teastas Árachais reatha uait le cáin a íoc ar an gcarr.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An t-árachas mótair</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l27d15">Rátaí</a></li><li><a href="#l94472">Conas Iarratas a dhéanamh</a></li><li><a href="#l5ac5e">Ca háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá dualgas dleathúil ort cáin mhótair a íoc más mian leat do charr a
thiomáint in áit phoiblí agus ní mór duit Teastas Árachais reatha a
thaispeáint le cáin mhótair a íoc. </p>

<p>Ní cosaint tiománaí an chairr atá faoi árachas atá i gceist le
hárachas móthair ach daoine eile ar an mbóthar a chosaint agus níl aon
rogha ann ach árachas a íoc. Comhlachtaí árachais a chuireann árachas
mótair ar fáil agus níl aon ráta "caighdeánach" ann fé mar atá le cáin
mhótair. </p>

<p>Go traidisiúnta, tá inscne ar cheann de na fachtóirí a mheas
cuideachtaí árachais nuair a ríomh riosca. Ag éirí as rialú ar chás os
comhair na Cúirte Breithiúnais Eorpaí, ó 21 December 2012 ní féidir le
cuideachtaí árachais a thuilleadh ceanglófar ar phraghas éagsúla le
haghaidh árachas mótair bunaithe ar inscne. Tá tuilleadh eolais ar <a href="http://www.justice.ie/en/JELR/20121030%20ConsumerInfoNote_Unisex%20insurance.pdf/Files/20121030%20ConsumerInfoNote_Unisex%20insurance.pdf">thabhairt
isteach unisex árachais (pdf)</a> ar fáil ar an Roinn Dlí agus Cirt agus
Comhionannais ar láithreán gréasáin.</p>

<p>Tá contúirt níos mó ag baint le tiománaithe óga de réir na
gcomhlachtaí árachais agus mar sin in Éirinn agus ar fud an Chomhpobail
Eorpaigh (CE) cosnaíonn árachais mótair don aois ghrúpa seo i bhfad níos
mó ná do dhaoine eile. </p>

<p>Tá roinnt rudaí gur féidir le tiománaithe óga a dhéanamh le costas
árachas mótair a choinneáil íseal:</p>
<ul><li>Cuir d'ainm ar pholasaí do thuismitheoirí mar thiománaí ainmnithe
    chomh luath agus is féidir. Beidh cuntas sábháilteachas agat, rud a
    bheidh fíorthábhachtach duit nuair a bhíonn árachas i d'ainm féin dhá
    sholáthar agat. Cuireann comhlachtaí faoi leith lascainí ar fáil do
    dhaoine óga a bhfuil árachas ina n-ainm féin uathu má bhíodar
    ainmnithe ar pholasaí eile. </li>
  <li>Faigh ceadúnas iomlán chomh luath agus is féidir leat. Beidh costas i
    bhfad níos lú ar an árachas má bhíonn ceadúnas iomlán agat.
    Braitheann sé ó chomhlacht go comhlacht ach, d'fhéadfadh tiománaí óg
    suas le 900 euro (agus níos mó amanta) a shábháil ar chostas a
    (h)árachas díreach má bhíonn ceadúnas iomlán tiomána aige/aici. </li>
  <li>Pioc carr le hinneall beag, cosnaíonn sé níos lú carranna le hinnill
    bheaga a chlúdach le hárachas. </li>
  <li>Tiomáin go cúramach. An bealach is fearr le costas an árachais a
    choinneáil íseal an bónas glan ó éileamh a mhéadú. </li>
</ul><h3>Árachas mótair agus an tAcht um Stádas Comhionann</h3>

<p>Foráiltear le <a href="http://www.irishstatutebook.ie/2000/en/act/pub/0008/sec0005.html#partii-sec5">hAlt
5(2) den Acht um Stádas Comhionann, 2000</a>, gur féidir polasaithe árachais
a ríomh ar bhealaí éagsúil in Éirinn. Fágann sé sin gur féidir le
cuideachtaí árachais rátaí níos airde nó níos ísle a ghearradh ar
pholasaithe bunaithe ar an riosca a d’fhéadfadh bheith ag gabháil leat mar
thiománaí. Toisc go mbíonn sé níos dóchúla de réir staitisticí go
mbeidh timpiste ag tiománaí óg ná tiománaí sean, bíonn difríochtaí
suntasacha idir na costais árachais a ghearrtar ar thiománaithe óga agus ar
thiománaithe seana.</p>

<h3>Cineálacha polasaí árachais mótair</h3>

<p>"Árachas don tríú duine" an bunárachas atá ar fáil agus teastaíonn
seo de réir an dlí. Ach, níl in árachas don tríú duine ach rannóg
amháin de thrí phríomh rannóg. </p>

<h3>Cuimsitheach</h3>

<p>Is é seo an cinéal árachais is costasaí atá ar fáil agus tá clúdach
ar fáil ann ar son beagnach chuile rud gur féidir a thitim amach: damáiste
don fheithicíl is cuma cén chaoi ar tharla sé; árachas saoil/timpiste;
maoin phearsanta a bheith tógtha ón gcarr; costas a bhaineann le carr eile a
fháil ar chíos má bhíonn an carr atá faoi árachas imithe den bhóthar de
bharr timpiste; gaothscáth a bheith briste, srl. Tá ardú suntasach ar an
méid daoine a bhfuil árachas cuimsitheach acu ós rud é go bhfuil i bhfad
níos mó carranna nua ar an mbóthar anois. Ba cheart árachas cuimsitheach a
íoc ar son cairr nua. </p>

<h3>Árachas tríú duine, tine agus goid </h3>

<p>Is é seo an cineál árachais is coitianta in Éirinn. Clúdaíonn sé thú
má chailleann tú an carr tré thine nó má ghoidtear é agus ar son aon
chaillteanas a bhaineann le hiarracht é a lasadh nó a ghoid. Tá damáiste
maoine clúdaithe freisin. Is féidir rudaí breise roghnacha a íoc freisin ar
nós árachais ar an ngaothscáth.</p>

<h3>Árachas tríú duine</h3>

<p>Tá an t-árachas seo ar an laghad ag teastáil de réir dlí, ach tá
teorainneacha ag baint leis a fhágann go bhféadfadh sé go mbeadh tú thíos
go mór dá mbeadh timpiste ann. Má tá an locht ort féin sa timpiste tá
cúiteamh ar fáil do na paisinéirí i do charr agus do thiománaí agus
paisinéirí an chairr eile. Níl aon clúdach ar fáil leis an gcineál seo
árachais do dhamáiste a d'fhéadfaí déanamh do do charr féin i dtimpiste
nó má ghoidtear do charr nó má lasann sé. </p>

<p>Cuireann comhlacht árachais go leor rudaí san áireamh nuair atá costas
árachais dhá mheas. Bíonn polasaithe bunaithe ar bhunchlúdach don tríú
duine le costas na rudaí breise curtha leis. An clúdach a theastaíonn uait
féin a dhéanann costas an árachais a mheas. Cuirtear na rudaí seo a leanas
san áireamh i gcónaí: </p>

<h3>Ceadúnas</h3>

<p>Tá tionchar mór ar chostas an árachais má bhíonn tú ag tiomáint le
ceadúnas sealadach seachas ceadúnas iomlán. Bíonn na céadta punt breise le
n-íoc más ceadúnas sealadach atá agat. </p>

<h3>Méid agus aois an chairr</h3>

<p>Tá baint mhór ag cumhacht an innill agus a aois le costas an árachais.
Bíonn sé níos deacra seancharranna a chlúdach faoi árachas. Creideann go
leor comhlachtaí árachais go bhfuil i bhfad níos mó seans ann go mbeidh
timpiste ag carr atá sean. Cosnaíonn sé i bhfad níos mó carr eile a fháil
in áit chairr nua agus beidh sé níos costasaí árachas a fháil air. Chomh
maith leis sin beidh sé níos costasaí carranna móra a chlúdach faoi
árachas.</p>

<h3>Aois an tiománaí </h3>

<p>Tá níos mó seans ann go mbeidh timpiste ag daoine óga agus ag seandaoine
agus mar sin íocann siad níos mó árachais.</p>

<h3>Luach an chairr</h3>

<p>Cuirtear luach an chairr san áireamh ar son polasaithe don tríú duine,
tine agus goid agus árachas cuimsitheach. Ní ionann i gcónaí an méid atá
luaite agat sa pholasaí mar luach ar an gcarr agus an méid a íocfaidh an
comhlacht árachais i gcás éilimh. Sa chás go mbíonn an carr go hiomlán
gan aon mhaith, íocfaidh an comhlacht árachais an luach a chreideann sé a
bheith ar an gcarr, rud a bhíonn, níos minicí ná a mhalairt, níos lú ná
an luach a bhí sa pholasaí. Níl mórán le baint amach agat má chuireann
tú luach ró-ard ar an gcarr agus mar an gceanna luach ró-íseal. </p>

<h3>Taithí</h3>

<p>Beidh na comhlachtaí árachais ar fad ag iarraidh fáil amach an raibh
árachas i d'ainm féin ariamh agat. Muna raibh, beidh siad ag iarraidh fáil
amach an raibh tú ainmnithe faoi árachas aon duine eile gan aon eachtra.
Cuirfear seo san áireamh nuair atá costas an pholasaí dhá mheas. Tagann
costas an árachais anuas de réir mar a bhíonn taithí faighte ag duine agus
ceadúnas glan iomlán.</p>

<h3>Gairm agus úsáid</h3>

<p>Creidtear go bhfuil níos mó dáinséir ag baint le gairmeacha faoi leith
seachas cuid eile agus beidh costas níos airde ar an bpolasaí dá bharr.
Cuirtear san áireamh freisin an úsáid a bhainfear as an gcarr. Clúdaíonn
gnáthpholasaí an feithicíl ar mhaithe le húsáid sóisialta, teaghlaigh
agus pléisiúir ach ní féidir lastas a iompar faoin gcineál polasaí seo.
Má tá úsáid ghnó dhá bhaint as an gcarr beidh costas níos airde le
n-íoc ar an árachas. Más úsáid tráchtála atá i gceist beidh costas
níos airde arís ar an árachas. </p>

<h3>Cá mbíonn an carr coinnithe</h3>

<p>Is iondúil go mbeidh costas níos airde orthu siúd a chónaíonn i
gcatharacha móra, Baile Átha Cliath go háirid. Beidh comhlachtaí faoi leith
ag iarraidh costais níos airde a bhaint amach muna bhfuil an carr coinnithe i
ngaráiste san oíche. </p>

<h3>Farasbarr agus costas breise</h3>

<p>Beidh clása farasbairr de chineál éigin ag an gcuid is mó comhlachtaí
árachais. Beidh ar an duine gur leis an polasaí méid faoi leith aontaithe a
íoc ar son an chostais (mar shampla an chéad 200 euro). Beidh costas níos
airde ar an árachas má fhágtar an clása seo amach. Is fiú costas a
fhiosrú le go leor comhlachtaí mar d'fhéadfadh sé go mbeadh costas breise
ar rud ag comhlacht amháin (briseadh gaothscátha, carr eile a fháil ar
chíos má bhíonn do cheann féin imithe den bhóthar, cailltiúnas maoin
phearsanta, &amp; rl) agus an rud céanna a bheith cludaithe faoi bhunpholasaí
ag comhlacht eile. </p>

<h3>Bónas glan ó Éileamh</h3>

<p>De réir na mblianta a fhaigheann duine bónas glan ó éileamh agus bíonn
laghdú substantúil i gcostas an árachais ar fáil dó/dí. Tuairim is 60%
den chostas an t-uasmhéid bónais gur féidir a fháil rud a fhágann an té
nár dhéin éileamh ariamh le 40% den ghnáthchostas le n-íoc. Más timpiste
beag a bhíonn agat, amanta tá sé níos saoire an damáiste a íoc thú féin
seachas éileamh a dhéanamh ar chúiteamh ón gcomhlacht árachais agus an
bónas glan ó éileamh a chailliúint. Má dhéanann tú éileamh agus má
chailleann tú an bónas dá bharr is féidir é a chur le chéile arís tar
éis cúpla bliain. Bíonn cuid de na comhlachtaí árachais fiú sásta
éileamh amháin a cheadú roimh a dhéanann sé aon difríocht don bhónas
glan ó éileamh.</p>

<p>Má tá aon árachais i d'ainm féin ar feadh 2 bhliain nó níos mó agat,
ní bheidh go leor árachóirí a thabhairt duit do aon lascaine éilimh nuair
athiarratas tú do chlúdach árachais. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Is gá duit árachas mótair a bheith agat i d’ainm féin nó mar
thiománaí ainmnithe ar pholasaí duine eile chun cead a bheith agat carr a
thiomáint.</p>

<p>Sa chás nach bhfuil árachas mótair ag duine nó go dtiomáineann duine
gan árachas in Éirinn, forchuirtear na pionóis seo a leanas de ghnáth:</p>
<ul><li>Fíneáil nach mó ná €5,000</li>
  <li>5 phointe pionóis agus</li>
  <li>Más maith leis an gcúirt é, téarma príosúnachta nach faide ná sé
    mhí.</li>
</ul><p>Féadfaidh an chúirt cinneadh tú a dhícháiliú ó thiomáint in ionad
pointí pionóis a fhorchur. Sa chás sin, beidh tú dícháilithe ar feadh 2
bhliain nó níos mó sa chás gurb é sin an chéad chion atá déanta agat
ina leith nó beidh tú dícháilithe ar feadh 4 bliana nó níos mó sa chás
gurb é an dara cion atá déanta ina leith agus gur tharla sé laistigh de 3
bliana ón gcéad chion.</p>

<p>Sa chás go gcreideann ball den Gharda Síochána (fórsa póilíneachta na
hÉireann) go bhfuil feithicil atá cláraithe in Éirinn (nó lasmuigh
d’Éirinn) á húsáid in áit phoiblí gan árachas, ba cheart a thabhairt
faoi deara go bhféadfar an fheithicil a chur i bpóna.</p>

<h3>Sa chás go ndiúltaítear árachas mótair duit</h3>

<p>Tá sé de cheart ag árachóirí aonair diúltú d’árachas a chur ar
fáil duit, ach ní mór dóibh cúis leis an diúltú sin a thabhairt duit sa
chás go n-iarrann tú í. Fiú amháin gur diúltaíodh clúdach duit, áfach,
tá tú i dteideal dul i muinín Choiste Cásanna Diúltaithe Éire Árachas
agus gheobhaidh an Coiste luachan árachais ar do shon. D’fhonn gur féidir
leis an gCoiste do chás a bhreithniú, ní mór luachan i scríbhinn a bheith
iarrtha agat ó thrí árachóir ar a laghad agus ní mór gach ceann de na
luachana sin a bheith diúltaithe duit ar dtús. </p>
</div>
<div class="topic base_rates">
<h2 class="topic base_rates_title" id="l27d15">Rátaí</h2>

<p>Agus níos mó cuideachtaí ná riamh a bheith in iomaíocht le chéile ar
son gnó, is féidir coigiltí suntasacha a dhéanamh trí dhul ar lorg na
luachana is fearr. Is féidir faisnéis ar na <a href="http://www.nca.ie/nca/car-insurance">cineálacha árachais mhótair</a>
atá ann, agus ar na difríochtaí eatarthu, a fháil ar láithreán Gréasáin
na Gníomhaireachta Náisiúnta Tomhaltóirí. Tugtar <a href="http://www.nca.ie/costcomparisons/cs_group_motor_insurance.htm">faisnéis
comparáide costais</a> ar an suíomh freisin.</p>
</div>
<div class="topic base_howtoapply">
<h2 class="topic base_howtoapply_title" id="l94472">Conas Iarratas a dhéanamh</h2>

<p>Is féidir árachas mótair a lorg ar an bhfón, go pearsanta nó tríd
bróicéir árachais mhótair. Tá comhlachtaí árachais mhótair agus
bróicéirí árachais le fáil san Eolaí Teileafóin. Más mian leat
tiomáint mar thiománaí ainmnithe ar pholasaí dhuine eile ní mór don té
gur leis/léi an polasaí árachais teagmháil a dhéanamh lena c(h)omhlacht
árachais leis na socruithe a dhéanamh. </p>

<h3>Athnuachan d'árachas mótair</h3>

<p>Faoi <a href="http://www.irishstatutebook.ie/2007/en/si/0074.html">Árachas
Neamh-Shaoil ​​(Faisnéis) (Athnuachan Polasaí Árachais) 2007 (IR Uimh
74/2007)</a> ní mór do chuideachta árachais mhótair a eisiúint do fógra
athnuachana árachais nach lú ná 15 lá oibre roimh an dáta a dhul in éag
do pholasaí árachais. Tá sé riachtanach freisin a chur san áireamh de
réir an fhógra do aon deimhniú lascaine éilimh. Beidh ort an teastas seo
más mian leat a athnuachan do árachais mótair le cuideachta árachais
éagsúla.</p>
</div>
<div class="topic base_wheretoapply">
<h2 class="topic base_wheretoapply_title" id="l5ac5e">Ca háit a ndéanfaidh mé
iarratas</h2>

<p></p>

<p>Is féidir leat <a href="http://www.consumerhelp.ie/car-insurance">breis
eolais a fháil ar árachas mótair</a> ar consumerhelp.ie.</p>

<p>Déileálann an Ombudsman um Sheirbhísí Airgeadais legearáin agus
díospóidí idir sealbhóirí polasaí agus a gcuid comhlachtaí árachais
nuair a theipeann ar nós imeachta gearáin an chomhlachta an fhadhb a
réiteach. Tá cinneadh an Ombudsman um Sheirbhísí Airgeadais ceangailteach,
má tá tú míshásta leis an gcinneadh is féidir leat do chás a chur chuig
an Ard-Chúirt.</p>

<p>
</p><div class="inlinesio">
<p>
</p><div>
<h3>An Ombudsman um Sheirbhísí Airgeadais</h3>
<p>
  

  
  3ú Úrlár<br>Teach Lincoln<br>Plás Lincoln<br>Baile Átha Cliath 2<br>D02 VH29<br>Éire
  <br>
  
</p>
<p>
  

  
  <strong>Teil:</strong>(01) 662 0899
  <br>
  

  
  <strong>Lóghlao:</strong>1890 88 20 90
  <br>
  

  
  <strong>Facs:</strong>(01) 662 0890
  <br> 
  

  
  <strong>Láithreán Gréasáin:</strong> <a href="https://www.financialombudsman.ie/">https://www.financialombudsman.ie/</a>
  <br>
  

  

  

  
  <strong>R-phost:</strong> <a href="mailto:enquiries@financialombudsman.ie">enquiries@financialombudsman.ie</a>
  <br>
  
</p>
</div></div>


<p>Is seirbhís um fhaisnéis agus gearáin í an tSeirbhís um Árachas
Faisnéise (IIS) atá faoi stiúr ag Éire Árachas, lena mbaineann go leor
comhlachtaí árachais in Éirinn. Is é an cuspóir atá aici ceisteanna
shealbhóirí polasaí a fhreagairt agus cabhrú leo fadhbanna a réiteach.
Níl aon chumhachtaí cealgaltacha aici agus is iondúil a n-atreoraítear
gearáin nach féidir a réiteach chuig Ombudsman um Sheirbhísí Airgeadais</p>

<p>
</p><div class="inlinesio">
<p>
</p><div>
<h3>Éire Árachas</h3>
<p>
  
  <span class="field_dept address_field">An tSeirbhís Eolais um Árachais<br></span>
  

  
  Ionad Árachas<br>5 Plás Mháistir an Chuain<br>IFSC<br>Baile Átha Cliath 1<br>DO1 E7E8<br>Éire
  <br>
  
</p>
<p>
  

  
  <strong>Teil:</strong>(01) 676 1914
  <br>
  

  

  
  <strong>Facs:</strong>(01) 676 1943
  <br> 
  

  
  <strong>Láithreán Gréasáin:</strong> <a href="http://www.insuranceireland.eu/consumer-information">http://www.insuranceireland.eu/consumer-information</a>
  <br>
  

  

  

  
  <strong>R-phost:</strong> <a href="mailto:feedback@insuranceireland.eu">feedback@insuranceireland.eu</a>
  <br>
  
</p>
</div></div>


<p>Má diúltaíodh meastachán duit le haghaidh árachas mótair, Is féidir
leat ríomhphost a sheoladh chuig Choiste na gCásanna Diúltaithe de Éire
Árachas a bheidh ag cabhrú leat a fháil meastachán árachas mótair.</p>

<p>
</p><div class="inlinesio">
<p>
</p><div>
<h3>Coiste na gCásanna Diúltaithe</h3>
<p>
  

  
  Árachas Éire<br>Ionad Árachas<br>5 Plás Mháistir an Chuain<br>IFSC<br>Baile Átha Cliath 1<br>DO1 E7E8<br>Éire<br>
  <br>
  
</p>
<p>
  

  
  <strong>Teil:</strong>(01) 676 1820
  <br>
  

  

  

  

  

  

  
  <strong>R-phost:</strong> <a href="mailto:declined@insuranceireland.eu">declined@insuranceireland.eu</a>
  <br>
  
</p>
</div></div>


<p>Tá an Biúró Árachóirí Gluaisteán na hÉireann ann chun cúiteamh a
thabhairt d'fhíor-íospartaigh tiomána gan árachas agus gan rianú in
Éirinn. Comhlíonann sí ról breise Eorpach chun a chinntiú go
láimhseáiltear éilimh a eascraíonn as gluaisteánaíocht choigríochach in
Éirinn nó tiománaithe Éireannacha thar lear i gceart agus go bhfuil siad
socraithe.</p>

<p>
</p><div class="inlinesio">
<p>
</p><div>
<h3>Biúró Árachóirí Gluaisteán na hÉireann </h3>
<p>
  

  
  5 Plás Mháistir an Chuain<br>IFSC<br>Baile Átha Cliath 1<br>DO1 E7E8<br>ÉIRE<br>
  <br>
  
</p>
<p>
  

  
  <strong>Teil:</strong>+353 (0)1 676 9944
  <br>
  

  

  

  
  <strong>Láithreán Gréasáin:</strong> <a href="http://www.mibi.ie/">http://www.mibi.ie/</a>
  <br>
  

  

  

  
  <strong>R-phost:</strong> <a href="mailto:info@mibi.ie">info@mibi.ie</a>
  <br>
  
</p>
</div></div>

</div>
</div>
</html>
