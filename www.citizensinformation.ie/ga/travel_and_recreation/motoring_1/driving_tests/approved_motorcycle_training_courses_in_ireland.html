<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cúrsaí traenála gluaisrothair ceadaithe in Éirinn
</title>
    
    <meta name="description" content="Nuair a bheidh tú a fháil ar do chéad cheadúnas foghlaimeora caithfidh tú oiliúint bhunúsach tosaigh sular féidir leat turas do gluaisrothar ar an mbóthar gan mhaoirseacht ag do theagascóir.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cúrsaí traenála gluaisrothair ceadaithe in Éirinn</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Go minic, is úsáideoirí leochaileacha bóthair iad úsáideoirí
gluaisrothair, móipéidí agus scútair. Is féidir leis na feithiclí seo
taisteal ar ardluasanna agus i saghsanna éagsúla aimsire. Is féidir leat
bheith sábháilte ag taisteal ar ghluaisrothar ach má bhíonn tú ar an
airdeall ar an gcontúirt éagsúil a bhíonn ar an mbóthar, ar do stíl
tiomána féin agus ar do dhualgais mar úsáideoir bóthair, cinnteoidh tú go
dtaistealaíonn tú go sábháilte.</p>

<p>Cuireann rannpháirtíocht ar chúrsa ardchaighdeáin oiliúint
ghluaisrothair le sábháilteacht fheabhsaithe don tiománaí agus
d’úsáideoirí eile bóthair. Ní mór d’aon teagascóir a chuireann
oiliúint ghluaisrothair ar fáil in Éirinn <a href="http://www.rsa.ie/en/RSA/Learner-Drivers/Finding-an-instructor/">faomhadh
ón Údarás um Shábháilteacht ar Bhóithre</a> a fháil.</p>

<h3>Bunoiliúint Tosaigh</h3>

<p>Ón 6 Nollaig 2010, nuair a fhaigheann tú do chéad chead foghlaimeora do
chatagóir ar leith, ní mór duit Bunoiliúint Tosaigh a chríochnú (IBT)
sular féidir leat do ghluaisrothar a thiomáint ar an mbóthar gan bheith faoi
mhaoirsiú do theagascóra IBT. Clár oiliúna modúlach is ea IBT, a
d’fhorbair an tÚdarás um Shábháilteacht ar Bhóithre, agus cuireann
teagascóirí faofa IBT an clár ar fáil. Braitheann na modúil IBT nach mór
duit a dhéanamh ar chatagóir do cheada foghlaimeora, de réir seo a
leanas:</p>

<table border="1"><caption><strong>Bunoiliúint Tosaigh</strong></caption>
  <col><col><tbody><tr><td><strong>Catagóir</strong></td>
      <td><strong>Modúil oiliúna IBT</strong></td>
    </tr><tr><td>AM</td>
      <td>modúil 1, 2, 3 agus 4</td>
    </tr><tr><td>A1</td>
      <td>modúil 1, 2, 3 agus 4 (murar críochnaíodh iad cheana féin faoi
        chatagóir AM)</td>
    </tr><tr><td>A2</td>
      <td>modúil 1, 3 agus 5 ar ghluaisrothar de shaghas A2</td>
    </tr><tr><td>A</td>
      <td>modúil 1, 3 agus 5 ar ghluaisrothar de shaghas A</td>
    </tr></tbody></table><p>Ní féidir leat gluaisrothar a thiomáint ar an mbóthar gan bheith faoi
mhaoirsiú do theagascóra IBT mura ndearna tú d'oiliúint IBT agus deimhniú
um chríochnú sásúil a bhaint amach.</p>

<p>Má chríochnaigh tú d’oiliúint IBT agus más maith leat an gluaisrothar
a thiomáineann tú a uasghrádú agus gluaisrothair níos cumhachtaí a
thiomáint (nó athrú ó ghluaisrothar uathoibríoch go dtí gluaisrothar
lámhghiarála nó ó gluaisrothar trianach go dtí gluaisrothar dhá roth) ní
mór duit modúl 5 IBT a chríochnú. Is modúl forchéimnitheach modúl 5 agus
cuimsítear ann modúil 2 agus 4 mar aon le roinnt ábhair bhreise.</p>

<p>Tá <a href="http://www.rsa.ie/en/RSA/Learner-Drivers/Motorcyclists/Initial-basic-training-IBT-for-motorcyclists/">tuilleadh
faisnéise ar IBT</a> ar fáil ar láithreán gréasáin an Údaráis um
Shábháilteacht ar Bhóithre.</p>

<h3>Leideanna le haghaidh gluaisrothaíocht shábháilte in Éirinn</h3>

<p>Tá dualgais faoi leith ort mar ghluaisrothaí in Éirinn nuair a bhíonn do
ghluaisrothar á thiomáint agat:</p>
<ul><li>Ní mór duit Rialacha an Bhóthair a bheith ar eolas agat mar aon le do
    chuid dualgas mar ghluaisrothaí</li>
  <li>Ní mór duit cinntiú go bhfuil do ghluaisrothar ródacmhainneach ag
    gach tráth; áirítear leis seo a chinntiú go bhfuil an doimhneacht
    cheart tráchta ar do bhoinn agus go bhfuil gach solas agus frithchaiteoir
    ag feidhmiú mar is ceart dóibh.</li>
  <li>Ba cheart duit díriú ar an tiomáint 100% den am, an t-am ar fad</li>
  <li>Ba cheart duit iarracht a dhéanamh coinne bheith agat le haon chontúirt
    ar an mbóthar</li>
  <li>Más gá duit stopadh, ba cheart duit tiomáint ar luas a thugann deis
    duit stopadh taobh istigh den achar cuí</li>
  <li>Ba cheart duit spás sábháilte a choimeád idir d’fheithicil féin
    agus an fheithicil os do chomhair</li>
  <li>Ba cheart duit bheith ar an airdeall ar dhrochaimsir agus ar
    dhroch-choinníollacha bóthair</li>
  <li>Ba cheart duit bheith le feiceáil ag gach tráth.</li>
</ul><p>Chuir <a href="http://www.rsa.ie/">an tÚdarás um Shábháilteacht ar
Bhóithre treoir sábháilteachta ar fáil do ghluaisrothaithe (pdf)</a>.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Tá sé ina dhualgas chun an clár Bunoiliúint Tosaigh (IBT) a chríochnú
go sásúil i dteicnící tiomána gluaisrothair mar chuid den scéim chead
foghlaimeora gluaisrothair in Éirinn.</p>

<p>Tá roinnt scoileanna tiomána ann a chuireann teagasc ar fáil i
dteicnící tiomána gluaisrothair ar fud na hÉireann. Ní mór do gach
teagascóir sna cúrsaí seo bheith faofa ag an Údarás um Shábháilteacht ar
Bhóithre. Nuair a bhíonn IBT á sholáthar, ní mór don ionad IBT bheith
faofa chomh maith.</p>

<p>Ní mór duit ceadúnas bailí tiomána/cead bailí foghlaimeora a bheith
agat don chatagóir cheart ghluaisrothair atá á thiomáint agat. Is cion é
má theipeann ort do cheadúnas tiomána/chead foghlaimeora a sholáthar nuair
a iarrtar ort.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Bíonn costas éagsúil ar cheachtanna tiomána gluaisrothair agus maireann
siad ar feadh faid éagsúla. Seiceáil roimh réidh le do theagascóir
oiliúna nó do scoil tiomána. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Tá liosta ag an Údarás um Shábháilteacht ar Bhóithre de <a href="http://www.rsa.ie/en/RSA/Learner-Drivers/Motorcyclists/Initial-basic-training-IBT-for-motorcyclists/Find-an-IBT-Instructor/">theagascóirí
faofa IBT</a> ar a láithreán gréasáin mar aon le <a href="http://www.rsa.ie/RSA/Learner-Drivers/Finding-an-instructor/Find-an-instructor/">liosta
de theagascóirí faofa tiomána, lena n-áirítear teagascóirí
gluaisrothair</a>.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>MAG Éire</h3>
<p>
  
  <span class="field_dept address_field">(Grúpa Gníomhaíochta do Ghluaisrothaí na hÉireann)<br></span>
  

  
  94 Cearnóg Mhuirfean Thiar <br>Baile Átha Cliath 2<br>Éire
  <br>
  
</p>
<p>
  

  
  <strong>Teil:</strong>(01) 602 0695
  <br>
  

  

  

  
  <strong>Láithreán Gréasáin:</strong> <a href="http://www.magireland.org/">http://www.magireland.org/</a>
  <br>
  

  

  

  
  <strong>R-phost:</strong> <a href="mailto:office@magireland.org">office@magireland.org</a>
  <br>
  
</p>
</div></div>

</div>
</div>
</html>
