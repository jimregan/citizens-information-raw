<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Tástálacha tiománaithe do thiománaithe le míchumas
</title>
    
    <meta name="description" content="Ní foláir do gach tiománaí (lena n-áirítear tiománaithe le míchumas) tabhairt faoi thástáil phraicticiúil ar a gcuid oilteachtaí tiomána. Faigh níos mó eolais i dtaobh na dtastálacha tiomána do thiománaithe le míchumas.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Tástálacha tiománaithe do thiománaithe le míchumas</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Ní foláir do gach tiománaí (lena n-áirítear tiománaithe le míchumas)
ar eisíodh ceadúnas tiomána foghlaimeora 2 bhliana dóibh tabhairt faoi
thástáil tiomána. Is éigeantach é an riachtanas seo chun tabhairt faoi
thástáil tiomána. Tá sé tábhachtach go bhfuil tú ar an eolas nach
<span>bhféadfaidh tú cur isteach ar an tríú ceadúnas foghlaimeora ná ar
aon cheann ina dhiaidh sin i leith aon chatagóir feithicle mura féidir leat
fianaise a thaispeáint gur chuir tú isteach ar thástáil tiomána.</span>
Ní féidir leat tástáil tiomána ar a laghad sé mhí tar éis dul do chéad
cheadúnas foghlaimeora (sa chás nach bhfuil tú ag athrú ó cheadúnas
sealadach go ceadúnas foghlaimeora).</p>

<p>Is í an tUdarás Um Shábháilteacht Ar Bóithre go díreach a chuireann <a shape="rect" href="driving_test.html">tástáil na dtiománaithe in Éirinn</a>
i bhfeidhm go caighdeán a chomhlíonann Treoir an AE ar Cheadúnais Tiomána.
Reachtáiltear an tástáil as <a shape="rect" href="http://www.rsa.ie/Utility/Contact-Us/Driving-Test-Centres/">ionad
tástála</a> ar fud na tíre agus socrófar do thástáil, más féidir ar
chor ar bith é, don ionad a ainmníonn tú ar d'fhoirm iarratais. Is éagsúil
iad na <a shape="rect" href="http://www.drivingtest.ie/drivingtest/EnglishStats.pdf">tréimhsí
feithimh</a> ó chontae amháin go céile, mar sin moltar duit cur isteach ar
thástáil timpeall 6 mí sula rachaidh do dhara <a shape="rect" href="../driver_licensing/learner_driving_permits_for_cars_and_work_vehicles.html">ceadúnas
sealadach</a> in éag. Is tástáil chaighdeánach í agus baineann gach ionad
tástála leas as na nósanna imeachta céanna don tástáil. Is féidir cur
isteach agus íoc ar líne anois ar do thástáil tiomána (féach "Conas
iarratas a dhéanamh" thíos). </p>

<p>Ba chóir duit fógra a thabhairt don Údarás um Shábháilteacht ar
Bhóithre roimh ré má tá tú fadhb éisteachta dian nó srianta i do
ghluaiseachtaí, nó má tá aon mhíchumas a d'fhéadfadh difear a dhéanamh
do tiomána. Má tá míchumas agat, fiafraítear díot ar fhoirm iarratais do
thástála tiomána an bhfuil feithicil oiriúnaithe á tiomáint agat.
Cinnteofar leis seo go mbeidh aon riachtanas speisialta curtha in alt a chéile
duit ar lá do thástála. </p>

<p>Is ionann agus mar a chéile iad tástálacha tiomána do thiománaithe le
míchumas agus na tastálacha do gach tiománaí eile. I bhfocail eile,
cinntítear le do thástáil go bhfuil: </p>
<ul><li><a shape="rect" href="http://www.rotr.ie/">Rialacha an Bhóthair</a> ar
    eolas agat </li>
  <li>An fios agus an oilteacht agat a chuirfear ar do chumas tiomáint go
    hinniúil de réir na rialacha sin </li>
  <li>Go dtiománann tú leis an meas cuí do shabháilteacht agus do
    chaoithiúlacht úsáideoirí eile an bhóthair. </li>
</ul><h3>Scrúdaitheoirí na tástála tiomána</h3>

<p>Cuireadh oiliúint ar leith ar scrúdaitheoirí tástála tiomána do
thiománaithe le míchumas lena bheith feasach ar do chuid riachtanas. (Is
iondúil go mbíonn siad ag maoirsiú na scrúdaitheoirí tástála tiomána
eile). I gceann ar an méadú feasachta atá acu ar riachtanais speisialta,
oiltear iad chun a chinntiú; más rud é go mbaineann tú leas as feithicil
oiriúnaithe, go bhfuil smacht agat ar d'fheithicil i gcónaí mar ba chóir,
agus go bhfuil tú in ann d'fheithicil oiriúnaithe a úsáid go sabháilte ar
an mbóthar. </p>

<h3>Áiseanna do thiománaithe le riachtanais speisialta</h3>

<p>Is inrochtana do chathaoir rotha mórchuid na n-ionad tástála tiomána in
Éirinn. Ós rud é gurbh fhearr le roinnt de na tiománaithe le míchumas gan
an chéad chuid dá dtástáil a dhéanamh istigh san ionad féin, is féidir
an chuid seo (.i. an chuid ina ndéantar tástáil ort faoi d'eolas ar Rialacha
an Bhóthair) a reachtáil i d'fheithicil féin. Cinnte dearfa, féadfaidh tú
an tástáil ar d'eolas ar Rialacha an Bhóthair a dhéanamh san ionad
tástála más mian leat an rogha sin a ghlacadh. Seiceáil le d'ionad
tástála roimhré féachaint an féidir leo rochtain do chathaoir rotha a
éascú dá mb'fhearr leat an rogha sin. </p>

<p>Más duine bodhar nó duine lagéisteachta tú, ceadófar d'ateangaire dul
in éineacht leat don chéad chuid den tástáil. <span>Ní féidir le do
theagascóir tiomána a bheith mar ateangaire duit</span> agus ní féidir leo
dul in éineacht leat ar an gcuid phraicticiúil eile den tástáil (.i. an
tástáil ar d'oilteachtaí tiomána). Féadann an tástálaí treoracha
scríofa a thaispeáint don chéad chuid den tástáil agus iad a chur ar
taispeáint mar is cuí; féadann an tástálaí leas a bhaint as teanga
bhunúsach na gcomharthaí freisin. Dá mba rud é gur oiriúnaithe do
mhíchumas í an fheithicil a thugann tú leat (m.sh. go bhfuil breis rialtán
(cnaipí, troitheáin srl.) curtha ann), ba chóir go dtabharfá faoi deara,
freisin, go gcomharthófar é seo ar do láncheadúnas tiomána trí uimhreacha
cóid. </p>

<p>Is féidir cur isteach le do thástáil tiomána a reachtáil trí mheán na
Gaeilge. (Ní foláir duit an leagan Gaeilge den fhoirm iarratais a chomhlánú
agus a chur isteach mar is gnách). </p>

<h3>Tástáil phraicticiúil ar oilteachtaí tiomána</h3>

<p>Iarrfar an scrúdaitheoir ort, sula dtosóidh do thástáil tiomána, do
cheadúnas tiomána a fheiceáil agus foirm a shíniú á dearbhú gur
fiúntach don bhóthar é agus go bhfuil árachas ar an gcarr. Beidh ort roinnt
ceisteanna randamacha a fhreagairt ó Rialacha an Bhóthair agus a mhíniú
conas a dhéanamh ar roinnt seiceálacha teicniúla. Tosóidh tú ansin leis an
tástáil phraicticiúil ar d'oilteachtaí tiomána. </p>

<p>Is feasach do scrúdaitheoirí tiomána go bhféadfadh tiománaithe le
míchumas, agus a thiománann feithiclí ar oiriúnaithe iad, ábhairín níos
mó ama a ghlacadh i gcomhlánú roinnt beart seachas tiománaithe eile. Ní
chiallaíonn sé sin gur údaraithe le tiomáint níos moille i rith do
thástáil tiomána tú; ní foláir duit an dul chun cinn céanna a
choinneáil ar na bóithre ag cloí leis na <a shape="rect" href="../../roads_and_safety/road_traffic_speed_limits_in_ireland.html">teorainneacha
náisiúnta luais</a> mar aon le gach tiománaí eile. Ina ionad sin,
ceadaítear beagáinín breise ama duit chun a thaispeáint go bhfuil an smacht
iomchuí agat ar d'fheithicil agus gur féidir leat tiomáint ar bhóithre
poiblí le meas leordhóthanach do shabháilteacht daoine eile. Lena chois sin,
tugtar beagáinín níos mó ama do thiománaithe ar bodhar nó ar tiománaithe
lagéisteachta iad seachas tiománaithe eile chun dul ar aghaidh leis an
tástáil phraicticiúil ar oilteachtaí sa chás go n-éireodh deacrachtaí
cumarsáide aníos sa tástáil. </p>

<p>Tabharfar treoracha soiléire chugat i gcaitheamh na tástála, ach mura
dtuigeann tú rud éigin, iarr ar an scrúdaitheoir é a athrá. Ná cuir
scaoll ort féin má dhéanann tú meancóg i rith na tástála. B'fhéidir
nach chomh tromchúiseach agus a cheapann tú é, agus b'fhéidir nach
gciallódh sé gur theip ort. </p>

<p>Déanfar measúnú ort sna cúinsí seo a leanas: an bogadh chun siúil, an
tiomáint i lár tráchta, an stopadh, an cúlú timpeall cúinne, an casadh
timpeall, tosach ar chnoc agus an pháirceáil. </p>

<p>I measc na ngnéithe de do chuid tiomána a ndéanfar measúnú orthu atá
aimsiú do shuímh ar an mbóthar; do scoitheadh agus do ghabháil thar
ghluaisteáin eile, do chuid cumas oirchille (cúinsí a mheas roimhré) agus
breathnóireachta; an leas a bhaineann tú as na scátháin agus as
comharthaí; do dhul chun cinn; do luas; do chloí le soilse tráchta, le
comharthaí bóthair agus le marcanna bóthair agus an leas cuí a bhaineann
tú as rialtáin d'fheithicle. Iarrfaidh an scrúdaitheoir ort, ag pointe
áirithe le linn na tástála, do chuid comharthaí láimhe a thaispeáint mura
gcuireann míchumas fisiciúil cosc ort. Féadfaidh tú a bheith ag súil,
freisin, le roinnt castaí ar chlé agus ar dheis a dhéanamh, le bualadh le
timpealláin agus le teacht chun staid ag soilse tráchta. </p>

<p>Nuair a fhillfidh tú ar an ionad tástála, beidh an rogha agat do chuid
torthaí a fháil i d'fheithicil nó tabharfaidh an scrúdaitheoir ar ais
isteach i seomra na scrúdúithe tú leis an toradh a thabhairt duit. Má
éiríonn leat pas a bhaint amach, tabharfar Teastas Inniúlachta duit, ar
bailí le haghaidh 2 bhliain é. Má mhainníonn tú cur isteach ar
láncheadúnas le linn na tréimhse 2 bhliain sin, beidh ort do thástáil
tiomána a chomhlánú in athuair. Má theipeann ort i do thástáil, tabharfar
liosta mionsonrach duit le do chuid meancóg air, liosta ar cheart duit
staidéar a dhéanamh ar na meancóga ann agus a chur ina gceart sula
ndéanfaidh tú tástáil tiomána eile. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Tá roinnt nithe ann nach foláir do gach tiománaí a dhéanamh i gcomhair
do thástála tiomána agus tá roinnt riachtanas dlíthiúil ann nach mór
duit cloí leo. </p>
<ul><li>Ní mór ceadúnas sealadach reatha a bheith agat chun tástáil tiomána
    a shuí </li>
  <li>Ní mór dioscaí reatha <a shape="rect" href="../motor_tax_and_insurance/motor_tax_rates.html">mótarchánach</a>
    agus <a shape="rect" href="../motor_tax_and_insurance/motor_insurance.html">árachais
    mhótair</a> agus <a shape="rect" href="../../vehicle_standards/national_car_test.html">teastas NCT</a> (más
    infheidhmithe é) a bheith ar taispeáint ar an bhfeithicil atá tú á
    húsáid </li>
  <li>Ba chóir go mbeadh plátaí-L ar taispeáint ar thosach agus ar chúl na
    feithicle </li>
  <li>Ba cheart gurbh fhiúntach don bhóthar an fheithicil agus go mbeadh
    íosdoimhneacht 1.6 mm - an teora dlíthiúil do dhoimhneacht na
    snáitheacha boinn in Éirinn - ar gach bonn </li>
  <li>Ba cheart go mbeadh gach ní i bhfearas foirfe chun oibre, m.sh.
    glantóirí an scáileáin ghaoithe, táscairí, scátháin, srl.
    <span>Seiceálfaidh an scrúdaitheoir na táscairí agus soilse na gcoscán
    roimh do thástáil tiomána phraicticiúil</span> </li>
  <li>Ba chóir go mbeadh do charr glan laistigh agus lasmuigh. </li>
</ul></div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Ní mór an táille iomchuí i gcomhair na catagóire tástála a bheith i
dteannta le d'iarratas ar an tástáil tiomána. Is é an táille do
ghluaisrothair agus gluaisteáin € 85. I gcás gach catagóir eile go bhfuil
an táille € 120.</p>

<p>Féadfaidh tú íoc le seic, le hordú poist nó le hordú airgid. Ba chóir
go grosálfaí iad seo agus iad a chur iníoctha chuig An tUdarás Um
Shábháilteacht Ar Bóithre. Ní aisíocfar aon táille. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Féadfaidh tú <a shape="rect" href="http://www.rsa.ie/RSA/Learner-Drivers/The-Driving-Test/Apply-online/">cur
isteach agus íoc ar do thástáil tiomána ar líne anseo</a>. Beidh cárta
creidmheasa de dhíth ort lena aghaidh seo - ceann VISA nó ceann Mastercard.
Ní mór seoladh bailí ríomhphoist a bheith agat freisin. </p>

<p>Ta malairt rogha agat, áfach; agus is féidir leat <a shape="rect" href="http://www.rsa.ie/Documents/Learner%20Drivers/Driving%20Test%20Application%20Form%20Irish.pdf">foirm
iarratais a íosluchtú (pdf)</a> ón tUdarás Um Shábháilteacht Ar Bóithre
nó is féidir leat cóip a fháil ón <a shape="rect" href="http://www.environ.ie/en/Publications/LocalGovernment/MotorTax/FileDownLoad,26107,en.xls">Oifig
Mótarchánach is áitiúla duit</a>. Ní mór an táille cheart a bheith i
dteannta le d'fhoirm iarratais. </p>

<p>Ba cheart go dtabharfá deich lá d'fhógra má theastaíonn uait do
thástáil tiomána a chur ar ceal; nó beidh do tháille forghéillithe.
Féadann tú dhá choinne a chur ar ceal gan do tháille a fhorghéilleadh ná
gan iarratas nua a dhéanamh. </p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Údarás Um Shábháilteacht Ar Bhóithre</h3>
<p>
  

  
  Páirc Ghnó Ghleann na Muaidhe<br>Cnoc an tSabhaircín<br>Béal an Átha<br>Maigh Eo<br>Éire
  <br>
  
</p>
<p>
  

  
  <strong>Teil:</strong>(096) 25000
  <br>
  

  
  <strong>Lóghlao:</strong>1890 506 080
  <br>
  

  
  <strong>Facs:</strong>(096) 25252
  <br> 
  

  
  <strong>Láithreán Gréasáin:</strong> <a href="http://www.rsa.ie">http://www.rsa.ie</a>
  <br>
  

  

  

  
  <strong>R-phost:</strong> <a href="mailto:info@rsa.ie">info@rsa.ie</a>
  <br>
  
</p>
</div></div>

</div>
</div>
</html>
