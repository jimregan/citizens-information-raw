<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Achomharc a dhéanamh maidir le torthaí do thástála tiomána
</title>
    
    <meta name="description" content="Is féidir achomharc a dhéanamh ar thorthaí do thástála tiomána in Éirinn. Faigh amach faoin dlí a bhaineann leis seo agus léigh faoina dtarlóidh sa chúirt ar lá na héisteachta.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Achomharc a dhéanamh maidir le torthaí do thástála tiomána</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Mura bhfuil tú sásta le torthaí do thástála tiomána in Éirinn, is
féidir leat achomharc a dhéanamh ar na torthaí seo. Is nós imeachta
reachtúil atá san achomharc ar thástáil tiomána. Is é sin, tá do chearta
chun achomharc a dhéanamh ar thorthaí do thástála tiomána leagtha síos i
ndlí na hÉireann. Tá an reachtaíocht a dhéileálann le do cheart chun
achomhairc leagtha síos in <a shape="rect" href="http://www.irishstatutebook.ie/1961/en/act/pub/0024/sec0033.html#zza24y1961s33">Alt
33 (5) den Acht um Thrácht ar Bhóithre 1961</a>. </p>

<p>Éisteann breitheamh amháin atá ag suí leis/léi féin le hachomhairc i
gcoinne torthaí tástála tiomána sa Chúirt Dúiche. Is é sin le rá, ní
bhíonn aon ghiúiré ann. Ní mór duit d’achomharc a lóisteáil le
d’oifig Cúirte Dúiche áitiúil chun tús a chur le himeachtaí achomhairc.
</p>

<p>Is féidir leat é seo a dhéanamh trí chuairt a thabhairt ar an oifig tú
féin nó is féidir leat treoir a thabhairt do aturnae é sin a dhéanamh ar
do shon. Ní gá duit aturnae a bheith agat chun ionadaíocht a dhéanamh ort
agus is féidir leat a bheith i láthair ar do shon féin más mian leat. Ní
próiseas casta é agus gheobhaidh tú cabhair ón mbreitheamh sa chúirt. </p>

<h2>Tús a chur leis an bpróiseas achomhairc maidir le do thástáil tiomána
</h2>

<p>Chun tús a chur leis an nós imeachta achomhairc, ní mór duit dul i
dteagmháil le d’Oifig Cúirte Dúiche áitiúil agus cuntas a thabhairt i
scríbhinn ar na cúiseanna go gceapann tú go raibh toradh na tástála
míchothrom. Ní gá dó seo a bheith ina <a shape="rect" href="/ga/justice/witnesses/affidavit.html">mhionnscríbhinn</a> ach ní mór dó
na cúiseanna a mbeidh tú ag brath orthu le linn na héisteachta cúirte a
bheith leagtha síos ann. Nuair a fhaigheann Oifig na Cúirte Dúiche
d’iarratas réiteoidh siad fógra achomhairc ar do shon, a eiseofar ar an
scrúdaitheoir tiomána agus ar an tÚdarás um Shábháilteacht ar Bhóithre.
Tabharfaidh sé seo fógra don dá pháirtí (is é sin le rá, tusa agus an
tÚdarás) go bhfuil sé i gceist agat achomharc a dhéanamh ar thoradh na
tástála agus tabharfaidh sé an deis dóibh conspóid a dhéanamh ar an
ábhar nuair a thagann sé os comhair na Cúirte Dúiche. </p>

<p>Tagairt úsáideach le tabhairt d’Oifig na Cúirte Dúiche más mian leat
achomharc a dhéanamh ar thoradh do thástála ná <a href="http://www.courts.ie/rules.nsf/lookuppagelink/585AC0C93975C03F8025763C005B89EB?opendocument&amp;l=en">Foirm
Uimh. 97.2</a> Sceideal C, <a href="http://www.courts.ie/rules.nsf/0c609d7abff72c1c80256d2b0045bb64/bea24040620548f080257c90005561dd?OpenDocument">Ordú
97</a>, riail 3(1). Léireoidh an tagairt seo an fhoirm chuí a bheidh le
húsáid ag Oifig na Cúirte i d’achomharc. Ní mór do shíniú féin, nó
síniú d’aturnae má tá aturnae ag obair duit, a bheith ar an bhfógra
achomhairc seo. Tá táille dleacht stampála 18 euro iníoctha agat d’Oifig
na Cúirte Dúiche chun Fógra Achomhairc a eisiúint. </p>

<p>Cuirfidh Oifig na Cúirte Dúiche ar an eolas tú maidir le ham, dáta agus
láthair éisteachta d’achomhairc. Beidh fráma ama na héisteachta ag brath
ar do Chúirt Dúiche. </p>

<h2>An éisteacht </h2>

<p>Ar lá na héisteachta tiocfaidh tú chuig an gcúirt agus fanfaidh tú go
dtí go nglaoitear do chás. Éistfear do chás os comhair breithimh ach ní
bheidh aon giúiré i láthair. Éistear an cás i gcúirt oscailte. Is é sin
le rá, go poiblí. Nuair a ghlaoitear do chás, beidh ort dul isteach i
seastán na bhfinnéithe agus fianaise a thabhairt faoi mhionn maidir leis an
gcúis gur mian leat go gcuirfeadh an breitheamh toradh do thástála tiomána
ar leataobh. </p>

<p>Tar éis duit do chuid fianaise a chríochnú is féidir leis an
scrúdaitheoir tiomána nó a n-ionadaí dlí croscheistiú a dhéanamh ort
(ceisteanna a chur ort) agus is féidir leis an mbreitheamh ceisteanna a chur
ort freisin. Má tá an scrúdaitheoir tiomána sa chúirt, tabharfar an deis
dó/di fianaise a thabhairt don chúirt (i bhfocail eile, a leagan féin den
scéal a insint) agus beidh tusa i dteideal ceisteanna a chur orthu nuair a
chríochnaíonn siad a gcuid fianaise. <br></p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>In achomharc ar thástáil tiomána, is í an Chúirt Dúiche an chúirt
chéime deiridh. Ciallaíonn sé seo nach féidir achomharc a dhéanamh ar
chinneadh an bhreithimh agus go bhfuil sé críochnaitheach. </p>

<p>Níl cúiteamh airgeadais ar fáil i gcásanna achomhairc ar thástáil
tiomána. Ní féidir le breithiúna Cúirte Dúiche ach ceann amháin de dhá
chinneadh a dhéanamh i gcás achomhairc ar thástáil tiomána. </p>
<ul><li><strong>Diúltaítear do d’achomharc:</strong> aontaíonn an breitheamh
    le cinneadh an scrúdaitheora tiomána gur theip ort i do thástáil. </li>
  <li><strong>Tacaítear le d’achomharc:</strong> tá an breitheamh sásta
    nach ndearnadh do thástáil tiomána i gceart. Déanfar tástáil tiomána
    eile a thairiscint duit saor in aisce. Má threoraíonn an breitheamh go
    bhfuil tástáil eile le déanamh, ní mór don Roinn Iompair,
    Turasóireachta agus Spóirt a shocrú go ndéanfaidh scrúdaitheoir eile
    é. </li>
</ul><p>Is fiú a thabhairt faoi deara nach féidir leis an gcúirt fiosrú a
dhéanamh maidir le <em>torthaí </em>an scrúdaitheora. Ní féidir léi ach
cinneadh a dhéanamh an ndearnadh an tástáil le mailís, cos ar bolg nó
iompar míchothrom. Ciallaíonn sé seo nach n-ordóidh an chúirt tástáil
nua má tá sí sásta leis an gcaoi a rinneadh an tástáil. </p>

<p>Éisteadh cásanna ar na hábhair seo sna cúirteanna cheana féin. Ba iad
seo Geraghty v Morris [1939] 2 AU E.R. 269 agus Carrigan v Fox (1966) S.L.T.79.
<br></p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Níl aon chúiteamh airgeadais ar fáil i gcásanna achomhairc ar thástáil
tiomána. I bhfocail eile, ní bhfaighidh tú aon chúiteamh as costais a
bhaineann le teipeadh i do thástáil ná an t-achomharc a dhéanamh. </p>

<p>Tá <a href="http://www.courts.ie/courts.ie/library3.nsf/pagecurrent/B1891D43DC769B2280257FB20037F683?opendocument&amp;l=en">dleacht
stampála beag iníoctha le hOifig na Cúirte Dúiche</a> ar an iarratas ar
Fhógra Achomhairc chuig an gCúirt Dúiche. </p>

<p>Má dhéanann d’aturnae ionadaíocht ort sa chúirt, cuimhnigh go bhfuil
dualgas ar aturnaetha in Éirinn tú a chur ar an eolas maidir le gach táille
ghairmiúil roimh ré. Murar féidir suim dearfach a thabhairt duit, ní mór
dóibh suim a mheas (nó ar a laghad cur síos a dhéanamh ar an mbunús ar a
ndéanfar muirir nó táillí a ríomh). </p>

<p>Is iondúil go bhfanfaidh aturnaetha go dtí go bhfuil cás thart sula
ndéanfaidh siad íocaíocht a lorg ar a dtáillí. Iarrtar táillí roimh ré
scaití, go háirithe i gcás ina bhfuil an-bhaol go gcaillfidh tú. </p>

<p>Bíonn rátaí iomaíocha á ngearradh ag aturnaetha in Éirinn, mar sin
déan do chuid taighde agus faigh cúpla meastachán sula roghnaíonn tú
ionadaí dlí. <br></p>
</div>
</div>
</html>
