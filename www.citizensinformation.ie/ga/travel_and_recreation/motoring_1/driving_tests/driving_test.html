<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Tástálacha Tiomána in Éirinn
</title>
    
    <meta name="description" content="Is riachtanas eigeantach e go ndeanann tú an tástáil tiomána sula dtabharfar an tríú cead foghlaimeora duit nó aon cheann eile ina dhiaidh sin.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Tástálacha Tiomána in Éirinn</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l27d15">Rátaí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Is iad an tÚdarás um Shábháilteacht ar Bhóithre a chuireann ar fáil an
tástáil tiománaithe de réir caighdeáin a chomhlíonann Threoir ón AE
maidir le Ceadúnais Tiomána. Tugtar faoi thástáil in <a href="http://www.rsa.ie/Utility/Contact-Us/Driving-Test-Centres/">ionaid
tástála ar fud na tíre</a> agus sa chás gur féidir, socrófar go mbeidh do
thástáil ar siúl san ionad a ainmníonn tú ar d’fhoirm iarratais.</p>

<p>Is riachtanas éigeantach í an tástáil tiomána do thiománaithe
gluaisteán ar eisíodh ceadanna foghlaimeora 2 bhliain dóibh. Tá sé
tábhachtach a bheith ar an eolas nach féidir leat cur isteach ar an tríú
cead foghlaimeora nó ar chinn ina dhiaidh sin ar aon chatagóir feithicle
murar féidir leat fianaise a léiriú go ndearna tú iarratas ar thástáil
tiomána.</p>

<p>Ní féidir leat tabhairt faoi thástáil tiomána ar feadh ar a laghad 6
mhí i ndiaidh duit do chéad chead foghlaimeora a fháil (sa chás nach bhfuil
tú ag athrú ó cheadúnas sealadach go dtí cead foghlaimeora) i gcás
gluaisrothar, gluaisteán agus feithiclí oibre. Tá sealbhóir ceadúnas
iomlán tiomána reatha ó thír eile ar feadh breis agus 6 mhí díolmhaithe
ón gceanglas seo. Mar sin féin, teastaíonn litir theidlíochta uathu ón
údarás ceadúnaithe sa tír sin ar chóir dóibh a sheoladh, lena gceadúnas
tiomána reatha, chuig an mBainisteoir Seirbhíse do Chustaiméirí i Rannóg
Thástáil na dTiománaithe den Údarás um Shábháilteacht ar Bhóithre.</p>

<p>Ón 19 Eanáir 2013, beidh athruithe tugtha isteach ar na catagóirí
ceadúnas tiomána agus do roinnt de na feithiclí ionadaíocha a úsáidtear
do thástálacha tiomána. Féadfaidh tú teacht ar fhaisnéis ar na <a href="http://www.rsa.ie/en/RSA/Licensed-Drivers/Driving-Licence-Changes/Driving-Licence-Changes-January-2013/New-Driver-Licensing-Rules/">catagóirí
ceadúnas tiomána</a> agus ar na <a href="http://www.rsa.ie/Documents/Learner%20Drivers/Third%20Directive/Link%206%20Representative%20vehicles%20for%20the%20driving%20test%20@%2018th%20July%202012.pdf">feithiclí
ionadaíocha le haghaidh tástálacha tiomána (pdf)</a> ar láithreán
gréasáin an Údaráis um Shábháilteacht ar Bhóithre. Tá fáil ar
fhaisnéis faoi conas a dhéanann sé difear dóibh siúd ag a bhfuil ceadanna
foghlaimeora cheana féin i <a href="http://www.rsa.ie/Documents/Learner%20Drivers/Third%20Directive/Link%20B%20FAQ's%20Bikes.pdf">gceisteanna
coitianta gluaisrothair (pdf)</a>. Tá fáil ar fhaisnéis dóibh siúd ag a
bhfuil ceadanna foghlaimeora bus agus trucaile ar fáil i <a href="http://www.rsa.ie/Documents/Learner%20Drivers/Third%20Directive/Link%20C%20Bus%20and%20Truck%20FAQ's.pdf">gceisteanna
coitianta bus agus trucaile (pdf)</a>.</p>

<h3>Iarratas a dhéanamh ar an tástáil</h3>

<p>Bíonn <a href="http://www.rsa.ie/RSA/Learner-Drivers/The-Driving-Test/Driving-Test-Centre/Waiting-Times/">amanna
feithimh</a> éagsúil ó chontae go contae, mar sin, moltar duit iarratas a
dhéanamh ar an tástáil thart ar 6 mhí sula mbeidh do dhara <a href="../driver_licensing/learner_driving_permits_for_cars_and_work_vehicles.html">cead
foghlaimeora</a> le héag. Is tástáil chaighdeánach í agus úsáideann gach
ionad tástála na gnáthaimh chéanna. Féadfaidh tú iarratas a dhéanamh ar
do thástáil tiomána agus íoc aisti ar líne (féach ‘Conas iarratas a
dhéanamh?’ thíos).</p>

<h3>Réiteach don tástáil</h3>

<p>Tá tástáil tiomána in ainm is a dheimhniú:</p>
<ul><li>Go bhfuil <a href="http://www.rotr.ie/">Rialacha an Bhóthair</a> ar
    eolas agat;</li>
  <li>Tá an t-eolas agus an scil agat chun tiomáint go hinniúil agus i
    gcomhréir leis na rialacha sin.</li>
  <li>Tiomáinfidh tú leis an aird cheart ar shábháilteacht agus ar
    chaoithiúlacht úsáideoirí eile bóthair;</li>
</ul><p>Sula dtugann tú faoi do thástáil tiomána, ba cheart duit staidéar a
dhéanamh ar <a href="http://www.rsa.ie/Documents/Learner%20Drivers/Rules_of_the_road.pdf">Rialach
an Bhóthair (pdf)</a>, ar leabhrán é a fhoilsíonn an tÚdarás um
Shábháilteacht ar Bhóithre agus tá fáil air ó shiopaí leabhair. Tá
costas €5 air. Ina theannta sin, is dea-smaoineamh é chun bheith ag
cleachtadh conas tiomáint a mhéid is féidir leat ar gach saghas bóthair
agus i ngach cás tráchta. Feabhsóidh seo do theicnící tiomána agus
cuirfidh sé le do mhuinín.</p>

<p>Ar lá do thástála, cinntigh go bhfuil dóthain ama agat chun an t-ionad
tástála a bhaint amach agus cúpla nóiméad sa bhreis agat sula dtosóidh an
tástáil. Má eisíodh do chéad chead foghlaimeora tar éis an 4 Aibreán
2011, ba cheart duit do logleabhar a thabhairt leat ón <a href="http://www.rsa.ie/en/RSA/Learner-Drivers/Driver-Training/Car-Training-EDT/">Oiliúint
Ríthábhachtach Tiománaithe (EDT)</a> a chríochnaigh tú. Nuair a ghlaoitear
d’ainm agus nuair a thugtar thú isteach sa seomra scrúdaithe, cuirtear tús
oifigiúil le do thástáil.</p>

<h3>Seiceáil theicniúil ar an bhfeithicil</h3>

<p>Má tá tástáil tiomána á déanamh agat le haghaidh chatagóirí B
(gluaisteán), EB (gluaisteán le leantóir) agus W (feithicil oibre), ní mór
duit roinnt seiceáil theicniúil a mhíniú mar chuid de do thástáil. Tar
éis duit roinnt ceisteanna a fhreagairt ar Rialacha an Bhóthair, tabharfaidh
an teagascóir thú amach chuig d’fheithicil. Fiafrófar díot conas a
dhéanfá seiceáil theicniúil ar thrí cinn díobh seo a leanas:
stiúrthóireacht, adharc, coscáin, boinn, soilse, frithchaiteoirí,
táscairí, ola innill, fuarthán, leacht nite gaothscátha. Chun rochtain a
fháil ar na rudaí sin, beidh ort a léiriú conas an boinéad a oscailt agus
é a dhúnadh go daingean. Léigh <a href="http://www.rsa.ie/Documents/Learner%20Drivers/Preparing_driving_test_DL_v2.pdf">faisnéis
níos sonraí ar sheiceálacha teicniúla do gach mótarfheithicil
anseo</a>.</p>

<p>Má tá tástáil á déanamh agat le haghaidh chatagóirí C1, C, EC1 agus
EC (trucail agus trucailí le leantóirí), fiafrófar díot conas a dhéantar
seiceáil theicniúil ar thrí cinn de na rudaí a liostaítear thuas. Chun
rochtain a fháil ar na rudaí sin, beidh ort a léiriú conas an boinéad a
oscailt agus é a dhúnadh go daingean agus amhlaidh a dhéanamh leis na
painéil etc.</p>

<h3>Tástáil phraiticiúil scileanna</h3>

<p>Glacfaidh do thástáil tiomána in Éirinn thart ar 30 nóiméad lena
críochnú (ag brath ar an trácht). Tabharfar treoracha soiléire duit le linn
na tástála, ach mura dtuigeann tú rud éigin, iarr den scrúdaitheoir chun
an treoir a thabhairt duit arís. Ná bíodh faitíos ort má dhéanann tú
botún le linn na tástála. Tharlódh nach bhfuil sé chomh tromchúiseach
agus a shíleann tú agus d’fhéadfá fós pas a fháil sa tástáil.</p>

<p>Déanfar measúnú ort sna cásanna a leanas: ag tosú ag gluaiseacht ar
aghaidh; tiomáint i dtrácht; ag stopadh; ag cúlú timpeall cúinne; casadh
thart; tosú ag gluaiseacht ar fhána agus páirceáil.</p>

<p>I measc na ngnéithe de do thiomáint ar a ndéanfar measúnú tá: do
shuíomh ar an mbóthar; scoitheadh agus gabháil thar fheithiclí eile; bheith
réamhullamh agus bheith ag faire thart ort; úsáid scáthán agus
comharthaí; dul chun cinn; luas, comhlíonadh na soilse tráchta, na
gcomharthaí agus na marcála bóithre; agus úsáid cheart a bhaint as
rialúcháin d’fheithicle. Ag pointe áirithe le linn do thástála,
iarrfaidh an scrúdaitheoir ort do chomharthaí láimhe a thaispeáint.
Féadfaidh tú bheith ag súil leis go mbeidh ort go leor casta a dhéanamh ar
dheis agus ar chlé, teacht a fhad le timpeallán agus stopadh ag soilse
tráchta.</p>

<p>Nuair a fhillfidh tú ar an ionad tástála, tabharfaidh do scrúdaitheoir
thú ar ais chuig an seomra scrúdaithe chun an toradh a thabhairt duit. Má
éiríonn leat, tabharfar Deimhniú Inniúlachta duit, a bheidh bailí ar feadh
2 bhliain. Má theipeann ort iarratas a dhéanamh ar cheadúnas iomlán
tiomána le linn na tréimhse seo, beidh ort tabhairt faoi do thástáil
tiomána arís. Mura n-éiríonn leat i do thástáil tiomána, tabharfar
liosta sonrach duit de na botúin a rinne tú, agus is ceart duit staidéar a
dhéanamh ar an liosta agus na botúin a cheartú sula dtugann tú faoi
thástáil eile tiomána.</p>

<h3>Áiseanna do thiománaithe atá faoi mhíchumas/nach bhfuil an Béarla
acu</h3>

<p>Má tá lagú éisteachta ort, b’fhéidir go mbeidh ort ateangaire a
thabhairt leat don chuid seo den tástáil. Ní féidir le do theagascóir
tiomána feidhmiú mar ateangaire agus ní féidir leis an ateangaire gabháil
leat ar an gcuid phraiticiúil de do thástáil. Féadfaidh an scrúdaitheoir
treoracha scríofa a thaispeáint duit don chuid seo den tástáil agus iad a
thaispeáint nuair is gá; ina theannta sin, féadfaidh an scrúdaitheoir
teanga bhunúsach na comharthaíochta a úsáid. Ba cheart duit a thabhairt
faoi deara, má tá an fheithicil a thugann tú leat don tástáil oiriúnaithe
chun freastal ar dhuine faoi mhíchumas, beidh é seo le sonrú ar do
cheadúnas tiomána iomlán. Má tá riachtanais speisialta agat, ba cheart
duit é seo a chur in iúl ar an bhfoirm iarratais do do thástáil tiomána
ionas go mbeidh aon socruithe riachtanacha i bhfeidhm nuair a thagann tú i
láthair do do thástáil.</p>

<p>Is féidir iarratas a dhéanamh go dtabharfar faoi do thástáil tiomána as
Gaeilge. (Is gá duit an leagan Gaeilge den fhoirm iarratais a chomhlíonadh
agus í a sheoladh ar aghaidh mar is gnách). Murab é an Béarla an chéad
teanga atá agat, féadfaidh tú ateangaire a thabhairt leat don chuid seo den
tástáil. Arís eile, ní féidir le do theagascóir tiomána feidhmiú mar
ateangaire agus ní féidir leis an ateangaire gabháil leat ar an gcuid
phraiticiúil de do thástáil. Féadfaidh an scrúdaitheoir treoracha scríofa
a thaispeáint duit don chuid seo den tástáil agus iad a thaispeáint nuair
is gá.</p>

<p>Iarrfaidh an scrúdaitheoir ort do cheadúnas a thaispeáint dó/di agus
iarrfaidh siad ort foirm a shíniú lena dheimhniú go bhfuil an gluaisteán
ródacmhainneach agus go bhfuil an gluaisteán cumhdaithe ag árachas. Beidh
ort ansin roinnt ceisteanna randamacha a fhreagairt ó Rialacha an Bhóthair.
Ansin gabhfaidh an scrúdaitheoir leat go dtí do ghluaisteán chun tús a chur
le gné phraiticiúil do thástála.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Tá roinnt rudaí ann is gá duit a dhéanamh le hullmhú do do thástáil
tiomána agus tá roinnt ceanglais dhlíthiúla ann nach mór duit a
chomhlíonadh.</p>
<ul><li>Ní mór go mbeidh cead reatha foghlaimeora agat chun tabhairt faoi
    thástáil tiomána.</li>
  <li>Ní mór dioscaí <a href="../motor_tax_and_insurance/motor_tax_rates.html">mótarcháin</a>
    agus <a href="../motor_tax_and_insurance/motor_insurance.html">árachais</a>
    reatha mar aon le <a href="../../vehicle_standards/national_car_test.html">deimhniú NCT</a>
    (más cuí) a thaispeáint ar an bhfeithicil atá á húsáid agat.</li>
  <li>Ba cheart L-phlátaí a thaispeáint chun tosaigh agus ar cúl na
    feithicle.</li>
  <li>Ní mór go mbeidh d’fheithicil <a href="http://www.rsa.ie/Documents/Learner%20Drivers/Third%20Directive/Link%206%20Representative%20vehicles%20for%20the%20driving%20test%20@%2018th%20July%202012.pdf">oiriúnach
    don chatagóir ceadúnas tiomána</a> a bhfuil tástáil á déanamh agat
    di.</li>
  <li>Ba cheart don fheithicil bheith ródacmhainneach, mar shampla, ba cheart
    go mbeadh doimhneacht íosta 1.6mm ar gach bonn – seo an teorainn
    dhlíthiúil maidir le doimhneacht tráchta bonn in Éirinn.</li>
  <li>Ba chearta go mbeadh gach rud ag oibriú gan locht, e.g. cuimleoirí
    gaothscátha, táscairí, scátháin, etc.</li>
  <li>Ba cheart go mbeadh an taobh istigh agus amuigh de do ghluaisteán
  glan.</li>
</ul><p>Lena mhíniú conas a thabharfaí faoi sheiceáil theicniúil ar
d'fheithicil, iarrfar ort boinéad na feithicle a oscailt agus é a dhúnadh go
daingean.</p>

<h3>Do thástáil tiomána a chur ar ceal</h3>

<p>Murar féidir leat, ar chúis éigin, tabhairt faoi do thástáil tiomána
ar an lá a tugadh duit, féadfaidh tú an tástáil seo a chur ar ceal, ach
beidh ort iarratas a dhéanamh arís. Moltar duit Tástáil Tiománaithe a chur
ar an eolas láithreach más gá duit do thástáil a chur ar ceal. Mar gheall
go bhfuil liosta feithimh an-fhada ann, d’fhéadfadh duine eile glacadh le do
thréimhse thástála. Ní chaillfidh tú do tháille thástála má thugann
tú fógra 10 lá, ar a laghad, agus murar chuir tú breis agus coinne
thástáil tiomána amháin ar ceal roimhe seo ar an iarratas seo. Má
chuireann tú do thástáil tiomána ar ceal, cuirfear ar ais thú go bun an
liosta feithimh arís ag an ionad tástála. Féadfaidh tú do thástáil
tiomána a chealú ag tráth ar bith - (tá faisnéis teagmhála le sonrú le
haghaidh Tástáil Tiománaithe faoi ‘Cá ndéanfaidh mé iarratas?’
thíos).</p>

<p>Go minic, tharlódh go mbeadh ar an tSeirbhís Tástáil Tiománaithe do
thástáil a chur ar ceal gan mórán fógra a thabhairt. Déantar gach
iarracht chun an t-iarrthóir tástála a chur ar an eolas láithreach. Sna
cásanna siúd, socróidh Tástáil Tiománaithe tástáil eile saor in aisce
ag an dáta is luaithe is féidir. Ina theannta sin, breithneoidh an tÚdarás
um Shábháilteacht ar Bhóithre ar roinnt costais a íocadh a aisíoc, e.g.
feithicil a fhruiliú ar lá na tástála a cuireadh ar ceal, tar éis don
Údarás an t-éileamh cuí a fháil. (Féach sonraí teagmhála thíos faoi
‘Cá ndéanfaidh mé iarratas’).</p>
</div>
<div class="topic base_rates">
<h2 class="topic base_rates_title" id="l27d15">Rátaí</h2>

<p>Ní mór don táille chuí don chatagóir thástála gabháil le d'iarratas
ar thástáil tiomána. Ó Fheabhra 2011 ar aghaidh, is iad na táillí:</p>

<table border="1"><caption></caption>
  <col><col><tbody><tr><td><strong>Catagóir na Feithicle</strong></td>
      <td><strong>Táille</strong></td>
    </tr><tr><td>Catagóirí A, A1, B, BE, M agus W</td>
      <td>€85</td>
    </tr><tr><td>Catagóirí C, C1, D agus D1</td>
      <td>€120</td>
    </tr><tr><td>Catagóirí EC, C1E, DE agus D1E</td>
      <td>€120</td>
    </tr></tbody></table><p>Ba cheart íocaíocht a dhéanamh le seic, ordú poist nó ordú airgid. Ba
cheart iad a chrosáil agus go mbeidís iníoctha leis an Údarás um
Shábháilteacht ar Bhóithre. Ní féidir táillí a aisíoc.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p><a href="http://www.rsa.ie/RSA/Learner-Drivers/The-Driving-Test/Apply-online/">Féadfaidh
tú iarratas a dhéanamh ar do thástáil tiomána agus íoc aisti ar líne
anseo</a>. (Teastóidh cárta creidmheasa chun seo a dhéanamh (VISA nó
Mastercard). Teastaíonn seoladh bailí ríomhphoist uait chomh maith). Mar
mhalairt air sin, féadfaidh tú <a href="http://www.rsa.ie/Documents/Learner%20Drivers/rsadrivingtestappform.pdf">foirm
iarratais a íoslódáil do thástáil tiomána (pdf)</a> anseo, cóip a fháil
ó d’<a href="http://www.environ.ie/en/Publications/LocalGovernment/MotorTax/FileDownLoad,26107,en.xls">Oifig
áitiúil Mótarchánach</a>. Ní mór don táille cheart gabháil le d'fhoirm
chomhlánaithe iarratais.</p>

<p>Ní mór fógra deich lá a thabhairt más gá duit do thástáil tiomána a
chealú, seachas sin, cailltear an táille. Féadfaidh tú 2 choinne a chealú
gan do tháille a chailleadh nó iarratas nua a dhéanamh.</p>

<p>Tá fáil ar thuilleadh faisnéise ar <a href="http://www.rsa.ie/RSA/Learner-Drivers/The-Driving-Test/">láithreán
gréasáin an Údaráis um Shábháilteacht ar Bhóithre</a>.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Mura ndéanann tú iarratas ar thástáil tiomána ar líne, seol d’fhoirm
chomhlánaithe iarratais agus an táille go dtí Rannóg Thástáil na
dTiománaithe san Údarás um Shábháilteacht ar Bhóithre ag an seoladh
thíos. </p>

<div class="inlinesio">
<p>
</p><div>
<h3>Údarás Um Shábháilteacht Ar Bhóithre</h3>
<p>
  

  
  Páirc Ghnó Ghleann na Muaidhe<br>Cnoc an tSabhaircín<br>Béal an Átha<br>Maigh Eo<br>Éire
  <br>
  
</p>
<p>
  

  
  <strong>Teil:</strong>(096) 25000
  <br>
  

  
  <strong>Lóghlao:</strong>1890 506 080
  <br>
  

  
  <strong>Facs:</strong>(096) 25252
  <br> 
  

  
  <strong>Láithreán Gréasáin:</strong> <a href="http://www.rsa.ie">http://www.rsa.ie</a>
  <br>
  

  

  

  
  <strong>R-phost:</strong> <a href="mailto:info@rsa.ie">info@rsa.ie</a>
  <br>
  
</p>
</div></div>
</div>
</div>
</html>
