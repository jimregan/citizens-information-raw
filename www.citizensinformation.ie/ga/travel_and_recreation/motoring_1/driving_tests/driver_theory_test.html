<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Scrúdú Teoirice Tiomána
</title>
    
    <meta name="description" content="Cur síos ar an scrúdú nua teoirice do thiománaithe mar chuid den chóras ceadúnas iomlán tiomána a bhaint amach.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Scrúdú Teoirice Tiomána</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#l94472">Conas Iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tugadh isteach tástáil teoirice tiomána in 2001 mar fhorlíonadh ar an
tástáil phraiticiúil tiomána. Roimhe seo, níor ghá do thiománaithe
tástáil a dhéanamh chun a gcuid eolais faoi rialacha an bhóthair ná faoin
reachtaíocht a bhaineann le tiomáint a chur faoi scrúdú sula gcuirfidís
isteach ar cheadúnas tiomána nó sula mbíodh an tástáil tiomána
críochnaithe acu.</p>

<p>Ní mór go n-éireoidh leat sa tástáil teoirice tiomána sula gcuireann
tú isteach ar do chéad cheadúnas foghlaimeora. Má d’éag do cheadúnas
foghlaimeora ar a laghad 5 bliana ó shin, ní mór duit pas a fháil sa
tástáil teoirice arís sula n-eiseofar ceadúnas foghlaimeora.</p>

<p>Ceanglaíonn reachtaíocht an AE, a dhéanann é seo a rialáil, go dtugann
saoránaigh faoi thástáil phraiticiúil ar a gcuid eolais ar rialacha an
bhóthair agus ar an reachtaíocht a bhaineann le tiomáint.</p>

<p>Seiceálfaidh do thástáil teoirice d’eolas ar limistéir, ar nós an
mhéid a leanas:</p>
<ul><li><a href="http://www.rotr.ie/">Rialacha an bhóthair</a></li>
  <li>Aireachtáil rioscaí</li>
  <li>Éicithiomáint</li>
  <li>Feasacht ar ghuaiseanna</li>
  <li>Dea-iompar tiomána.</li>
</ul><p>Tugtar faoin tástáil ag líonra ar fud na tíre de <a href="http://www.theorytest.ie/english/driver-theory-test/test-centre-locations.php">41
láthair tástála</a> agus úsáideann sí córas ríomhairithe atá éasca le
húsáid. Is féidir tabhairt faoin tástáil i nGaeilge nó i mBéarla agus
déantar freastal ar iarrthóirí ag a bhfuil riachtanais speisialta.</p>

<p>Caithfear teastas tástála teoirice a fháil sula ndeonaítear an chéad
cheadúnas foghlaimeora i gcatagóir faoi leith feithicle.</p>

<h3>Catagóirí tástála</h3>

<p>Is iad na <a href="http://www.theorytest.ie/english/driver-theory-test/test-types.php">catagóirí
tástála</a>:</p>
<ul><li>A – gluaisrothair agus móipéidí (Catagóirí ceadúnas tiomána AM,
    A1, A2, A)</li>
  <li>B – carranna, tarracóirí agus feithiclí oibre (Catagóirí ceadúnas
    tiomána B, BE, W)</li>
  <li>C – veaineanna agus trucailí os cionn 3,500kg (Catagóirí ceadúnas
    tiomána C, C1, CE, C1E)</li>
  <li>D – Busanna (Catagóirí ceadúnas tiomána D, D1, DE, D1E)</li>
  <li>CD – trucailí agus busanna (Catagóirí ceadúnas tiomána C, C1, CE,
    C1E, D, D1, DE, D1E)</li>
  <li>TMT – modúl trucailí (níor mór gur phasáil tú tástáil D ón 30
    Meán Fómhair 2014 i leith)</li>
  <li>BMT – modúl busanna (níor mór gur phasáil tú tástáil C ón 30
    Meán Fómhair 2014 i leith)</li>
</ul><p>Má tá ceadúnas tiomána cheana féin agat do chatagóir áirithe agus
más mian leat ceadúnas tiomána a fháil do chatagóir éagsúil óna bhfuil
tástáil teoirice eile ag teastáil, caithfidh tú a pas a fháil sa tástáil
teoirice don chatagóir sin sular féidir leat iarratas a dhéanamh ar
cheadúnas foghlaimeora. Mar shampla, má tá ceadúnas tiomána do chatagóir
B agat agus más mian leat ceadúnas tiomána a fháil do chatagóir C1,
caithfidh tú a pas a fháil sa tástáil teoirice do chatagóir C agus ansin
iarratas a dhéanamh ar cheadúnas foghlaimeora chatagóir C1.</p>

<p>Má pasálann tú tástáil teoirice chatagóir C nó D an 30 Meán Fómhair
2014 nó ina dhiaidh sin, tá rogha ann chun tabhairt faoi thástáil mhodúil
TMT nó BMT chun an chatagóir eile (D nó C, faoi mar is cuí) a bhaint amach,
a fhad agus a dhéantar seo laistigh den chéad 2 bhliain tar éis go ndearnadh
an chéad tástáil.</p>

<p>Is féidir leat tuilleadh a léamh faoi <a href="../driver_licensing/categories_of_motor_vehicles_and_minimum_age_of_drivers_in_ireland.html">chatagóirí
feithiclí agus ceadúnais foghlaimeora anseo</a>.</p>

<h3>Tástálacha gluaisrothair agus cairr</h3>

<p>Tá 40 ceist i dtástálacha chatagóir A agus B agus caithfidh tú freagra
ceart a thabhairt ar 35 ceist go n-éireoidh leat. Tugtar 45 nóiméad duit
chun freagra a thabhairt ar na 40 ceist sa tástáil.</p>

<h3>Tástálacha trucaile agus bus</h3>

<p>Tá 100 ceist i dtástálacha chatagóir C agus D agus caithfidh tú freagra
ceart a thabhairt ar 74 ceist. Tugtar 100 nóiméad duit chun freagra a
thabhairt ar na ceisteanna.</p>

<p>Chun pas a bhaint amach sa chomhthástáil teoirice CD, tugtar 140 nóiméad
duit chun 104 as 140 ceist a fhreagairt i gceart. Chun pas a bhaint amach i
dtástáil teoirice TMT nó BMT, tugtar 45 nóiméad duit chun 30 as 40 ceist a
fhreagairt i gceart.</p>

<h3>Tabhairt faoin tástáil</h3>

<p>Tá an tástáil ríomhairithe agus féadtar tabhairt fúithi trí
scáileán tadhaill nó luchóg agus méarchlár a úsáid. Teagascóireacht
ghearr atá sa chéad chuid den scrúdú, ina dtugtar treoracha ar conas
gabháil tríd an scrúdú anuas ar dheis a thabhairt duit cleachtadh a
dhéanamh ar dhá cheist a fhreagairt. Ní gá go bhfuil tú liteartha ar
ríomhairí.</p>

<p>Tá tástálacha chatagóirí A, B, C agus D ar fáil i nGaeilge. Más mian
leat do thástáil a dhéanamh i nGaeilge, ba cheart duit é sin a lua nuair a
chuireann tú do thástáil in áirithe.</p>

<p>Ceisteanna ilroghnacha atá i gceist le formáid na tástála. Bíonn
freagraí marcáilte le cearnóg chearnógach ina n-aice, áit a gcuireann tú
tic i mbosca amháin chun an freagra ceart a roghnú.</p>

<p>Má dhéanann tú botún nó má thagann athrú aigne ort, is féidir leat
d’fhreagra a chealú. Más mian leat léim thar cheist, is féidir leat é
sin a dhéanamh agus filleadh ar an gceist a fhreagairt ag deireadh do
thástála. Sula gcríochnaíonn tú do thástáil, tá an rogha ann chun
athbhreithniú a dhéanamh ar d’fhreagraí go léir agus, más mian leat, iad
a athrú.</p>

<p>Scóráiltear an tástáil go huathoibríoch agus cuirtear na torthaí ar
fáil duit láithreach bonn. Gheobhaidh tú teastas pas le haghaidh do
thástála teoirice ag an ionad tástála.</p>

<p>Cibé acu má éiríonn leat nó má theipeann ort, tabharfar duit tuairisc
scórála ina liostálfar na catagóirí a moltar breis staidéir a dhéanamh
orthu, bunaithe ar conas a d’éirigh leat.</p>

<h3>Iarratasóirí ag a bhfuil deacrachtaí léitheoireachta nó teanga</h3>

<p>Tá roghanna éagsúla ar fáil chun cabhrú leat sa chás go bhfuil
riachtanais speisialta léitheoireachta agat.</p>
<ul><li>Sa chás go bhfuil aon deacracht le léitheoireacht agat, tá rogha
    guthaithe ar fáil ina léifear na ceisteanna agus na freagraí amach duit
    ach cluasáin a úsáid. </li>
  <li>Is féidir leat iarratas a dhéanamh ar am breise a bheith agat chun do
    scrúdú a dhéanamh.</li>
  <li>Is féidir seirbhís léitheora/taifeadóra a chur ar fáil ina
    ndéanfaidh ball foirne na ceisteanna agus na freagraí a léamh duit agus
    d’fhreagra a thaifeadadh ar an ríomhaire.</li>
  <li>Tá tástálacha le tacaíocht ó aistritheoir ar fáil ach socrú
    speisialta a dhéanamh in ionaid tástála áirithe sa chás nach dtuigeann
    tú Gaeilge ná Béarla, fiú sa chás go gcuirtear ar fáil iad ach
    cluasáin a úsáid.</li>
</ul><p>D’fhonn iarratas a dhéanamh ar am breise, ar sheirbhís
léitheora/taifeadóra nó ar thástáil le tacaíocht ó aistritheoir, ní
mór duit iarratas a dhéanamh ar an tástáil teoirice sa phost. Ina theannta
sin, ní mór duit fianaise a chur ar fáil ar pháipéar oifigiúil
ceannteidil ó mhúinteoir, ó dhochtúir nó ó ghairmí lena ndeimhnítear an
cúnamh a theastaíonn uait.</p>

<h3>Ceisteanna tástála</h3>

<p>Bunaítear na ceisteanna a iarrfar ort i do thástáil teoirice tiomána ar
Rialacha an Bhóthair agus ar an reachtaíocht reatha um thrácht ar bhóithre.
Tá ag an tSeirbhís Tástála Teoirice Tiomána stór ceisteanna. Maidir le
gach tástáil, úsáidfear roghnú randamach ceisteanna ón stór ceisteanna.
Déantar an tástáil a nuashonrú ar bhonn leanúnach ag brath ar
reachtaíocht nua agus leasaithe.</p>

<h3>Ábhair foghlama</h3>

<p>Tá fáil ar an liosta iomlán ceisteanna agus freagraí i dtaobh
gluaisrothar agus carranna agus trucailí agus busanna ar fáil i bhformáidí
<a href="https://dttstore.prometric.com/products/34.html">leabhair</a> agus <a href="https://dttstore.prometric.com/products/33.html">dlúthdhiosca</a>.
Áirítear le CD-Romanna tástálacha cleachtais, áit ar féidir leat tabhairt
faoi thástáil agus a thuiscint conas a oibríonn an scrúdú.</p>

<p>Tá fáil ar leabhair agus ar dhlúthdhioscaí ó shiopaí leabhar ar fud na
tíre, agus ar an nguthán (Íosghlao 1890 606 106) agus ar líne ón <a href="http://dttstore.prometric.com/">tSeirbhís Tástála Teoirice
Tiománaithe</a>. Níl an t-ábhar seo saor in aisce. Déanann roinnt
leabharlanna poiblí an t-ábhar seo a choimeád. Déan teagmháil le <a href="http://www.library.ie/public/index.shtml">do leabharlann phoiblí
áitiúil</a> féachaint an féidir leat na hearraí seo a fháil ar
iasacht.</p>

<h3>Aois íosta agus an tástáil teoirice tiomána</h3>

<p>Tá aoiseanna íosta ar leith i gceist ag ar féidir leat ceadúnas
foghlaimeora a shealbhú le haghaidh feithiclí áirithe in Éirinn Mar
shampla, ní mór do thiománaithe fheithiclí Chatagóir A1 (i.e.
gluaisrothair áirithe) a bheith 16 bliana d’aois, ar a laghad, chun
ceadúnas foghlaimeora a fháil. Ní mór do thiománaithe fheithiclí
Chatagóir B (i.e. carranna áirithe) a bheith 17 mbliana d’aois, ar a
laghad, chun a gcéad cheadúnas foghlaimeora a fháil.</p>

<p>Go teoiriciúil, is féidir leat tástáil teoirice tiomána a dhéanamh ag
aois ar bith. Mar sin féin, caithfidh tú do theastas pas a chur isteach chuig
<a href="https://www.ndls.ie/where-to-apply.html">ionaid na Seirbhíse
Náisiúnta Ceadúnais Tiomána (NDLS)</a> le d’iarratas ar do chéad
cheadúnas foghlaimeora laistigh de dhá bhliain tar éis duit pas a fháil sa
tástáil teoirice. Mar sin, más mian leat cur isteach ar cheadúnas
foghlaimeora le haghaidh fheithiclí Chatagóir B, ní mór duit a bheith ar a
laghad 15 bliana d’aois agus pas a bheith bainte amach agat sa tástáil
teoirice tiomána chun an chéad cheadúnas foghlaimeora a bheith agat nuair a
bhaineann tú 17 mbliana d’aois amach.</p>

<p>Má theipeann ort d’iarratas ar cheadúnas foghlaimeora a chur isteach
chuig an NDLS laistigh de 2 bhliain tar éis pas a fháil i do thástáil
teoirice, éagfaidh an teastas tástála agus beidh ort tabhairt faoin
tástáil arís.</p>

<p>Ní ann d’aon aois uasta ag ar féidir leat tástáil teoirice tiomána a
dhéanamh.</p>

<h3>Nósanna imeachta gearán</h3>

<p>Má tá tú míshásta le toradh do thástála teoirice, tá sé de cheart
agat an cinneadh seo a achomharc. Labhair le maoirseoir na Tástála Teoirice
Tiomána sula bhfágann tú an t-ionad tástála. Anuas air sin, is féidir
leat foirm achomhairc a chomhlánú, atá ar fáil sna hIonaid Tástála
Teoirice Tiomána go léir. Tá rialacha áirithe ann maidir le hachomhairc.</p>

<p>Ní mór duit d’achomharc a dhéanamh laistigh de 10 lá oibre tar éis
duit do thástáil a dhéanamh.</p>

<p>Nuair a fhaightear d’achomharc, déanfar do thástáil a athmharcáil agus
gheobhaidh tú an toradh laistigh de thréimhse idir 5 agus 10 lá oibre.</p>

<p>Má tharlaíonn sé go raibh an mharcáil a rinneadh i dtosach báire
mícheart, eiseofar do theastas nua tástála teoirice duit. Is féidir leat
níos mó a léamh faoi <a href="http://www.theorytest.ie/english/customer-charter.php">Chairt
Chustaiméirí na Tástála Teoirice</a> anseo.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Ní mór do dhuine ar bith ar mian leo cur isteach ar a gcéad cheadúnas
foghlaimeora tabhairt faoin tástáil teoirice don chatagóir feithicle sin ar
dtús.</p>

<p>Ní mór duit foirm bhailí aitheantais agus dhá ghrianghraf chomhionanna
den saghas sin a úsáidtear don phas a thabhairt leat. Tá fáil ar <a href="http://www.theorytest.ie/english/driver-theory-test/id-requirements.php">fhaisnéis
faoi riachtanais aitheantais</a> ag <a href="http://www.theorytest.ie/">www.theorytest.ie</a>.</p>

<h3>Teastas tástála teoirice tiomána a cailleadh a ionadú</h3>

<p>Má chaill tú do theastas tástála teoirice tiomána nó má tá sé ar
iarraidh, is féidir leat cóip dhúblach de a fháil. Is féidir leat teastas
dúblach a iarraidh ar an nguthán trí ghlao a chur ar 1890 606 106, agus an
táille riachtanach a íoc agus leas á bhaint as cárta creidmheasa nó
dochair.</p>

<p>Iarrfar ort sonraí pearsanta agus tástála a thabhairt, ar nós d’ainm,
sheolta, dháta breithe agus d’uimhir dheimhnithe tástála.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Seo a leanas an costas atá ar thástáil teoirice tiomána:</p>
<ul><li>Catagóir A nó B – €45</li>
  <li>Catagóir C nó D – €72</li>
  <li>Catagóir CD – €84</li>
  <li>Modúl TMT nó BMT – €45</li>
</ul><p>Cosnaíonn teastas dúblach tástála teoirice tiomána €15.</p>

<p>Is é an táille atá ar achomharc €15. Aisíoctar seo leat má éiríonn
leat.</p>
</div>
<div class="topic base_howtoapply">
<h2 class="topic base_howtoapply_title" id="l94472">Conas Iarratas a dhéanamh</h2>

<p>Is féidir leat <a href="http://www.theorytest.ie/driver-theory-test/schedule-test/">cuir isteach
ar agus íoc as do thástáil teoirice tiomána ar líne</a>. Tá an <a href="http://www.theorytest.ie/wp-content/uploads/DTT-Car-Application-CY20NOV15.pdf">fhoirm
iarratais (pdf)</a> ar fáil ón tseirbhís tástála agus ionaid NDLS
freisin.</p>

<p>Ina theannta sin, is féidir leat tástáil a chur in áirithe trí ghlao
gutháin a chur ar an ionad thíos. Iarrfar ort d’<a href="../../../social_welfare/irish_social_welfare_system/personal_public_service_number.html">Uimhir
PSP</a> a sholáthar (tugadh Uimhir RSI air seo roimhe seo), mar sin, coimeád
seo in aice láimhe. Mar rogha air sin, is féidir leat glao agus foirm
iarratais a iarraidh tríd an bpost. Ba cheart d’fhoirm iarratais
chomhlánaithe mar aon leis an táille chuí a sheoladh chuig an seoladh
thíos.</p>

<p>Is féidir leat íoc as do thástáil agus cárta creidmheasa nó dochair,
seic nó ordú poist á úsáid. I gcás chatagóirí tástála A agus B, is
féidir leat íoc le Ríomhdhearbhán ó <a href="http://www.payzone.ie/">asraon Payzone</a>.</p>

<p>Nuair a fhaightear d’iarratas, cuirfear ar an eolas thú mar gheall ar
dháta, láthair agus am do thástála roimh ré. Is féidir <a href="http://www.theorytest.ie/driver-theory-test/reschedule-or-cancel-your-test/">tástáil
teoirice a athsceidealú nó a chealú ar líne</a> nó is féidir leat
teagmháil a dhéanamh leis an ionad glaonna chun amhlaidh a dhéanamh.</p>

<p>Nuair a bhaineann tú d’ionad tástála amach, seiceálfar do
cháipéisíocht go léir. Ní mór duit cuimhneamh foirm áirithe aitheantais
a thabhairt leat, faoi mar a luaitear thuas. Tabharfar ansin thú chuig
stáisiún oibre thú chun an tástáil a dhéanamh.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<div class="inlinesio">
<p>
</p><div>
<h3>Tástáil Teoirice Tiomána</h3>
<p>
  

  
  P.O. Bosca 15<br>Dún Dealgan<br>Lú<br>Éire
  <br>
  
</p>
<p>
  

  

  
  <strong>Lóghlao:</strong>1890 606 106 Monday-Friday 8.00am-6.00pm.
  <br>
  

  

  
  <strong>Láithreán Gréasáin:</strong> <a href="http://www.theorytest.ie/index.php">http://www.theorytest.ie/index.php</a>
  <br>
  

  

  

  
</p>
</div></div>
</div>
</div>
</html>
