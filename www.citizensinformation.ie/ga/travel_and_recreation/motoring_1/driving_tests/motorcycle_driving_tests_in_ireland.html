<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Scrúduithe tiomána gluaisrothair in Éirinn
</title>
    
    <meta name="description" content="Ní mór do ghluaisrothaithe in Éirinn a eisíodh ceadúnais     sealadacha tiomána ar feadh dhá bhliana dóibh scrúdú tiomána a dhéanamh.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Scrúduithe tiomána gluaisrothair in Éirinn</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#l32728">Cá háit a ndéanfaidh mé iarratas
</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Déanann an tÚdarás um Shábháilteacht ar Bhóithre tástáil
tiománaithe gluaisrothair in Éirinn i leith caighdeáin a chomhlíonann an
Treoir ón AE ar Cheadúnais Tiomána. Tugtar faoi thástáil in <a href="http://www.rsa.ie/Utility/Contact-Us/Driving-Test-Centres/">ionaid
tástála ar fud na tíre</a> agus sa chás gur féidir, socrófar go mbeidh do
thástáil ar siúl san ionad a ainmníonn tú ar d’fhoirm iarratais.</p>

<p>Is riachtanas éigeantach tástáil tiomána le haghaidh gluaisrothaithe ar
eisíodh ceadanna foghlaimeora dhá bhliain dóibh. Tá sé tábhachtach bheith
ar eolas nach féidir leat iarratas a dhéanamh ar an tríú cead foghlaimeora
nó ar chinn ina dhiaidh sin d’aon chatagóir feithicle murar féidir leat
fianaise a sholáthar go ndearna tú iarratas ar thástáil tiomána. Ó
Nollaig 2007, ní féidir leat tabhairt faoi thástáil tiomána ar feadh sé
mhí ar a laghad tar éis duit do chéad chead foghlaimeora a fháil (sa chás
nach bhfuil tú ag aistriú ó cheadúnas sealadach go dtí cead
foghlaimeora).</p>

<p>Ón 19 Eanáir 2013, beidh athruithe tugtha isteach ar na catagóirí
ceadúnas tiomána agus do roinnt de na feithiclí ionadaíocha a úsáidtear
do thástálacha tiomána. Féadfaidh tú teacht ar fhaisnéis ar na <a href="http://www.rsa.ie/en/RSA/Licensed-Drivers/Driving-Licence-Changes/Driving-Licence-Changes-January-2013/New-Driver-Licensing-Rules/">catagóirí
ceadúnas tiomána</a> agus ar na <a href="http://www.rsa.ie/Documents/Learner%20Drivers/Third%20Directive/Link%206%20Representative%20vehicles%20for%20the%20driving%20test%20@%2018th%20July%202012.pdf">feithiclí
ionadaíocha do thástálacha tiomána (pdf)</a> ar láithreán gréasáin an
Údaráis um Shábháilteacht ar Bhóithre. Tá fáil ar fhaisnéis faoi conas
a dhéanann sé difear dóibh siúd ag a bhfuil ceadanna foghlaimeora cheana
féin i <a href="http://www.rsa.ie/Documents/Learner%20Drivers/Third%20Directive/Link%20B%20FAQ's%20Bikes.pdf">gceisteanna
coitianta gluaisrothair (pdf)</a>.</p>

<p>Ón <strong>30 Samhain 2013</strong> <a href="http://www.rsa.ie/en/RSA/Learner-Drivers/Motorcyclists/Important-changes-to-motorcycle-test/">athruithe
ar na feithiclí ionadaíocha</a> do chatagóirí A1, A2 agus A haghaidh an
gluaisrothar tástáil tiomána teacht i bhfeidhm.</p>

<h3>Feithicil ionadaíoch don tástáil tiomána</h3>

<p>Nuair a thugann tú faoin tástáil tiomána, ní mór duit gluaisrothar a
úsáid a dhéanann ionadaíocht don chatagóir a bhfuil tú á thástáil ina
leith. Ón 19 Eanáir 2013, is mar seo a leanas í an fheithicil ionadaíoch do
gach catagóir don tástáil tiomána:</p>

<table border="1"><caption><strong>Feithiclí ionadaíocha don tástáil tiomána gluaisrothair
  ón 19 Eanáir 2013</strong></caption>
  <col><col><tbody><tr><td><strong>Catagóir</strong></td>
      <td><strong>Feithicil ionadaíoch</strong></td>
    </tr><tr><td>AM</td>
      <td>Feithicil dhá roth atá faoi thiomáint mheicniúil 50cc nó níos
        lú (4kW i gcás mótar leictreach) agus ag a bhfuil uasluas idir
        25km/h agus 45km/h.</td>
    </tr><tr><td>A1</td>
      <td>Gluaisrothar chatagóir A1 (gan taobhcharr) ar a laghad 120cc ag a
        bhfuil uasluas 90km/h ar a laghad. Is ionann an choibhéis íosta
        chumhachta/mheáchain le haghaidh gluaisrothar leictreach agus
        0.08kW/kg.</td>
    </tr><tr><td>A2</td>
      <td>Gluaisrothar chatagóir A2 (gan taobhcharr) ar a laghad 395cc agus
        25kW. Is ionann an choibhéis íosta chumhachta/mheáchain le haghaidh
        gluaisrothar leictreach agus 0.15kW/kg.</td>
    </tr><tr><td>A</td>
      <td>Gluaisrothar (gan taobhcharr) ar a laghad 595cc agus 40kW. Is ionann
        an choibhéis íosta chumhachta/mheáchain le haghaidh gluaisrothar
        leictreach agus 0.25kW/kg.</td>
    </tr></tbody></table><p>Ón 30 Samhain 2013, is mar seo a leanas í an fheithicil ionadaíoch do
gach catagóir don tástáil tiomána:</p>

<table border="1"><caption><strong>Feithiclí ionadaíocha don tástáil tiomána gluaisrothair
  ón 30 Samhain 2013</strong></caption>
  <col><col><tbody><tr><td><strong>Catagóir</strong></td>
      <td><strong>Feithicil ionadaíoch</strong></td>
    </tr><tr><td>AM</td>
      <td>Feithicil dhá roth atá faoi thiomáint mheicniúil 50cc nó níos
        lú (4kW nó níos lú i gcás mótar leictreach) agus ag a bhfuil
        uasluas idir 25km/h agus 45km/h.</td>
    </tr><tr><td>A1</td>
      <td>Gluaisrothar (gan taobhcharr) idir 115cc agus 125cc agus le luas
        uasta de ar a laghad 90 km/h agus cumhacht uasmhéid de 11kW. Tá
        cumhacht/meáchain cóimheas uasta de 0.1kW/kg. Tá cumhacht/meáchain
        cóimheas íosta de 0.08kW/kg do gluaisrothar leictreach.</td>
    </tr><tr><td>A2</td>
      <td>Gluaisrothar (gan taobhcharr) de ar a laghad 395cc agus cumhachta
        idir 20KW agus 35kW. Is cumhachta / meáchain cóimheas uasta de 0.2kW
        / k agus níl sé díorthaithe ó fheithicil de níos mó ná dhá
        oiread a chumhacht. Tá cumhacht/meáchain cóimheas íosta de
        0.15kW/kg do gluaisrothar leictreach.</td>
    </tr><tr><td>A</td>
      <td>Gluaisrothar (gan taobhcharr) de ar a laghad 595cc agus de ar a
        laghad 50KW, meáchan un-ualaithe níos mó ná 175kg. Tá
        cumhacht/meáchain cóimheas íosta de 0.25kW/kg do gluaisrothar
        leictreach.</td>
    </tr></tbody></table><h3>Iarratas a dhéanamh ar an tástáil</h3>

<p>Bíonn <a href="http://www.rsa.ie/RSA/Learner-Drivers/The-Driving-Test/Driving-Test-Centre/Waiting-Times/">amanna
feithimh agus rátaí pas</a> éagsúil ó chontae go contae, mar sin, moltar
duit iarratas a dhéanamh ar an tástáil thart ar 6 mhí sula n-éagfaidh do
dhara <a href="../driver_licensing/learner_driving_permits_for_motorcycles_in_ireland.html">cead
foghlaimeora</a>. Tástáil chaighdeánach is ea an tástáil tiomána
gluaisrothair agus úsáideann gach ionad na nósanna imeachta céanna. Ba
cheart go mbeifeá ar an eolas nach féidir glacadh le gluaisrothair lena
bhfuil cairr chliathánacha ceangailte lena n-úsáid do thástáil tiomána in
Éirinn. Féadfaidh tú iarratas a dhéanamh ar do thástáil tiomána agus
íoc aisti ar líne (féach “Conas iarratas a dhéanamh” thíos).</p>

<h3>Réiteach don tástáil</h3>

<p>Tá tástáil tiomána in ainm is a dheimhniú:</p>
<ul><li>Go bhfuil <a href="http://www.rotr.ie/">Rialacha an Bhóthair</a> ar
    eolas agat;</li>
  <li>Go bhfuil an t-eolas agus na scileanna agat chun tiomáint go hinniúil i
    gcomhréir leis na rialacha siúd;</li>
  <li>Tiomáinfidh tú leis an aird cheart ar shábháilteacht agus ar
    chaoithiúlacht úsáideoirí eile bóthair;</li>
</ul><p>Sula dtugann tú faoi do thástáil tiomána, ba cheart duit staidéar a
dhéanamh ar <a href="http://www.rsa.ie/Documents/Learner%20Drivers/Rules_of_the_road.pdf">Rialacha
an Bhóthair (pdf)</a>, ar leabhrán é a fhoilsíonn an tÚdarás um
Shábháilteacht ar Bhóithre agus tá fáil air ó shiopaí leabhair. Tá
costas €5 air.</p>

<p>Ina theannta sin, is dea-smaoineamh é chun bheith ag cleachtadh conas
tiomáint a mhéid is féidir leat ar gach saghas bóthair agus i ngach cás
tráchta. Feabhsóidh seo do theicnící tiomána agus cuirfidh sé le do
mhuinín.</p>

<h3>An tástáil</h3>

<p>Ar lá do thástála, cinntigh go bhfuil dóthain ama agat chun an t-ionad
tástála a bhaint amach agus cúpla nóiméad sa bhreis agat sula dtosóidh an
tástáil. Má eisíodh do chéad chead foghlaimeora ón 6 Nollaig 2010, beidh
ort do Dheimhniú um Chríochnú Sásúil <a href="approved_motorcycle_training_courses_in_ireland.html">Bunoiliúint
Tosaigh (IBT)</a> a thabhairt leat. Nuair a ghlaoitear d’ainm agus nuair a
thugtar thú isteach sa seomra scrúdaithe, cuirtear tús oifigiúil le do
thástáil.</p>

<p>Cuirfidh an scrúdaitheoir tús le cúrsaí le hiarraidh ort do cheadúnas a
fheiceáil agus iarraidh ort foirm a shíniú a luann go bhfuil an gluaisrothar
ródacmhainneach agus faoi chumhdach árachais. Anuas air sin, iarrfar ort a
dheimhniú go bhfuil trealamh sábháilteachta, (lámhainní, buataisí,
éadaí aimsire) agus an clogad, ach go háirithe, oiriúnaithe i gceart. Beidh
ort ansin roinnt ceisteanna randamacha a fhreagairt ó Rialacha an Bhóthair.
Ansin gabhfaidh an scrúdaitheoir leat go dtí do ghluaisrothar chun tús a
chur le gné phraiticiúil do thástála.</p>

<p>I measc na gceisteanna ar Rialacha an Bhóthair, beidh ceist ann ar
chúlbhreathnú, suíomh ar an mbóthar, sciorradh.</p>

<p><strong>Seiceáil theicniúil</strong></p>

<p>Sula gcuirfidh tú tús leis an tástáil phraiticiúil scileanna,
seiceálfaidh an scrúdaitheoir d’eolas teicniúil ar do ghluaisrothar.
Iarrfar ort conas a thabharfaí faoi sheiceáil theicniúil ar 3 chuid de do
ghluaisrothar. Áirítear sa liosta, boinn, stiúrthóireacht, coscáin,
slabhra, frithchaiteoirí, táscairí, soilse (lena n-áirítear an ceannsolas
a mhaolú, leibhéal an ola agus an lasc stoptha éigeandála (más ann
dó).</p>

<p>Ina theannta sin, iarrfar ort an gluaisrothar a bhaint dá sheastán agus é
a chur ar a sheastán arís. (Is féidir seastáin taoibhe a úsáid don
chuspóir seo). Iarrfar ort an gluaisrothar a bhogadh thart ar 4/5 chun tosaigh
nó ar cúl tú féin gan chabhair ón inneall, chomh maith.</p>

<p><strong>Tástáil phraiticiúil scileanna</strong></p>

<p>Tabharfar treoracha soiléire duit sula dtosóidh do thástáil ar an
mbealach atá le glacadh. Mura dtuigeann tú rud éigin, ba cheart duit
iarraidh ar an scrúdaitheoir é a lua arís leat. In Éirinn, ní bhíonn
teagmháil raidió idir gluaisrothaithe an scrúdaitheoir a thugann faoina
dtástáil tiomána phraiticiúil le linn na tástála. Ina ionad sin, beidh an
scrúdaitheoir do do leanúint taobh thiar díot i ngluaisteán. I gcúinsí
eisceachtúla, i.e. le linn brú trom tráchta, féadfaidh an scrúdaitheoir
breathnú ort ar chois. Ná bíodh faitíos ort má dhéanann tú botún le
linn na tástála. Tharlódh nach bhfuil sé chomh tromchúiseach agus a
shíleann tú agus d’fhéadfá fós pas a fháil sa tástáil. Tabharfar faoi
thástálacha gluaisrothair trí leas a bhaint as rialúcháin raidió.
Cuirfear an trealamh ar fáil ag an ionad tástála agus cuirfear comhairle ort
faoi conas an trealamh a úsáid.</p>

<p>Déanfar measúnú ort sna cásanna a leanas: ag tosú ag gluaiseacht ar
aghaidh; tiomáint i dtrácht; tiomáint ar chuarda ar thaobh na láimhe clé
timpeall bloic agus tiomáint ar chuarda ar thaobh na láimhe deise timpeall
bloic. Ina theannta sin, beidh ort U-chasadh a dhéanamh thart ar leithead an
bhóthair lena léiriú go bhfuil dea-smacht agat ar do ghluaisrothar i spás
teoranta. D’fhéadfadh go gcaillfeá pointí mar gheall ar cos a úsáid chun
an gluaisrothar a choimeád socair. Iarrfar ansin ort rothaíocht go mall, ar
luas siúil ar feadh 50 méadar nó mar sin de, lena léiriú go bhfuil smacht
leordhóthanach agat ar d’fheithicil.</p>

<p>Déanfar measúnú ar na gnéithe seo a leanas de do thiomáint: suíomh ar
an mbóthar; scoitheadh agus pasáil; beartú roimhe ré agus breathnú;
úsáid comharthaí; dul chun cinn; luas; comhlíonadh soilse tráchta;
comharthaí bóithre agus marcáil bhóthair agus úsáid cheart a bhaint as
rialúcháin d’fheithicle. Ag pointe áirithe le linn do thástála,
iarrfaidh an scrúdaitheoir ort do chomharthaí láimhe a thaispeáint.
Féadfaidh tú bheith ag súil leis go mbeidh ort go leor casta a dhéanamh ar
dheis agus ar chlé, teacht a fhad le timpeallán agus stopadh ag soilse
tráchta.</p>

<p>Nuair a fhillfidh tú ar an ionad tástála, tabharfaidh do scrúdaitheoir
thú ar ais chuig an seomra scrúdaithe chun an toradh a thabhairt duit. Má
éiríonn leat, tabharfar Deimhniú Inniúlachta duit, a bheidh bailí ar feadh
2 bhliain. Má theipeann ort iarratas a dhéanamh ar cheadúnas iomlán
tiomána le linn na tréimhse seo, beidh ort tabhairt faoi do thástáil
tiomána arís. Mura n-éiríonn leat i do thástáil tiomána, tabharfar
liosta sonrach duit de na botúin a rinne tú, agus is ceart duit staidéar a
dhéanamh ar an liosta agus na botúin a cheartú sula dtugann tú faoi
thástáil eile tiomána.</p>

<p>Ní hionann Deimhniú Inniúlachta agus ceadúnas iomlán agus ní bhronnann
sé an teidlíocht ort chun tiomáint ar mhótarbhealach nó chun paisinéir
cúlóige a iompar. Níl do Dheimhniú Inniúlachta bailí lasmuigh
d’Éirinn.</p>

<h3>Áiseanna do ghluaisrothaithe bodhra/lagéisteachta/nach labhraíonn an
Béarla</h3>

<p>Má tá lagú éisteachta agat, féadfaidh ateangaire gabháil leat don
chuid ó bhéil den tástáil. Ní féidir le do theagascóir tiomána
feidhmiú mar ateangaire agus ní féidir leis an ateangaire gabháil leat ar
an gcuid phraiticiúil de do thástáil. Féadfaidh an scrúdaitheoir treoracha
scríofa a thaispeáint duit don chuid seo den tástáil agus iad a
thaispeáint nuair is gá; ina theannta sin, féadfaidh an scrúdaitheoir
teanga bhunúsach na comharthaíochta a úsáid. Ba cheart duit a thabhairt
faoi deara, má tá an fheithicil a thugann tú leat don tástáil oiriúnaithe
chun freastal ar dhuine faoi mhíchumas, (e.g. tá rialúcháin bhreise ann),
beidh é seo le sonrú ar do cheadúnas tiomána iomlán. Má tá riachtanais
speisialta agat, ba cheart duit é seo a chur in iúl ar an bhfoirm iarratais
do do thástáil tiomána ionas go mbeidh aon socruithe riachtanacha i bhfeidhm
nuair a thagann tú i láthair do do thástáil.</p>

<p>Is féidir iarratas a dhéanamh go dtabharfar faoi do thástáil tiomána as
Gaeilge. (Is gá duit an leagan Gaeilge den fhoirm iarratais a chomhlíonadh
agus í a sheoladh ar aghaidh mar is gnách). Murab é an Béarla an chéad
teanga atá agat, féadfaidh tú ateangaire a thabhairt leat don chuid seo den
tástáil. Arís eile, ní féidir le do theagascóir tiomána feidhmiú mar
ateangaire agus ní féidir leis an ateangaire gabháil leat ar an gcuid
phraiticiúil de do thástáil. Féadfaidh an scrúdaitheoir treoracha scríofa
a thaispeáint duit don chuid seo den tástáil agus iad a thaispeáint nuair
is gá.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Tá roinnt rudaí ann is gá duit a dhéanamh le hullmhú do do thástáil
tiomána agus tá roinnt ceanglais dhlíthiúla ann nach mór duit a
chomhlíonadh.</p>
<ul><li>Tá sé an-tábhachtach seiceáil roimh ré go gcomhlíonann do
    ghluaisrothar le haon srianta Kw ar do chead foghlaimeora sula dtagann tú
    i láthair don tástáil. Mura gcomhlíonann do ghluaisrothar leis na
    srianta, ní féidir leat an tástáil a chomhlíonadh. Féach an
    fhaisnéis ar fheithiclí ionadaíocha do thástálacha tiomána
    gluaisrothair thuas.</li>
  <li>Ní mór <a href="../motor_tax_and_insurance/motor_tax_rates.html">deimhniú
    mótarchánach</a> reatha a thaispeáint ar do ghluaisrothar nó bheith i
    do sheilbh nuair a thagann tú i láthair don tástáil.</li>
  <li>Ba cheart don fheithicil bheith ródacmhainneach agus ba cheart go mbeadh
    doimhneacht íosta 1mm ar gach bonn – seo an teorainn dhlíthiúil maidir
    le doimhneacht tráchta boinn ghluaisrothar in Éirinn. (Tabhair faoi deara
    <a href="http://www.irishstatutebook.ie/1991/en/si/0358.html">go leagtar
    síos doimhneacht tráchta boinn in Éirinn in IR 358/1991</a>)</li>
  <li>Ní mór don ghluaisrothar <a href="../../vehicle_standards/lighting_of_motorcycles_in_ireland.html">na
    rialachaáin um shoilsiú gluaisrothar</a> a chomhlíonadh.</li>
  <li>Ba cheart go bhfeidhmeoidh na soilse coscáin agus na táscairí mar is
    ceart.</li>
  <li>Ba cheart do thaobh amuigh de do ghluaisrothar bheith glan.</li>
</ul></div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Ní mór don táille chuí don chatagóir thástála gabháil le d'iarratas
ar thástáil tiomána. Ó Fheabhra 2011 ar aghaidh, is í an táille €85.</p>

<p>Ba cheart íocaíocht a dhéanamh le seic, ordú poist nó ordú airgid. Ba
cheart iad a chrosáil agus go mbeidís iníoctha leis an Údarás um
Shábháilteacht ar Bhóithre. Ní féidir táillí a aisíoc.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Féadfaidh tú <a href="http://www.rsa.ie/RSA/Learner-Drivers/The-Driving-Test/Apply-online/">iarratas
a dhéanamh ar do thástáil tiomána agus íoc aisti ar líne anseo</a>.
Teastóidh cárta creidmheasa chun seo a dhéanamh (VISA nó Mastercard).
Teastaíonn seoladh bailí ríomhphoist uait chomh maith. Mar mhalairt air sin,
féadfaidh tú <a href="http://www.rsa.ie/Documents/Learner%20Drivers/rsadrivingtestappform.pdf">foirm
iarratais ar thástáil tiomána gluaisrothair a íoslódáil (pdf)</a> anseo,
cóip a fháil ó do <a href="http://www.environ.ie/en/Publications/LocalGovernment/MotorTax/FileDownLoad,26107,en.xls">d’Oifig
Mótarchánach áitiúil</a>. Ní mór don táille cheart gabháil le d'fhoirm
chomhlánaithe iarratais.</p>

<h3>Do thástáil tiomána a chur ar ceal</h3>

<p>Murar féidir leat, ar chúis éigin, tabhairt faoi do thástáil tiomána
ar an lá a tugadh duit, féadfaidh tú an tástáil seo a chur ar ceal, ach
beidh ort iarratas a dhéanamh arís. Ní chaillfidh tú do tháille thástála
má thugann tú fógra 10 lá, ar a laghad, agus murar chuir tú breis agus
coinne thástáil tiomána amháin ar ceal roimhe seo ar an iarratas seo. Má
chuireann tú do thástáil tiomána ar ceal, cuirfear ar ais thú go bun an
liosta feithimh arís ag an ionad tástála.</p>
</div>
<div class="topic base_wheretoapply">
<h2 class="topic base_wheretoapply_title" id="l32728">Cá háit a ndéanfaidh mé iarratas
</h2>

<p>
</p><div class="inlinesio">
<p>
</p><div>
<h3>Údarás Um Shábháilteacht Ar Bhóithre</h3>
<p>
  

  
  Páirc Ghnó Ghleann na Muaidhe<br>Cnoc an tSabhaircín<br>Béal an Átha<br>Maigh Eo<br>Éire
  <br>
  
</p>
<p>
  

  
  <strong>Teil:</strong>(096) 25000
  <br>
  

  
  <strong>Lóghlao:</strong>1890 506 080
  <br>
  

  
  <strong>Facs:</strong>(096) 25252
  <br> 
  

  
  <strong>Láithreán Gréasáin:</strong> <a href="http://www.rsa.ie">http://www.rsa.ie</a>
  <br>
  

  

  

  
  <strong>R-phost:</strong> <a href="mailto:info@rsa.ie">info@rsa.ie</a>
  <br>
  
</p>
</div></div>

</div>
</div>
</html>
