<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cionta rothaíochta
</title>
    
    <meta name="description" content="Aimsigh faisnéis faoi na dlíthe a bhaineann le rothaíocht agus na pionóis a ghearrtar ar chionta rothaíochta">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cionta rothaíochta</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l3479a">Rothair</a></li><li><a href="#l3ef3d">Rothaíocht</a></li><li><a href="#l681a3">Pionóis</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Má bhíonn tú ag rothaíocht, is tábhachtach go mbíonn cur amach agat ar
na dlíthe atá i bhfeidhm maidir le rothaíocht agus na pionóis atá i
bhfeidhm má sháraíonn tú an dlí. Leagtar amach sna <a href="http://www.lawreform.ie/revised-acts/alphabetical-list-of-html-and-pdf-post-2006-revised-acts.557.html#R">hAchtanna
um Thrácht ar Bhóithre, 1961-2014</a> na príomhfhorálacha le haghaidh
gluaisteánaíochta agus déantar reachtú le haghaidh rothar anuas ar
fheithiclí agus leantóirí atá faoi thiomáint mheicniúil. Anuas air sin,
tá reachtaíocht thánaisteach ann a rialaíonn iompar tiománaithe agus
rothaithe.</p>
</div>

<div class="topic base_rules">
<h2 class="topic base_rules_title" id="l3479a">Rothair</h2>

<p>Anuas orthu siúd a rialaíonn iompar rothaithe, tá rialacháin ann ina
leagtar amach an trealamh nach mór bheith ar rothar.</p>

<p>Faoi <a href="http://www.irishstatutebook.ie/1963/en/si/0189.html">na
Rialacháin um Thrácht ar Bhóithre (Soilsiú Feithiclí), 1963</a>, ní mór
go mbíonn frithchaiteoir dearg cúil agus soilse tosaigh agus cúil ar féidir
iad a fheiceáil ó fhad réasúnta a bheith ar rothar a rothaítear in áit
phoiblí i rith na n-uaireanta soilsithe. Ní mór go bhfuil an solas tosaigh
bán nó buí, agus ní mór don solas cúil a bheith dearg. Tá sé in aghaidh
an dlí soilsithe gealánacha a úsáid. Is féidir leat teacht ar thuilleadh
faisnéise inár gcáipéis ar <a href="../../vehicle_standards/lighting_of_bicycles_in_ireland.html">shoilsiú
rothar</a>.</p>

<p>Faoi <a href="http://www.irishstatutebook.ie/1963/en/si/0190.html">na
Rialacháin um Thrácht ar Bhóithre (Tógáil, Trealamh agus Úsáid
Feithiclí), 1963</a>, ní mór clog, ar féidir é a chloisteáil ag fad
réasúnta, a bheith feistithe ar rothar a úsáidtear in áit phoiblí. Anuas
air sin, ní mór coscáin a bheith ar an rothar – coscán amháin don roth
tosaigh agus coscán eile don roth cúil.</p>

<p>Ní mór go mbíonn dea-ord oibre ar do rothar agus trealamh an rothair.
Faoi <a href="http://www.irishstatutebook.ie/1961/en/act/pub/0024/sec0020.html#sec20">Alt
20 den Acht um Thrácht ar Bhóithre, 1961</a>, má tá bunúis réasúnta ag
Garda, tar éis tástáil a dhéanamh ar do rothar, lena chreidiúint go bhfuil
locht contúirteach ar do rothar, féadfaidh an Garda thú a ordú gan an
rothar a rothaíocht in áit phoiblí go dtí go gceartaítear an locht. Má
theipeann ort é sin a dhéanamh a iarradh ort, tá cion á dhéanamh agat.</p>
</div>

<div class="topic base_rates">
<h2 class="topic base_rates_title" id="l3ef3d">Rothaíocht</h2>

<p>Nuair a bhíonn tú ag rothaíocht, ní mór duit cloí leis na rialacha a
leagtar amach sna hAchtanna um Thrácht ar Bhóithre (Trácht agus
Páirceáil), 1997-2014. </p>

<p>Mar shampla, cuireann Airteagal 11 sna <a href="http://www.irishstatutebook.ie/2012/en/si/0332.html">Rialacháin um
Thrácht ar Bhóithre (Trácht agus Páirceáil) (Leasú) (Uimh. 2), 2012</a>
toirmeasc ort ó rothaíocht níos faide ná comhartha tráchta a chuireann
toirmeasc ar rothair. Foráiltear in Airteagal 14 de <a href="http://www.irishstatutebook.ie/1997/en/si/0182.html">na Rialacháin um
Thrácht ar Bhóithre (Trácht agus Páirceáil), 1997</a> (arna ionadú ag
Rialacháin 2012), nuair a sholáthraítear lána rothar, ní mór duit é a
úsáid. Más lána rothar in aghaidh an tsrutha an lána rothar, ní féidir
leat rothaíocht sa lána ach sa treo in aghaidh an tsrutha. De réir Airteagal
13 de Rialacháin 1997, is cion é rothaíocht ar chosán mura bhfuil tú ag
iontráil nó ag fágáil maoine. Faoi Airteagal 45 de Rialacháin 1997, (arna
leasú ag <a href="http://www.irishstatutebook.ie/1998/en/si/0274.html">na
Rialacháin um Thrácht ar Bhóithre (Trácht agus Páirceáil), 1998)</a>, ní
mór duit gan rothaíocht i sráid a ndearnadh sráid do choisithe amháin di i
rith na tréimhse a thugtar le fios ar an bpláta faisnéise a bhaineann leis
an tsráid do choisithe amháin nó ar an gcomhartha tráchta ceantair, mura
bhfuil tú ag rothaíocht ar lána rothar.</p>

<p>Ar nós úsáideoirí bóthair eile, ní mór do rothaithe cloí leis na
rialacha a bhaineann le soilse tráchta, trasbhealaí coisithe, trasrianta
síogacha agus soilse tráchta rothar. Ní mór duit stopadh ag comharthaí
stop agus ceart slí a ghéilleadh ag comharthaí géill slí.</p>

<p>Faoi Airteagal 47 de Rialacháin 1997 (arna ionadú ag Rialacháin 2012),
ní mór nach rothaíonn níos mó ná beirt taobh le taobh, seachas nuair atá
tú ag gabháil thar rothaí eile agus a fhad agus nach gcuireann sé trácht
eile i mbaol nó nach gcuireann sé bac ar thrácht eile. Féadfaidh tú
gabháil thar fheithicil ar thaobh na láimhe clé sa chás go bhfuil
feithiclí ar thaobh na láimhe deise stoptha nó ag gluaiseacht níos moille
ná tú féin, seachas sna cásanna a leanas:</p>
<ul><li>Chomharthaigh an fheithicil, a bhfuil tú ag iarraidh gabháil thairsti,
    go bhfuil sé i gceist acu casadh ar thaobh na láimhe clé agus go
    dtabharfaidh an fheithicil sin faoin ngluaiseacht sin ar thaobh na láimhe
    clé sula ngabhann tú thairsti </li>
  <li>Tá an fheithicil a bhfuil tú ag iarraidh gabháil thairsti stoptha ar
    mhaithe le ligean do phaisinéir an fheithicil a fhágáil nó an
    fheithicil a iontráil </li>
  <li>Tá an fheithicil a bhfuil tú ag iarraidh gabháil thairsti stoptha ar
    mhaithe le lódáil nó dílódáil</li>
</ul><p>Foráiltear in <a href="http://www.irishstatutebook.ie/1961/en/act/pub/0024/sec0100.html#sec100">Alt
100 den Acht um Thrácht ar Bhóithre, 1961</a> gur cion é rothar a
rothaíocht fad atá greim láimhe beirthe agat ar fheithicil eile atá ag
gluaiseacht (seachas rothar eile nach bhfuil á rothaíocht ag duine ar
bith).</p>

<h3>Cumhachtaí an Gharda Síochána </h3>

<p>Féadfaidh Garda iarraidh ort d’ainm, seoladh agus dáta breithe a
sholáthar má tá siad in amhras ar an méid a leanas:</p>
<ul><li>Rinne tú cion </li>
  <li>Bhí baint agat in imbhualadh nó i dteagmhas eile in áit phoiblí a
    bhí ina chúis le gortú nó díobháil</li>
</ul><p>Má dhiúltaíonn tú chun do chuid sonraí a thabhairt nó má thugann tú
sonraí a chreideann an Garda atá bréagach nó míthreorach, féadfaidh an
Garda do rothar a thógáil agus é a choinneáil go dtí an tráth sin a
chruthaítear d’aitheantas. </p>

<p>Féadfaidh Garda thú a ghabháil gan bharántas sna cásanna a leanas:</p>
<ul><li>Má tá rothar á rothaíocht agat fad atá tú ar meisce agus/nó faoi
    thionchar drugaí agus nach bhfuil smacht ceart agat ar an rothar dá bharr
  </li>
  <li>Má tá bunúis réasúnta ag an nGarda lena chreidiúint go bhfuil
    rothar á rothaíocht agat gan toiliú an úinéara </li>
</ul></div>
<div class="topic base_howtoapply">
<h2 class="topic base_howtoapply_title" id="l681a3">Pionóis</h2>

<p>Má chúisítear thú le cion rothaíochta, beidh ort freastal ar an
gcúirt. Go ginearálta, má tá tú ciontach i gcion rothaíochta, beidh tú
faoi dhliteanas ar chiontú achomair:</p>
<ul><li>I gcás an chéad chiona, <a href="../../../justice/criminal_law/criminal_trial/maximum_fines_on_summary_conviction.html">fíneáil
    aicme D a íoc</a></li>
  <li>I gcás an dara cion nó cionta ina dhiaidh sin, fíneáil aicme C a
  íoc</li>
</ul><p>I gcás 3 chion nó níos mó den saghas sin i dtréimhse 12 mhí, beidh tú
faoi dhliteanas fíneáil aicme C a íoc nó tréimhse nach faide ná 3 mhí a
chaitheamh sa phríosún, nó fíneáil a íoc agus tréimhse a chaitheamh sa
phríosún.</p>

<p>Má chiontaítear thú i leith rothar a rothaíocht fad atá tú ar meisce
agus/nó faoi thionchar drugaí, beidh tú faoi dhliteanas ar chiontú achomair
fíneáil aicme C a íoc.</p>

<h3>Cionta muirir sheasta</h3>

<p>Faoi <a href="http://www.irishstatutebook.ie/pdf/2015/en.si.2015.0331.pdf">na
Rialacháin um Thrácht ar Bhóithre (Cionta Muirir Sheasta – Rothaithe),
2015 (pdf)</a>, fógraíodh gurb ionann cionta áirithe rothaíochta agus
cionta muirir sheasta. Ceadaíonn an córas muirir sheasta do dhuine ar
braitheadh é/í agus cion muirir sheasta á dhéanamh aige/aici chun muirear
seasta a íoc mar rogha ar dhul chuig an gcúirt chun freagairt don chion. Is
ionann an muirear seasta do chion rothaíochta agus €40.</p>

<p>Ón 31 Iúil 2015, is iad na cionta rothaíochta lena mbaineann muirear
seasta:</p>
<ul><li>Solas tosaigh nó cúil ar bith a bheith ar rothar i rith uaireanta
    soilsithe</li>
  <li>Rothar a rothaíocht gan breithniú réasúnta</li>
  <li>Teip ar stopadh le haghaidh comhartha maor scoile</li>
  <li>Teip ar stopadh ag soilse tráchta nuair atá an solas dearg ar
  lasadh</li>
  <li>Teip ar stopadh ag soilse tráchta rothar nuair atá an solas dearg ar
    lasadh</li>
  <li>Teip ar stopadh ag líne stop, bacainn nó leathbhacainn ag trasrian
    líne iarnróid, droichead lúdrach nó droichead ardaithe, nuair atá na
    soilse dearga ar lasadh.</li>
  <li>Rothaíocht ar shráid nó i limistéar do choisithe amháin</li>
</ul><p>Má fhaigheann tú fógra muirir sheasta, tá 28 lá agat ó dháta eisiúna
an fhógra muirir sheasta chun an fhíneáil a íoc. Mura n-íoctar é laistigh
de 28 lá, méadaítear an muirear 50%. Murar íocadh as go fóill i ndiaidh 28
lá breise, cuirtear tús le himeachtaí cúirte.</p>

<p>Má chailleann tú, má dhéanann tú díobháil do d’fhógra muirir
seasta nó má tá sé ar iarraidh, ba cheart duit teagmháil a dhéanamh le
hOifig Phróiseála Muirear Seasta an Gharda Síochána (féach ‘Cá
ndéanfaidh mé iarratas?’ thíos). Seolfar athphrionta den fhógra chugat sa
phost. Ní shíntear an tréimhse ama a cheadaítear le haghaidh íocaíochta
mar gheall gur iarr tú ar athphrionta, áfach.</p>

<p>Mura n-íoctar an fógra muirir sheasta laistigh de na teorainneacha
dlíthiúla ama agus mura gcuirtear tús le himeachtaí cúirte, beidh taifead
coiriúil agat maidir leis an gcion.</p>

<p>Tá fáil ar <a href="http://www.garda.ie/Controller.aspx?Page=348&amp;Lang=1">bhreis
faisnéise ar fhógraí muirir sheasta</a> ar láithreán gréasáin an Gharda
Síochána. Anuas air sin, tá <a href="http://www.garda.ie/Controller.aspx?Page=13233">treoir ann maidir le
cealuithe fógraí muirir sheasta</a> ar an láithreán gréasáin.</p>
</div>

<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Oifig Próiseála Muirear Seasta an Gharda Síochána</h3>
<p>
  

  
  Sráid Parnell <br>Durlas <br>Co Thiobraid Árann <br>Éire
  <br>
  
</p>
<p>
  

  
  <strong>Teil:</strong>+353 504 59800
  <br>
  

  
  <strong>Lóghlao:</strong>1890 304 060
  <br>
  

  

  
  <strong>Láithreán Gréasáin:</strong> <a href="http://www.garda.ie/Controller.aspx?Page=348&amp;Lang=1">http://www.garda.ie/Controller.aspx?Page=348&amp;Lang=1</a>
  <br>
  

  

  

  
  <strong>R-phost:</strong> <a href="mailto:npo@garda.ie">npo@garda.ie</a>
  <br>
  
</p>
</div></div>

</div>
<!--this section produces the further information bit at the bottom of the document.
<div class="topic further_info">

<h1 class="further_info">Further information</h1>
<p>Text goes here</p>
</div>
-->
</div>
<!--this is the section that produces "Useful resources" in the box on the right-hand side. Below is an example.
	<div id="useful_resources">
      <ul>
	<li>
	  <a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
	</li>
	
      </ul>
    </div>
	-->
</html>
