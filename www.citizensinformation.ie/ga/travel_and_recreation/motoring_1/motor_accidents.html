<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Mótarthimpistí
</title>
    
    <meta name="description" content="Má bhíonn tú i mótarthimpiste tá roinnt rudaí gur gá duit a dhéanamh de réir an dlí.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Mótarthimpistí</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Má bhíonn tú i mótarthimpiste, cibé le mótarfheithicil eile,
úsáideoir eile an bhóthair nó le rud éigin ar an mbóthar, tá roinnt
rudaí gur gá duit a dhéanamh de réir an dlí. Tá rudaí eile a mholtar
duit a dhéanamh ar mhaithe le sábháilteacht agus chun aon chaillteanas
airgeadais a d’fhéadfadh a bheith i gceist duit a laghdú. </p>

<h3>Cad ba chóir dom a dhéanamh má bhaineann mótarthimpiste liom? </h3>

<p>Más timpiste thromchúiseach í níor chóir na carranna a bhogadh. Más
timpiste bheag í agus má tá na carranna sa bhealach ar an mbóthar nó ina
ndainséar d’úsáideoirí eile an bhóthair, ba chóir an bóthar a
mharcáil agus na carranna a bhogadh. Bí cúramach agus carranna damáistithe
á mbogadh agus bí aireach faoin mbaol ó bhreosla ag sileadh. </p>

<p>Ba chóir duit iarracht a dhéanamh rabhadh a thabhairt don trácht i
d’aghaidh faoin timpiste. Is féidir leat do shoilse guaise a úsáid chun
rabhadh a thabhairt dóibh. Má tá triantán réamhrabhaidh frithchaiteach
agat, cuir ar an mbóthar é fada go leor ó láthair na timpiste chun rabhadh
imleor a thabhairt don trácht atá ag teacht i d’aghaidh. Má tharlaíonn an
timpiste i ngar do chor sa bhóthar, déan deimhin de go dtugann tú rabhadh
don trácht ag teacht ón dá thaobh. </p>

<p>Más gá duit cabhair a iarraidh ó úsáideoir eile an bhóthair chun
rabhadh a thabhairt do thrácht, déan láithreach é. </p>

<p>Má tá duine gortaithe ba chóir dul i dteagmháil leis na <a href="../../justice/law_enforcement/garda_siochana_national_police_force.html">Gardaí</a>
(teileafón 999 nó 112), agus le seirbhísí otharchairr más gá.</p>

<p>Tá tuilleadh faisnéise faoi cad ba chóir a dhéanamh ag láthair timpiste
le fáil i <a shape="rect" href="http://www.rsa.ie/Documents/Learner%20Drivers/Rules_of_the_road.pdf">Rialacha
an Bhóthair (pdf)</a>. </p>

<h3>Cad iad m’oibleagáidí dlíthiúla? </h3>

<p>Tá d’oibleagáidí dlíthiúla, má tá tú i mótarthimpiste, le fáil
in <a shape="rect" href="http://www.irishstatutebook.ie/1961/en/act/pub/0024/sec0106.html#zza24y1961s106">Alt
106 den Acht um Thrácht ar Bhóithre 1961</a> arna leasú. Caithfidh tú do
charr a stopadh agus fanacht ag láthair na timpiste ar feadh achar réasúnta
ama. </p>

<p>Má tá Garda ag láthair na timpiste ní mór duit an méid seo a leanas a
sholáthar, nuair a iarrtar ort: </p>
<ul><li>D'ainm agus do sheoladh </li>
  <li>An seoladh ag a gcoimeádann tú do charr </li>
  <li>Ainm agus seoladh úinéir an chairr </li>
  <li>Cláruimhir an chairr </li>
  <li>Sonraí an árachais ghluaisteán (lena n-áirítear dáta éaga an
    pholasaí) </li>
</ul><p>Mura bhfuil Garda i láthair ní mór duit, nuair a iarrtar ort, an
fhaisnéise seo a thabhairt do: </p>
<ul><li>An duine gortaithe má gortaíodh duine (nó duine atá á hiarraidh ar
    son an duine gortaithe). </li>
  <li>Úinéir na maoine a rinneadh damáiste di, má tharla a leithéid (nó
    duine atá á hiarraidh ar son an úinéara). </li>
</ul><p>Mura bhfuil aon duine díobh siúd i láthair ba chóir an fhaisnéis a
thabhairt do dhuine neamhspleách a bhí ann nuair a tharla an timpiste. </p>

<p>Mura bhfuil Garda ann, caithfear an timpiste a thuairisciú do Garda atá i
ngar don áit nó ag stáisiún Gardaí áitiúil. Is féidir leis an duine/na
daoine ar thug tú an fhaisnéis dóibh é seo a dhéanamh. Mura bhfuil siad in
ann é a dhéanamh, caithfidh tú féin an timpiste a thuairisciú. </p>

<h3>Cad eile ba chóir dom a dhéanamh? </h3>

<p>Ba chóir duit an fhaisnéis atá liostaithe thuas a fháil ó na
tiománaithe eile a bhí sa timpiste. Má tá damáiste déanta do mhaoin de
bharr na timpiste faigh ainm, seoladh agus uimhir theileafóin an úinéara.
</p>

<p>Faigh ainmneacha, seoltaí agus uimhreacha teileafóin aon fhinnéithe mar
d’fhéadfadh siad sin a bheith ag teastáil má bhíonn ceist ann faoi
dhliteanas. </p>

<p>Tóg grianghraif de láthair na timpiste má tá ceamara agat. Ba chóir
grianghraif a thógáil de na carranna sula mbogtar iad freisin. </p>

<p>Ba chóir duit ainm agus uimhir an Gharda a dtuairiscítear an timpiste
dó/di a fháil. D’fhéadfadh a bheith ort a chinntiú go ndéantar
tuarascáil ó Gharda a chomhdú ar mhaithe le cúrsaí árachais. </p>

<p>Ba chóir duit cuntas a scríobh ar na fíricí ábhartha go léir a
bhaineann leis an timpiste chomh luath agus is féidir ina dhiaidh. Ba chóir
duit é a shíniú agus a dhátú (agus an t-am a chur air) nuair atá sé
críochnaithe agat. </p>

<h3>Timpistí tráchta Thromchúiseach</h3>

<p>Nuair a tharlaíonn imbhualadh tráchta tromchúiseach ar bhóithre, is
cúis le díobháil thromchúiseach nó mharfach, beidh imscrúdú ag na
Gardaí agus b'fhéidir an <a href="../../death/sudden_or_unexplained_death/coroners.html">cróinéir</a>.
D'fhéadfadh go mbeadh <a href="../../death/sudden_or_unexplained_death/inquests.html">coiste
cróinéara</a> agus fiú le <a href="../../justice/criminal_law/criminal_trial/">hionchúiseamh coiriúil</a>.
D'fhoilsigh <a href="http://www.parcroadsafety.ie/">PARC an Grúpa um
Shábháilteacht ar Bhóithre</a> leabhrán <a href="http://www.parcroadsafety.ie/uploads/2/8/8/8/28885317/finding_your_way.pdf">Ag
Lorg do bhealach a dhéanamh (pdf)</a>. Is treoir d'íospartaigh ina bhfuil an
tiománaí faoi dhrochamhras go ndearna sé de bharr imbhualadh gortú marfach
nó tromchúiseach slán agus is féidir ionchúiseamh coiriúil a
leanúint.</p>

<p></p>

<p><br></p>
</div>
</div>
</html>
