<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Oiliúint Soghluaiseachta do dhaoine ar a bhfuil lagú amhairc
</title>
    
    <meta name="description" content="Cur síos gearr ar na cineálacha éagsúla oiliúna gluaiseachta atá ar fáil in Éirinn do dhaoine le lagú amhairc.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Oiliúint Soghluaiseachta do dhaoine ar a bhfuil lagú amhairc</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#l94472">Conas Iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Baineann ríthábhacht le treoshuíomh agus le hoiliúint soghluaiseachta i
measc go leor daoine ar a bhfuil lagú amhairc. Cabhraíonn oiliúint
soghluaiseachta chun na scileanna a fhorbairt a theastaíonn chun siúl thart
go sábháilte i dtimpeallacht. Tá ag roinnt daoine ar a bhfuil lagú amhairc
dóthain amharc iarmharach chun siúl thart leo féin. Tharlódh go
dteastaíonn áis soghluaiseachta ó dhaoine eile, ar nós slat fhada a
chabhraíonn leis an duine bealach sábháilte a aimsiú amach rompu. Is éard
a d’fhéadfadh bheith i gceist le hoiliúint ná comhairle a chur ar dhuine
ag a bhfuil ísealamharc a n-amharc iarmharach a úsáid chun siúl thart níos
sábháilte. Sa mhullach air sin, d’fhéadfadh oiliúint níos doimhne bheith
i gceist i dtaca le conas áis soghluaiseachta a úsáid, ar nós slat bhán
nó madra treorach.</p>

<p>Déantar cur síos ar na saghsanna áiseanna soghluaiseachta thíos.
Cuireann dhá eagraíocht in Éirinn oiliúint treoshuímh agus soghluaiseachta
ar fáil do dhaoine ar a bhfuil lagú amhairc – Comhairle Náisiúnta na
hÉireann do na Daill agus Cumann na hÉireann um Madraí Treorach.</p>

<h3>Slata bána agus maidí siúil</h3>

<p>Tá trí shaghas de shlata bána ann agus tá fáil ar mhaide bán siúil,
ach ní rangaítear ach dhá cheann de na slata bána mar áiseanna
soghluaiseachta:</p>
<ul><li>Soláthraíonn <strong>maide bán siúil</strong> tacaíocht fhisiciúil
    do dhuine agus tugann sé le fios go bhfuil an té a dhéanann é a úsáid
    thíos le caillteanas amhairc. <em>Ní hionann é</em> agus áis
    soghluaiseachta.</li>
  <li>Úsáidtear <strong>an tslat siombaile</strong> le tabhairt le fios go
    bhfuil amharc lagaithe ag an duine a bhfuil greim beirthe acu uirthi agus
    go bhféadfadh go dteastaíonn cúnamh uathu. <em>Ní hionann í</em> agus
    áis soghluaiseachta agus ní chuireann sí tacaíocht fhisiciúil ar
  fáil.</li>
  <li>Fearas soghluaiseachta atá sa <strong>tslat bhán</strong> a úsáidtear
    tríd an tslat a scuabadh i stua ó thaobh go taobh ar an talamh níos
    leithne ná leithead a gcoirp. Déanann an teicníc seo rudaí a
    d’fhéadfadh bheith baolach mar aon le hathruithe ar dhromchla agus ar
    leibhéal na talún a aimsiú. Chun an tslat fhada a úsáid, teastaíonn
    oiliúint.</li>
  <li>Áis soghluaiseachta atá sa <strong>tslat treorach</strong> ag a bhfuil
    úsáid níos teoranta ná slat fhada agus, ar an ábhar sin, ní
    theastaíonn an oiread céanna oiliúna. Féadtar í a úsáid i suíomh
    trasnánach thar an gcuid íochtarach den chorp ar mhaithe leis an gcorp a
    chosaint nó trí theicníc scanta a úsáid chun colbhaí agus céimeanna
    a aimsiú. Ní chuireann sí tacaíocht fhisiciúil ar fáil.</li>
</ul><h3>Madraí Treorach</h3>

<p>In Éirinn, ní dhéantar madraí treorach ach de roinnt pórtha de
mhadraí. Is iad na príomhphórtha labradóir agus aimseadóirí buí, agus
crosálaigh de na pórtha seo. Ní dhéanann ach Madraí Treorach na hÉireann
do na Daill madraí as a ndéantar madraí treorach a phórú. Déanann
teaghlaigh na coileáin a altramú ar feadh dhá mhí dhéag agus ansin tugtar
ar ais iad do Mhadraí Treorach na hÉireann do na Daill le hoiliúint a chur
orthu ar feadh tréimhse ocht mí. Ní féidir peata teaghlaigh nó coileán a
bheith oilte chun feidhmiú mar mhadra treorach.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Cuireann Comhairle Náisiúnta na hÉireann do na Daill (NCBI) seirbhís
oiliúna treoshuímh agus soghluaiseachta ar fáil a thaispeánann do dhuine ar
a bhfuil lagú amhairc conas siúl thart go sábháilte laistigh agus lasmuigh.
B’fhéidir gur gá cur le muinín duine chun siúl a ngairdín síos, chun
dul chuig a siopa áitiúil, chun taisteal ar iompar poiblí nó trí
shráideanna ina bhfuil go leor daoine, tráchta nó ar bhóithre tuaithe.</p>

<p>Déanann oiliúnóirí cláir aonair shoghluaiseachta a fhorbairt a
bhféadfadh an méid a leanas bheith i gceist leo:</p>
<ul><li>A mhúineadh do dhuine conas an úsáid a bhaintear as amharc iarmharach
    a uasmhéadú</li>
  <li>Feasacht ar spásúlacht an choirp agus na timpeallachta</li>
  <li>Úsáid leideanna céadfacha</li>
  <li>Scileanna treoshuímh agus soghluaiseachta laistigh den teach, obair,
    coláiste nó ar bhealaí eile a théann an duine gach lá agus ar mian leo
    dul i dtaithí orthu</li>
  <li>Feasacht ar shábháilteacht ar bhóithre agus scileanna neamhspleácha
    taistil</li>
</ul><p>Anuas air sin, tá fáil ar oiliúint le haghaidh gaolta agus cairde
lánamhairc le daoine atá thíos le lagú amhairc maidir le conas iad a
threorú go héifeachtach. Sa bhreis air sin, soláthraíonn an NCBI oiliúint
ar <a href="../../education/vocational_education_and_training/training_and_apprentiship_programmes/life_skills_training_for_people_with_a_visual_impairment.html">scileanna
saoil do dhaoine atá thíos le lagú amhairc</a>.</p>

<p>Cuireann Madraí Treorach na hÉireann do na Daill dhá shaghas áiseanna ar
fáil do dhaoine atá thíos le lagú amhairc: madraí treorach agus slata
fada. Níl aon uasteorainn aoise chun oiliúint a fháil le madra treorach ach
ní mór duit bheith os cionn 18 mbliana d’aois chun iarratas a dhéanamh.
Tá cúrsa oiliúna cónaithe ann a mhaireann idir trí agus ceithre
seachtaine. Nuair a bhíonn an oiliúint críochnaithe, filleann an
t-oiliúnaí ar an mbaile leis an madra treorach agus tabharfaidh teagascóir
cuairt air/uirthi chun cabhrú leis an ‘bpróiseas um dhul i dtaithí’.
Coimeádtar teagmháil agus tacaíocht rialta ina dhiaidh sin idir an
t-oiliúnaí agus an t-oiliúnóir.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Ní ghearrann an NCBI aon táille as oiliúint soghluaiseachta agus
soláthróidh siad dhá shlat fhada sa bhliain saor in aisce. Anuas air sin,
tá fáil ar shlata siombaile agus maidí bána siúil saor in aisce.</p>

<p>Ní ghearrann Madraí Treorach na hÉireann do na Daill aon táille ar
chúrsaí oiliúna nó ar threalamh. Tá táille €10 sa tseachtain iníoctha
le haghaidh béilí agus cóiríochta dóibh siúd ar chúrsaí oiliúna
cónaithe. Tá fáil ar liúntas míosúil madra treorach d’úinéirí madra
treorach sa chás go dteastaíonn sé.</p>

<p>Sa chás go gcoimeádann tú madra oilte treorach, a sholáthair Madraí
Treorach na hÉireann do na Daill, féadtar <a href="../../money_and_tax/tax/tax_credits_and_reliefs_for_people_with_disabilities/tax_reliefs_for_people_with_a_visual_impairment.html">Liúntas
Madra Treorach</a> a éileamh, agus i ndiaidh an chéid éilimh, tugtar seo mar
chreidmheas cánach i do dheimhniú bliantúil Creidmheasanna Cánach.
Teastaíonn litir ó Mhadraí Treorach na hÉireann do na Daill ina
ndearbhaítear gurb úinéir cláraithe madra treorach thú nuair a dhéantar
an faoiseamh a éileamh.</p>
</div>
<div class="topic base_howtoapply">
<h2 class="topic base_howtoapply_title" id="l94472">Conas Iarratas a dhéanamh</h2>

<p>Tá ag an NCBI líonra d’oibrithe athshlánúcháin agus acmhainní
pobail. Más maith leat seirbhísí an NCBI a úsáid, féadfaidh tú
teagmháil a dhéanamh le d’oibrí áitiúil acmhainní pobail. Má chuireann
tú glao ar cheannoifig an NCBI, tabharfaidh siad sonraí teagmhála d’oibrí
áitiúil acmhainní pobail duit. Déanfaidh an t-oibrí acmhainní pobail
ansin thú a atreorú chuig do speisialtóir áitiúil soghluaiseachta.
Tabharfaidh an speisialtóir áitiúil soghluaiseachta cuairt ort chun dul i
gcomhairle leat faoi na saghsanna oiliúna agus bealaí ar mian leat
foghlaim.</p>

<p>Féadfaidh tú iarratas a dhéanamh ar Mhadraí Treorach na hÉireann do na
Daill tú féin nó trí do dhochtúir teaghlaigh nó trí do LG. Soláthróidh
Madraí Treorach na hÉireann do na Daill pacáiste faisnéise agus foirm
iarratais duit. Is gá an fhoirm iarratais seo a sheoladh ar ais go dtí
Madraí Treorach na hÉireann do na Daill, mar aon le tuairisc leighis ó do
dhochtúir ina ndearbhaítear do lagú amhairc. Ansin tabharfaidh teagascóir
cáilithe cuairt ar do theach chun na saghsanna oiliúna atá ar fáil a
phlé.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Madraí Treorach na hÉireann do na Daill</h3>
<p>
  

  
  Ceanncheathrú Náisiúnta agus Ionad Traenála<br>Bóthar na Modhfheirme<br>Corcaigh<br>Éire
  <br>
  
</p>
<p>
  

  
  <strong>Teil:</strong>(021) 487 8200
  <br>
  

  
  <strong>Lóghlao:</strong>1850 506 300
  <br>
  

  

  
  <strong>Láithreán Gréasáin:</strong> <a href="http://www.guidedogs.ie">http://www.guidedogs.ie</a>
  <br>
  

  

  

  
  <strong>R-phost:</strong> <a href="mailto:info@guidedogs.ie">info@guidedogs.ie</a>
  <br>
  
</p>
</div></div>
<br><div class="inlinesio">
<p>
</p><div>
<h3>Comhairle Náisiúnta na hÉireann do na Daill</h3>
<p>
  

  
  Bóthar Whitworth<br>Drom Conrach<br>Baile Átha Cliath 9<br>Éire
  <br>
  
</p>
<p>
  

  
  <strong>Teil:</strong>(01) 830 7033
  <br>
  

  
  <strong>Lóghlao:</strong>1850 33 43 53
  <br>
  

  
  <strong>Facs:</strong>(01) 830 7787
  <br> 
  

  
  <strong>Láithreán Gréasáin:</strong> <a href="http://www.ncbi.ie/">http://www.ncbi.ie/</a>
  <br>
  

  

  

  
  <strong>R-phost:</strong> <a href="mailto:info@ncbi.ie">info@ncbi.ie</a>
  <br>
  
</p>
</div></div>


</div>
</div>
</html>
