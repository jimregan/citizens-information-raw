<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cúiteamh le haghaidh eitiltí san AE atá ró-áirithithe, curtha ar
  ceal agus ar a bhfuil moill 
</title>
    
    <meta name="description" content="Tá cur síos anseo ar do chearta má dhiútaíonn aerlíne dul     duit ar bord eitilt sceidealta nuair atá ticéad bailí agat agus áirithint     deimhnithe agat.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cúiteamh le haghaidh eitiltí san AE atá ró-áirithithe, curtha ar
  ceal agus ar a bhfuil moill </h1>
	
<ul class="anchorlinks"><li><a href="#lc66f4">Réamhrá</a></li><li><a href="#lba0f3">Bordáil a dhiúltú</a></li><li><a href="#ld75da">Eitiltí a cuireadh ar ceal</a></li><li><a href="#l9a2aa">Eitiltí ar cuireadh moill orthu</a></li><li><a href="#lcc0f9">Cúiteamh</a></li><li><a href="#l55efe">Forfheidhmiú do chearta paisinéara</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá ag aerphaisinéirí cearta sonracha tomhaltóirí faoi dhlí na hEorpa.
Leis an <a href="http://www.aviationreg.ie/_fileupload/Image/Regulation%20EC261%202004.pdf">Rialachán
261/2004 an AE</a> cosaint sna cásanna a leanas:</p>
<ul><li>Diúltaítear bordáil duit i gcoinne do thola</li>
  <li>Cuirtear d’eitilt ar ceal</li>
  <li>Cuirtear moill ar d’eitilt</li>
</ul><p>Baineann an Rialachán le gach paisinéir atá ag imeacht ó aerfort AE/LEE.
Tá feidhm aige freisin maidir le paisinéirí a imíonn ar iompróir
ceadúnaithe san AE/LEE ón aerfort lasmuigh den AE/LEE ach a bhfuil teacht ar
an aerfort AE/LEE (ach amháin má tá siad faighte cheana cúiteamh nó
cúnamh sa tír lasmuigh den AE/LEE).</p>

<p>Ní bhíonn an Rialachán i gceist má tá tú ag taisteal saor in aisce nó
ar tháille laghdaithe agus nach bhfuil ar fáil go díreach nó go hindíreach
ag an bpobal. Ní mheastar gurb ionann ticéid a cheannaítear faoi chláir
‘eitleora mhinic’ nó faoi chláir thráchtála dá macasamhail agus
ticéid táille laghdaithe.</p>

<h3>Seiceáil isteach</h3>

<p>Nuair a cheannaíonn tú ticéad le haghaidh aerthaistil, iontrálann tú i
gcomhaontú leis an aerlíne. Ceann de théarmaí an chomhaontaithe seo nach
mór duit a dheimhniú go mbeidh tú réidh le heitilt ar dháta an taistil
(d’áirithint a dheimhniú) agus ní mór duit bheith i láthair ag an ionad
seiceála isteach lena léiriú go bhfuil agat ticéad bailí agus go bhfuil
tú réidh le heitilt ar an dáta atá le sonrú ar do thicéad.</p>

<h3>Áirithint gan deimhniú nó gan seiceáil isteach</h3>

<p>Murar dheimhnigh tú d’áirithint laistigh den am ceart nó mura
ndeachaigh tú a fhad leis an ionad seiceála isteach ag an am a ordaíonn an
aerlíne, ní bhíonn feidhm ag an Rialachán. Féadfaidh an aerlíne a
dhiúltú chun ligean duit an aerárthach a bhordáil de bharr nár chomhlíon
tú do chuid den chonradh leis an aerlíne agus féadfaidh an aerlíne an
argóint a dhéanamh gur sháraigh tú téarmaí do chonartha leo.</p>

<p>Má diúltaíodh rochtain duit ar an aerárthach faoi na cúinsí seo, níl
dualgas ar an aerlíne aon chúiteamh a thairiscint duit agus níl tú i
dteideal aon chúiteamh a fháil. Féadfaidh, ar a shon sin, an aerlíne
comhaontú chun glacadh leat ar eitilt níos déanaí (gan ort táille a íoc
nó a mhalairt) má bhíonn spás ar an eitilt sin. Murar dheimhnigh tú
d’áirithint nó murar tháinig tú i láthair chun seiceáil isteach ag an
am a bhí ina choinníoll, braitheann sé ar nós agus ar chleachtas na
haerlíne aonair cibé acu an gá duit nó nach gá duit íoc as an eitilt
arís.</p>

<h3>Áirithint arna deimhniú agus seiceáil isteach</h3>

<p>Má dhiúltaítear bordáil duit, nó má cuireadh d’eitilt ar ceal nó
má cuireadh moill uirthi, agus mura mbíonn feidhm ag an Rialachán, ní mór
don aerlíne fógra i scríbhinn a sholáthar duit ina leagtar amach na
rialacha cúitimh agus cúnta. Ní mór duit 2 ghlao gutháin, 2
theachtaireacht facs nó ríomhphoist saor in aisce a thairiscint duit. Sa
mhullach air sin, ní mór comhartha a thaispeáint sa limistéar seiceála
isteach a dhéanann tagairt do cheart aerphaisinéirí faoin Rialachán.</p>
</div>
<div class="topic base_rules">
<h2 class="topic base_rules_title" id="lba0f3">Bordáil a dhiúltú</h2>

<p>Ciallaíonn bordáil dhiúltaithe gur dhiúltaigh an aerlíne freastal ort
ar eitiltí agus ar chairteacha sceidealaithe cé go bhfuil ticéad bailí
agat, gur dheimhnigh tú d’áirithint ar d’eitilt agus gur tháinig tú i
láthair chun seiceáil isteach laistigh den teorainn ama a iarrtar, faoi mar
atá ina choinníoll ag an aerlíne.</p>

<p>Diúltaítear bordáil nuair a dhíolann aerlínte níos mó ticéad le
haghaidh eitilt sceidealaithe ná líon na suíochán ar an aerárthach.</p>

<h3>Deontóirí</h3>

<p>Sa chás go mbíonn eitilt ró-áirithithe, iarrfaidh an aerlíne i dtosach
ar dheontóirí chun a n-áirithintí deimhnithe a thabhairt suas don aerlíne
mar mhalairt ar shochair lena gcomhaontaítear. Ina theannta sin, bíonn na
deontóirí i dteideal rogha a bheith acu na rudaí a leanas a fháil:</p>
<ul><li>Aisíocaíocht chostas a dticéid laistigh de 7 lá mura mian leo
    taisteal, nó</li>
  <li>Bealach eile a aimsiú chuig a gceann scríbe deiridh ag an tráth is
    luaithe, nó</li>
  <li>Bealach eile a aimsiú ag tráth níos déanaí, ar áisiúlacht an
    phaisinéara, faoi réir fáil a bheith ar shuíocháin</li>
</ul><h3>Neamhdheontóirí</h3>

<p>Murab ann do dhóthain deontóirí, féadfaidh an aerlíne bordáil a
dhiúltú do phaisinéirí i leith a dtola ach ní mór dóibh cúiteamh a
thabhairt dóibh agus an chúnamh chuí a thairiscint dóibh, faoi mar a
leagtar amach sa Rialachán.</p>

<p>Ní mór rogha den mhéid a leanas a thairiscint duit, chomh maith:</p>
<ul><li>Aisíocaíocht chostas do thicéid laistigh de 7 lá mura mian leat
    taisteal, nó</li>
  <li>Bealach eile a aimsiú chuig do cheann scríbe deiridh ag an tráth is
    luaithe, nó</li>
  <li>Bealach eile a aimsiú ag tráth níos déanaí ar d’áisiúlacht, faoi
    réir fáil a bheith ar shuíocháin</li>
</ul><p>Aisíocaíocht is ea aisíocaíocht iomlán an ticéid don chuid/na codanna
den aistir nár éirigh leat a dhéanamh agus as an gcuid nó na codanna a
rinne tú a thaisteal cheana féin, mura bhfuil an eitilt ag freastal a
thuilleadh ach chomh beag ar do bhunphlean taistil. Sa chás gur cuí,
áireofar leis eitilt fillte chuig do chéad phointe fágála ag an tráth is
luaithe.</p>

<p>Má roghnaíonn tú <strong>aisíocaíocht</strong>, ní mór cúiteamh a
íoc chomh maith. Braitheann an méid atá tú i dteideal a fháil ar fhad na
heitilte a diúltaíodh duit a bhordáil. Féach <a href="compensation_for_overbooked_and_delayed_flights.html">Cúiteamh</a>
thíos.</p>

<p>Má roghnaíonn tú <strong>bealach eile</strong> a aimsiú, braitheann an
cúiteamh a íoctar ar fhad na moille tar éis an ama a beartaíodh i dtosach
go mbainfeá do cheann scríbe deiridh amach. Féach <a href="compensation_for_overbooked_and_delayed_flights.html">Cúiteamh</a>
thíos.</p>

<p>Ní mór béilí agus sólaistí a thairiscint de mhéid a
chomhfhreagraíonn don am feithimh. Ina theannta sin, ní mór cóiríocht
óstáin a thairiscint saor in aisce sa chás go dteastaíonn feitheamh oíche
amháin nó níos mó, mar aon le hiompar idir an t-óstán agus an
t-aerfort.</p>

<p></p>
</div>
<div class="topic base_rates">
<h2 class="topic base_rates_title" id="ld75da">Eitiltí a cuireadh ar ceal</h2>

<p>Sa chás go gcuirtear d’eitilt ar ceal, tá tú i dteideal a roghnú:</p>
<ul><li>Aisíocaíocht chostas do thicéid laistigh de 7 lá, nó</li>
  <li>Bealach eile a aimsiú chuig do cheann scríbe deiridh ag an tráth is
    luaithe, nó</li>
  <li>Bealach eile a aimsiú ag tráth níos déanaí, ar d’áisiúlacht,
    faoi réir fáil a bheith ar shuíocháin</li>
</ul><p>Ina theannta sin uile, d’fhéadfá bheith i dteideal cúiteamh a fháil</p>

<h3>Nuair nach iníoctha do chúiteamh</h3>

<p>Níl tú i dteideal cúiteamh a fháil:</p>
<ul><li>Má fuair tú fógra ar a laghad 2 sheachtain i leith cealú; nó</li>
  <li>Fuair tú fógra idir 2 sheachtain agus 7 lá ach go ndearnadh eitilt
    eile a thairiscint duit a fhágann nach mó ná 2 uair an chloig roimh an
    am fágála a beartaíodh i dtosach agus a bhainfidh do cheann scríbe
    deiridh amach níos lú ná 4 huaire i ndiaidh an chéid ama sceidealaithe
    teachta, nó</li>
  <li>Fuair tú fógra níos lú ná 7 lá ach rinneadh eitilt eile a
    thairiscint duit a fhágann nach mó ná 1 uair an chloig roimh an am
    fágála a beartaíodh i dtosach agus a bhainfidh do cheann scríbe deiridh
    amach níos lú ná 2 uair i ndiaidh an chéid ama sceidealaithe
  teachta.</li>
</ul><p>Más féidir leis an aerlíne a chruthú gur cúinse neamhghnách a bhí ina
chúis leis an gcealú nach rabhthas in ann a sheachaint, fiú dá rachfaí i
mbun gach birt réasúnta, níl aon chúiteamh iníoctha. Is éard a
d’fhéadfadh bheith ina shamplaí de chúinsí neamhghnácha, coinníollacha
aimsire, srianta rialaithe aerthráchta, riosca slándála agus díospóidí
tionsclaíocha a dhéanann difear d’oibriú na heitilte.</p>

<h3>Aisíocaíochtaí agus bealach eile a aimsiú</h3>

<p>Má roghnaíonn tú aisíocaíocht agus má bhíonn tú i dteideal cúiteamh
a fháil, braitheann an méid atá tú i dteideal a fháil ar shaghas na
heitilte. Féach <a href="compensation_for_overbooked_and_delayed_flights.html">Cúiteamh</a>
thíos.</p>

<p>Má roghnaíonn tú bealach eile a aimsiú, braitheann an cúiteamh a
íoctar ar fhad na moille tar éis an ama a beartaíodh i dtosach go mbainfeá
do cheann scríbe deiridh amach. Féach <a href="compensation_for_overbooked_and_delayed_flights.html">Cúiteamh</a>
thíos.</p>

<p>Ní mór béilí agus sólaistí a thairiscint de mhéid a
chomhfhreagraíonn don am feithimh. Ina theannta sin, ní mór cóiríocht
óstáin a thairiscint saor in aisce sa chás go dteastaíonn feitheamh oíche
amháin nó níos mó, mar aon le hiompar idir an t-óstán agus an
t-aerfort.</p>
</div>
<div class="topic base_howtoapply">
<h2 class="topic base_howtoapply_title" id="l9a2aa">Eitiltí ar cuireadh moill orthu</h2>

<p>Braitheann cibé acu an dtagann nó nach dtagann eitilt ar a bhfuil moill
curtha faoi chuimsiú théarmaí an Rialacháin ar fhad an bhealaigh atá i
gceist agus ar fhad na moille. Cuimsítear na heitiltí a leanas ag an
Rialachán:</p>
<ul><li>Moilleanna 2 uair an chloig nó níos mó i gcás eitiltí 1,500km nó
    níos lú</li>
  <li>Moilleanna 3 huaire an chloig nó níos mó i gcás gach eitilte laistigh
    den AE atá níos faide ná 1,500km, agus gach eitilt eile idir 1,500km
    agus 3,500km ar fad</li>
  <li>Moilleanna 4 huaire an chloig nó níos mó i gcás eitilte eile.</li>
</ul><p>Má chuimsíonn an Rialachán d’eitilt ar ar cuireadh moill, ní mór
béilí agus sólaistí a thairiscint de mhéid a chomhfhreagraíonn don am
feithimh. Ina theannta sin, ní mór cóiríocht óstáin a thairiscint saor in
aisce sa chás go dteastaíonn feitheamh oíche amháin nó níos mó, mar aon
le hiompar idir an t-óstán agus an t-aerfort.</p>

<h3>Aisíocaíocht</h3>

<p>Má chuirtear moill ar a laghad 5 huaire ort, ní mór aisíocaíocht do
thicéid a thairiscint duit, in ionad eitilte. Aisíocaíocht is ea
aisíocaíocht iomlán an ticéid don chuid/na codanna den aistir nár éirigh
leat a dhéanamh agus as an gcuid nó na codanna a rinne tú a thaisteal cheana
féin, mura bhfuil an eitilt ag freastal a thuilleadh ach chomh beag ar do
bhunphlean taistil. Sa chás gur cuí, áireofar leis eitilt fillte chuig do
chéad phointe fágála ag an tráth is luaithe.</p>

<h3>Moilleanna breis agus 3 huaire an chloig</h3>

<p>Ní luaitear sa Rialachán go bhfuil cúiteamh iníoctha i gcásanna moille.
Áfach, an 19 Samhain 2009, rialaigh Cúirt Bhreithiúnais na hEorpa sna
cásanna <a href="http://ec.europa.eu/dgs/legal_service/arrets/07c402_en.pdf">Sturgeon v
Condor Flugdienst GmbH agus Bock agus Daoine Eile v Air France SA (pdf)</a> go
bhféadfadh cúiteamh macasamhail é sin a íoctar d’eitiltí ar ar cuireadh
ceal bheith iníoctha i gcásanna moille ina sáraíonn an mhoill 3 huaire an
chloig. Seasadh an ceart ag an gCúirt Bhreithiúnais Eorpach i gcásanna eile
ar an 23 Deireadh Fómhair 2012. Braitheann an cúiteamh a íoctar ar fad na
heitilte agus fad na moille seo caite an t-am bunaidh atá beartaithe chun
teacht ar do cheann scríbe deireanach. Féach <a href="compensation_for_overbooked_and_delayed_flights.html">Cúiteamh</a>
thíos.</p>

<p>Más féidir leis an aerlíne a chruthú gur cúinse neamhghnách a bhí ina
chúis leis an gcealú nach rabhthas in ann a sheachaint, fiú dá rachfaí i
mbun gach birt réasúnta, níl aon chúiteamh iníoctha.</p>
</div>
<div class="topic base_wheretoapply">
<h2 class="topic base_wheretoapply_title" id="lcc0f9">Cúiteamh</h2>

<h3>Cúiteamh agus aisíocaíocht á fáil agat</h3>

<p>Sa chás go roghnaítear aisíocaíocht chostas an ticéid agus go mbíonn
tú i dteideal cúiteamh a fháil chomh maith, ní mór an cúiteamh a leanas a
íoc:</p>

<table border="1"><caption></caption>
  <col><col><tbody><tr><td><strong>Saghas na heitilte</strong></td>
      <td><strong>Cúiteamh</strong></td>
    </tr><tr><td>Eitiltí 1,500km nó níos lú</td>
      <td>€250</td>
    </tr><tr><td>Eitiltí os cionn 1,500km laistigh den AE agus eitiltí eile idir
        1,500km agus 3,500km</td>
      <td>€400</td>
    </tr><tr><td>Gach eitilt eile</td>
      <td>€600</td>
    </tr></tbody></table><h3>Cúiteamh nuair a aimsítear bealach nua</h3>

<p>Má roghnaíonn tú bealach eile a aimsiú agus má bhíonn tú i dteideal
cúiteamh a fháil, braitheann an cúiteamh atá tú i dteideal a fháil ar
fhad na moille tar éis an ama a beartaíodh i dtosach go mbainfeá do cheann
scríbe deiridh amach, mar seo a leanas:</p>

<table border="1"><caption></caption>
  <col><col><col><tbody><tr><td><strong>Saghas na heitilte</strong></td>
      <td><strong>Moill</strong></td>
      <td><strong>Cúiteamh</strong></td>
    </tr><tr><td>Eitiltí 1,500km nó níos lú</td>
      <td>2 uair an chloig nó níos lú</td>
      <td>€125</td>
    </tr><tr><td>Eitiltí 1,500km nó níos lú</td>
      <td>breis agus 2 uair an chloig</td>
      <td>€250</td>
    </tr><tr><td>Eitiltí os cionn 1,500km laistigh den AE agus eitiltí eile idir
        1,500km agus 3,500km</td>
      <td>3 huaire an chloig nó níos lú</td>
      <td>€200</td>
    </tr><tr><td>Eitiltí os cionn 1,500km laistigh den AE agus eitiltí eile idir
        1,500km agus 3,500km</td>
      <td>breis agus 3 huaire an chloig</td>
      <td>€400</td>
    </tr><tr><td>Gach eitilt eile</td>
      <td>4 huaire an chloig nó níos lú</td>
      <td>€300</td>
    </tr><tr><td>Gach eitilt eile</td>
      <td>breis agus 4 huaire an chloig</td>
      <td>€600</td>
    </tr></tbody></table><h3>Suíocháin a uasghrádú agus a íosghrádú</h3>

<p>Má dhéantar suíochán a thairiscint duit i ngrád níos airde ná
d’áirithint i dtosach, ní féidir an aerlíne íocaíocht bhreise a
ghearradh orthu don suíochán seo.</p>

<p>Má chomhaontaíonn tú go gcuirfear i ngrád níos ísle thú ná
d’áirithint tosaigh, beidh tú i dteideal aisíocaíocht chéatadáin den
difríocht sa phraghas a fháil. I bhfriotal eile, má rinne tú suíochán
gnó/den chéad ghrád a chur in áirithe, agus má dhéanann an aerlíne
suíochán i ngrád níos ísle a thairiscint, ní mór dóibh céatadán de
phraghas an ticéid a d’íoc tú i dtosach a aisíoc leat. Ríomhtar
céatadán na haisíocaíochta mar seo a leanas:</p>
<ul><li>30% de phraghas an ticéid d’eitiltí 1,500km nó níos lú, nó</li>
  <li>50% den phraghas an ticéid le haghaidh eitiltí laistigh den AE atá
    níos mó ná 1,500km ar fad, agus gach eitilt eile idir 1,500km agus
    3,500km</li>
  <li>75% de phraghas an ticéid do gach eitilt níos mó ná 3,500km ar
  fad</li>
</ul><h3>Taisteal pacáiste</h3>

<p>Má dhiúltaítear bordáil duit, nó má chuirtear d'eitilt ar ceal nó má
chuirtear moill uirthi, ar eitilt a díoladh mar chuid de thuras pacáiste, (is
é sin, eitilt agus cóiríocht), tá dualgas ar an aerlíne oibreoir an turais
a chúiteamh a rinneadh cornadh a thabhairt chun conclúide leat. D’iontráil
oibreoir an turais i gconradh leat nuair a díoladh do thuras pacáiste leat
agus déantar na cearta seo a chosaint faoi dhlí na hEorpa. Gan dochar a
dhéanamh do na cearta faoi na dlíthe seo, tá dualgas ar oibreoir an turais
an cúiteamh a d’íoc an aerlíne leis an oibreoir a thabhairt duit.</p>
</div>
<div class="topic further_info">
<h2 class="further_info" id="l55efe">Forfheidhmiú do chearta paisinéara</h2>

<p>Má bhíonn gearán agat faoin gcúnamh agus faoin gcúiteamh a fuair tú de
bharr gur diúltaíodh duit bordáil, nó mar gheall ar eitiltí ar ar cuireadh
ceal nó moill, is é an chéad bheart is ceart duit a dhéanamh dul i
dteagmháil le d'aerlíne go díreach.</p>

<p>Má mheasann tú nár freastalaíodh ar do theidlíocht i leith
cúitimh/cúnaimh, ba cheart duit gearán a dhéanamh leis an <a href="http://www.aviationreg.ie/EUEEA_Enforcement_Bodies/Default.212.html">gcomhlacht
cuí forfheidhmithe náisiúnta</a>. Tá gach ballstát freagrach as imeachtaí
ó aerfoirt laistigh dá bhfearann féin agus as teacht isteach go dtí na
haerfoirt sin ó thríú tíortha ar iompróirí ag a bhfuil ceadúnas ón
gComhphobal. Má bhíonn gearán agat faoi eitilt a fhilleann ar Éirinn ón
AE/LEE, déanann tú teagmháil leis an gcomhlacht forfheidhmithe náisiúnta
sa stát den AE/LEE inar fhág d’eitilt.</p>

<p>Is iad an Coimisiún um Rialáil Eitlíochta an comhlacht forfheidhmithe
náisiúnta in Éirinn. Déileálann sé le gearáin a eascraíonn as eitiltí
ag imeacht ó aerfoirt na hÉireann nó ó eitiltí teacht ar aerfort
Éireannach ó lasmuigh den AE/LEE ar iompróir AE/LEE-ceadúnaithe. Tá
faisnéis ar <a href="http://www.aviationreg.ie/Complaint_Procedure/Default.508.html">conas
gearán a dhéanamh leis an Rialtóir</a> ar fáil ar a láithreán gréasáin.
Ina theannta sin, tá ann faisnéis ar do chearta ar <a href="http://www.flightrights.ie/">flightrights.ie</a>.</p>

<div class="inlinesio">
<p>
</p><div>
<h3>An Coimisiún um Rialacha Eitilte</h3>
<p>
  

  
  3ú Úrlár<br>Teach Alexandra<br>Ardán Phort an Iarla<br>Dublin 2<br>Ireland
  <br>
  
</p>
<p>
  

  
  <strong>Teil:</strong>(01) 661 1700
  <br>
  

  

  
  <strong>Facs:</strong>(01) 661 1269
  <br> 
  

  
  <strong>Láithreán Gréasáin:</strong> <a href="http://www.aviationreg.ie">http://www.aviationreg.ie</a>
  <br>
  

  

  

  
  <strong>R-phost:</strong> <a href="mailto:info@aviationreg.ie">info@aviationreg.ie</a>
  <br>
  
</p>
</div></div>
</div>
</div>
</html>
