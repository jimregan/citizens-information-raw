<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cearta aerphaisinéirí san Aontas Eorpach
</title>
    
    <meta name="description" content="Faigh eolas faoi do chearta agus tú ag ceannach ticéid, ag     cur eitiltí in áirithe, agus ag taisteal ar eitleáin le haerlínte Eorpacha.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cearta aerphaisinéirí san Aontas Eorpach</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá cearta áirithe agat faoi dlí Éireannach agus Eorpach nuair atá tú
ag taisteal ar eitleán le haerlínte Eorpacha. Ní foláir d'aerlínte
Eorpacha, gníomhairí taistil, foirne turais agus gach gnó eile a bhfuil
baint acu le seirbhísí aerthaistil a chur ar fáil, do chearta a
chomhlíonadh. Baineann na cearta seo le ceisteanna mar do cheart chun eolas
cruinn a fháil faoi eitiltí agus áirithintí, dualgais gníomhairí taistil,
fiachas má chailltear bagáiste nó má tharlaíonn timpistí, cúiteamh i
dtaobh eitiltí ró-lán, agus araile. </p>

<h3>Eolas faoi eitiltí agus do thicéad a chur in áirithe</h3>

<p>Tá an ceart agat eolas cruinn agus neodrach a fháil agus tú ag fiosrú
faoi, nó ag cur eitilt in áirithe le gníomhaire taistil. Ní foláir do do
ghníomhaire taistil eolas oibiachtúil a chur ar fáil duit ('sé sin eolas
nach gcuireann aerlíne amháin chun tosaigh ar aerlíne eile, nó eolas
roghnach maidir le hinfhaighteacht) nuair a chuireann tú ceist faoi eitiltí
agus áirithintí óna chóras áirithinte ríomhairithe, go dtí go
dtaispeánann tú cé acu is fearr leat, nó go dtugann tú do rogha don
ghníomhaire taistil. Ciallaíonn sé seo go gcaithfidh do ghníomhaire taistil
eolas a thabhairt duit faoi na roghanna uilig maidir le turas san ord thíos:
</p>
<ul><li>Eitiltí gan stad (sé sin, eitiltí a théann díreach ó phointe
    amháin go dtí do cheann scríbe) </li>
  <li>Eitiltí le stadanna meánacha (Eitiltí a oibríonn le stad agus a
    théann ansin ar aghaidh go ceann scríbe) </li>
  <li>Eitiltí cónasctha (sé sin, eitilt idir dhá phointe nuair a chaithfidh
    tú eitilt eile a fháil chun leanúint ar aghaidh le do thuras) </li>
  <li>Na táillí go léir atá ar fáil ó na haerlínte éagsúla. </li>
</ul><p>Ní foláir do do ghníomhaire taistil an t-eolas a thaispeánann an córas
ríomhaire a chur ar fáil duit má tá sé uait trí an scaileán a
thaispeáint duit, nó an t-eolas a phriontáil duit. Bíonn ar na haerlínte,
chomh maith, eolas iomlán a chur ar fáil don chóras ríomhairithe chun go
mbeidh an t-eolas ar fáil do do ghníomhaire taistil agus duit féin. Má
chuireann tú do thicéad in áirithe leis an aerlíne, ní foláir do do
ghníomhaire taistil an t-eolas uilig atá ar fáil ón gcóras ríomhairithe a
chur ar aghaidh faoi: </p>
<ul><li>An aerlíne a chuirfidh an tseirbhís ar fáil (má tá sé difriúil ón
    aerlíne luaite ar do thicéad) </li>
  <li>Aistriú eitleáin a d'fhéadfadh tarlú i rith do thurais </li>
  <li>Stadanna en route i rith do thurais </li>
  <li>Aistriú idir aerphoirt a d'fhéadfadh tarlú i rith do thurais. </li>
</ul><h3>Seiceáil isteach agus bordáil</h3>

<p>Má tá ticéad bailí agat, má tá d'áirithint dearbhaithe agus má tá
tú ag an ionad seiceála isteach ag an aerphort taobh istigh den am atá
leagtha síos ag an aerlíne agus fós muna dtugtar cead duit an t-eitleán a
bhordáil mar gheall go bhfuil an eitilt ró-lán, tá ceart <a shape="rect" href="compensation_for_overbooked_and_delayed_flights.html">cúitimh agat faoi
dhlí Eorpach</a>. </p>

<h3>Aerthaisteal mar chuid de shaoire láneagraithe</h3>

<p>Má tá tú ag taisteal san aer mar chuid de thuras láneagraithe nó saoire
ceannaithe san Eorap, ní foláir duit eolas soléir, ceart agus cruinn a
fháil ón eagraí faoi do thuras. Léigh tuilleadh faoi <a shape="rect" href="http://www.consumerhelp.ie/package-holidays">do chearta, eolas faoi
bróisiúir, aistrithe, táillí agus gearáin</a>.</p>

<h3>Aeriompar do dhaoine ar lú a gcumas gluaiseachta </h3>

<p>Ní ceadmhach d’aerlínte ná do thionscnóirí turasóireachta diúltú
paisinéirí a iompar ná glacadh lena gcuid áirithintí ar an ábhar gur lú
a gcumas gluaiseachta. Ní bhaineann sé seo ach le heitiltí as aerfoirt an
AE. Forálann <a shape="rect" href="http://europa.eu/legislation_summaries/transport/mobility_and_passenger_rights/l24132_en.htm">Rialachán
(CE) Uimh. 1107/2006</a> nach féidir duine a eiteach faoi áirithint ná faoi
theacht ar bord ach ar ábhair bhailí shábháilteachta nó murar féidir go
fisiciúil an duine atá faoi mhíchumas nó ar lú a chumas gluaiseachta a
thabhairt ar bord nó a iompar mar gheall ar mhéad an eitleáin nó ar mhéad
na ndoras atá air. Má diúltaítear duine faoi áirithint, caithfear rogha
inghlactha eile a thairiscint dó. Má diúltaítear duine faoi theacht ar
bord, caithfear aisíoc nó athchúrsa a thairiscint dó. Ní mór
d’údaráis an aerfoirt cúnamh a chur ar fáil gan aon chostas breise a
ghearradh ar an duine atá i gceist, ach os a chionn sin féadfaidh siad
tobhach a ghearradh ar na paisinéirí uile. </p>

<p>I measc na bhforálacha eile de bhun an Rialacháin seo tá: </p>
<ul><li>Tá dualgas ar údarás an aerfoirt deimhin a dhéanamh de go bhfaighidh
    an t-ábhar paisinéara an cúnamh a theastaíonn uaidh as pointí
    ainmnithe teachta chun an aerfoirt nó go rachaidh sé ar bord an
    eitleáin. Tá a shamhail d’fhoráil i bhfeidhm maidir le paisinéirí
    atá ag tuirlingt in aerfort san AE. </li>
  <li>I gcás eitiltí as aerfoirt an AE, tá de cheangal ar na haerlínte
    seirbhísí áirithe a chur ar fáil, mar shampla cathaoireacha rothaí nó
    madraí treorach a iompar, é seo saor in aisce. </li>
  <li>Tá de cheangal ar údaráis an aerfoirt agus ar na haerlínte oiliúint
    a chur ar fáil dá mbaill foirne sa chaoi is gurb eol dóibh siúd a
    bhíonn ag plé go díreach le daoine atá faoi mhíchumas nó ar lú a
    gcumas gluaiseachta cé mar ba cheart riar ar a gcuid riachtanas. Níor
    mhór oiliúint faoi chearta comhionannais lucht míchumais a chur ar fáil
    d’fhoireann an aerfoirt uile le mbeidís feasach.</li>
</ul><p>Tá tuilleadh eolais ar fáil ar láithreán gréasáin an Choimisiúin um
Rialáil Eitlíochta <a href="http://www.flightrights.ie/your-rights/sub-page-with-a-really-long-name-that-has-alot-of-words-in-it-.54.html">flightrights.ie</a>.</p>

<h3>Cosaint sonraí</h3>

<p>Tá an ceart ag páisnéirí atá ag cur ticéid aeir in áirithe san Eorap
eolas a bheith acu faoi sonraí pearsanta ar bith atá coinnithe nó
stóráilte futhu ar chórais áirithinte ríomhairithe, cad chuige a
úsáidfear an t-eolas, agus cé atá i gceannas ar an eolas. Nuair atá
gníomhaire taistil ag déanamh áirithint ar do shon ar chóras ríomhaire,
ní foláir dó/di a insint duit cén fáth a bhfuil an t-eolas riachtanach,
cé chomh fada agus a bhéas sé coinnithe, ainm an chomlachta ríomhaire agus
conas a d'fhéadfá dul i dteagmháil leo. Ní foláir eolas a thabhairt do
dhuine ar bith a dhéanann iarratas air faoin eolas atá stóráilte
faoi/fuithi ar an gcóras áirithinte ríomhairithe. Tá an Coimisiún Cosanta
Sonraí in Éirinn ann chun <a shape="rect" href="http://www.dataprivacy.ie/2.htm#YourRights">do cheart chun eolas a bheith
agat ar sonraí coinnithe fút ar ríomhaire a chaomhnú</a>. </p>

<h3>Faisnéis a Thabhairt faoi Phaisinéirí Roimh Ré </h3>

<p>Tá dlí curtha i bhfeidhm ag “Bureau of Customs and Border Protection”
na Stát Aontaithe. Dá dheasca seo tá de cheangal ar na haerlínte atá ag
brath paisinéirí a iompar go dtí na Stáit Aontaithe faisnéis a chur ar
fáil fúthu roimh ré. </p>

<p>Seo samplaí den chineál faisnéise a fhéadfaidh nó a bhfuil cead ag an
aerlíne a iarraidh ort: </p>
<ul><li>Do chéad ainm (mar atá ar do phas) </li>
  <li>Do shloinne (mar atá ar do phas) </li>
  <li>Do ghnéas </li>
  <li>Do dháta breithe san fhormáid (lá/mí/bliain) </li>
  <li>Do náisiúntacht </li>
  <li>Uimhir do phas </li>
  <li>An tír inar eisíodh do phas </li>
  <li>Dáta éaga do phas san fhormáid (lá/mí/bliain) </li>
  <li>Do sheoladh le linn duit a bheith i Stáit Aontaithe Mheiriceá (an cód
    poist san áireamh) </li>
</ul><p>Tabhair do d’aire go bhfuil iallach ort an fhaisnéis seo a chur ar fáil
don aerlíne agat. Má tá imní ar bith ort faoi sholáthar na faisnéise seo,
téigh i dteagmháil go díreach le d’aerlíne. Tá ráite ag Coimisiún
Cosanta Sonraí na hÉireann go bhfuil dualgas dlíthiúil ar na haerlínte an
fhaisnéis seo a chur ar fáil d’údaráis na Stát Aontaithe agus cuirfear
na paisinéirí ar an eolas faoin riachtanas seo nuair a chuirfidh siad a
n-eitilt in áirithe. </p>

<p>Féadfar tuilleadh eolais faoin <a shape="rect" href="http://www.cbp.gov/travel/travel-industry-personnel/apis2">gCóras
Réamh-Fhaisnéise faoi Phaisinéirí a fháil anseo</a>. </p>

<h3>Fiachas i gcás timpiste</h3>

<p>Níl aon teorainn airgeadais maidir le dliteanas de chuid aerlíne an AE i
leith damáistí a bhain tú i gcás báis, créachtú nó aon díobhála coirp
eile. Le haghaidh damáistí suas go dtí 113,100 SDR, ní féidir leis an
aerlíne comórtas éilimh ar chúiteamh. Faigh amach tuilleadh faoi aerlíne
dliteanas tar éis báis nó díobhála do phaisinéir, nó damáiste nó
caillteanas bagáiste inár <a href="airline_liability.html">ndoiciméad ar
dhliteanas aerlíne</a>.</p>

<h3>Ag baint amach do chearta paisinéara</h3>

<p>Tá na cearta thuas leagtha síos i ndlí de chuid an AE nó i ndlí
Éireannach a tugadh isteach chun reachtaíocht an A.E. a chur i bhfeidhm. Ní
foláir d'aerlínte, gníomhairí taistil, foirne turais agus chuile ghnó eile
a bhfuil baint acu le seirbhísí aerthaistil a chur ar fáil, iad a
chomhlíonadh. Ba cheart duit a bheith eolach ar do chearta agus a bheith
sásta iad a chosaint. </p>

<p>Má cheapann tú nach raibh meas ar do chearta, agus nach bhfuair tú an
caighdeán seirbhíse nó cúitimh atá ag dul duit, ba cheart duit dul i
dteagmháil le Rannóg Rialacháin Eitleoireachta na Roinne Iompair, nó oifig
an Stiurthóra um Ghnóthaí Tomhaltóirí agus iad a chur ar an eolas faoi.
D'fhéadfá chomh maith dul i dteagmháil le hArd-Stiúrthóireacht Iompair
agus Fuinnimh Choimisiún na hEorpa. <br></p>
</div>
</div>
</html>
