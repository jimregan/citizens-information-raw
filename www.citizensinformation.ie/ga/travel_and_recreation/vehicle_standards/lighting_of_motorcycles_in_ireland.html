<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Soilsiú gluaisrothar in Éirinn
</title>
    
    <meta name="description" content="Tá cur síos sa cháipéis seo ar na rialacha faoi leith a
  		bhaineann le cineálacha lampaí agus frithneoirí nach mór a bheith ar
  		ghluaisrothair.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Soilsiú gluaisrothar in Éirinn</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Más mian leat gluaisrothair a thiomáint ar bhóthar poiblí in Éirinn ba
cheart duit a bheith ar an eolas go bhfuil rialacha faoi leith i bhfeidhm
maidir leis an gcineál lampaí agus frithneoirí nach mór a bheith ar an
ngluaisrothar. Tá na rialacha seo leagtha síos sna <a shape="rect" href="http://www.irishstatutebook.ie/1963/en/si/0189.html">Rialacháin um
Thrácht ar Bhóithre (Soilsiú Feithiclí), 1963</a>. Má bhíonn soilse
éifeachtacha ar do ghluaisrothar cinnteófar go bhfuil úsáideoirí eile
bóthair in ann tú a fheiceáil. Tá an Garda Síochána (poilíní na
hÉireann) freagrach as an dlí a bhaineann le soilsiú feithiclí in Éirinn a
chur i bhfeidhm agus tá sé riachtanach go ndéantar é seo le sábháilteacht
a chinntiú ar na bóithre. Tá sé mar aidhm ag na Rialacháin seo timpistí a
sheachaint agus beatha agus maoin a chosaint. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Ní mór go mbeadh na nithe seo a leanas ar ghluaisrothar an t-am ar fad:
</p>
<ul><li>Ceannlampa amháin: lampa é seo a dhéanann an bóthar a shoilsiú mar
    is cuí le solas geal nó buí ar feadh achair de 325 troigh (nó 100
    troigh nuair atá sé íslithe) agus i gcás gluaisrothair de chumhacht
    íseal, ar feadh achair réasúnta. </li>
  <li>Cúl-lampa amháin: lampa é seo atá ar chúl an rothair agus nuair atá
    sé lasta, tá solas dearg le feiceáil ar feadh 500 troigh. </li>
  <li>Frithneoir cúil amháin: frithneoir dearg atá le feiceáil go soiléar
    ar feadh achair de 325 troigh ar do chúl nuair atá ceannlampaí feithicle
    ag soilsiú go díreach air. </li>
  <li>Soilsiú ar an uimhirphláta: solas geal lasta ar an uimhirphláta cúil
    atá anseo ionas gur féidir gach litir agus uimhir a léamh go héasca ó
    achar de 65 troigh ar an gcúl. </li>
  <li>Lampa suímh (muna bhfuil ceannlampa ann nó má tá taobhcharr ar an
    ngluaisrothar): lampa é seo nach mó ná 7 vat atá ar an ngluaisrothar
    nach mó ná 5 troigh ón talamh agus nuair atá sé lasta a
    thaispeáineann solas geal chun tosaigh atá le feiceáil ar feadh 500
    troigh. </li>
  <li>Treo-tháscairí agus stad lampa ard (<span>níl sé seo
    riachtanach</span>): lampa ar an ngluaisrothar é treo-tháscaire a
    thaispeáineann d'úsáideoirí eile bóthair go bhfuil sé ar intinn ag an
    tiománaí casadh ar dheis nó ar chlé. Ní mór go mbeadh
    treo-tháscairí séamafórach nó gealánach. </li>
</ul><p>Ní mór go mbeadh na nithe seo a leanas ar thaobhcharranna gluaisrothar an
t-am ar fad: </p>
<ul><li>Lampa suímh amháin </li>
  <li>Cúl-lampa amháin (mar thuas) </li>
  <li>Frithneoir cúil amháin. </li>
</ul><h3>Úsáid Cheannlampaí</h3>

<p>Ba cheart na ceannlampaí ar do ghluaisrothar a ísliú go maith in am sna
cúinsí seo a leanas: </p>
<ul><li>Nuair atá feithiclí ag teacht i do choinne (nuair atá feithiclí ag
    teacht i do threo ón treo eile) </li>
  <li>In áiteanna faoi fhoirgnimh ina bhfuil soilse poiblí, agus i gceantair
    faoi luasteorainn speisialta </li>
  <li>Nuair atá an léargas go dona (mar shampla le ceo trom, sneachta,
    báisteach nó dusta) </li>
  <li>Nuair atá tú ag taisteal taobh thiar de fheithicil eile </li>
  <li>Nuair a d'fhéadfadh sé ciotaí a dhéanamh d'úsáideoirí eile
    bóthair má theipeann ort úsáid á bhaint as do cheannlampaí. </li>
</ul><h3>Uaireanta soilsiúcháin</h3>

<p>Ní mór do ghluaisrothaithe uilig lampaí a úsáid (ach amháin
stop-lampaí) i rith uaireanta "soilsiúcháin". Má tá tú ag baint úsáide
as an ngluaisrothar sa lá nuair atá an léargas lag, ní mor duit lampaí a
úsáid freisin. Má tá lampaí in úsáid ar do ghluaisrothar agat, ba cheart
duit déanamh cinnte na soilse a ísliú nuair atá tú ag teacht i dtreo
úsáideoirí eile bóthair. </p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Bíonn na lampaí agus frithneoirí seo ar formhór na ngluaisrothar nuair a
dhéantar iad. Is féidir lampaí breise a cheannach ag aon siopa maith
gluaisrothair. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Muna bhfuil tú cinnte an bhfuil do ghluaisrothar ag cloí leis an dlí ba
cheart duit teagmháil a dhéanamh leis an stáisiún Garda áitiúil le
comhairle agus eolas a fháil. </p>
</div>
</div>
</html>
