<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Scrúdú Náisiúnta Feithiclí
</title>
    
    <meta name="description" content="Tá cur síos anseo ar an Scrúdú Náisiúnta Feithiclí, ar a   bhfuil conas réiteach faoina chomhair, conas iarratas a dhéanamh agus conas a n-oibríonn sé san áireamh.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Scrúdú Náisiúnta Feithiclí</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l27d15">Rátaí</a></li><li><a href="#l94472">Conas Iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>I mí Eanáir 2000 tháinig tástáil riachtanach gluaisteán i bhfeidhm mar
chuid de Threoir an AE a leagann síos tástáil riachtanach gluaisteán i
ngach ballstát. Is coir é gluaisteán a thiomáint nach mór tástáil a
dhéanamh air gan diosca na Seirbhíse Tástála Náisiúnta Gluaisteán a
bheith le feiceáil air agus gearrfar <a href="../../justice/criminal_law/criminal_trial/maximum_fines_on_summary_conviction.html">Aicme
C fíneálacha</a> ar dhaoine as an dlí a shárú. </p>

<p>An Tástáil Náisiúnta Gluaisteán a thugtar ar an tástáil agus is í an
tSeirbhís Tástála Náisiúnta Gluaisteán Teo (STNG) a dhéanann an
tástáil ar son an Rialtais. Tá sé mar aidhm ag an tástáil sábháilteacht
a fheabhsú ar an mbóthar agus cur le cosaint na timpeallachta. Is féidir <a shape="rect" href="https://www.ncts.ie/1127">breathnú anseo ar rátaí
náisiúnta pas/teipe</a></p>

<p>Tá an lárionad tástála lonnaithe ar Champas Gnó Iarthar na Cathrach,
taobh amuigh de Bhaile Átha Cliath, le <a shape="rect" href="https://www.ncts.ie/1106">líonra na h-ionaid fheidhmiúcháin ar fud na
tíre</a>. Tá an córas tástála smachtaithe ag ríomhairí agus ag brath go
mór ar threalamh uathoibríoch le slándáil agus cinnteacht na tástála a
chinntiú chomh fada agus is féidir. </p>

<p><span>I measc nithe eile beidh an scrúdú ag díriú ar: coscáin;
astaíochtaí an phíobáin sceite; rothaí agus boinn; soilse; stiúradh agus
crochadh; fráma agus focharráiste; corais leictreacha; gloine agus scatháin;
traiseoladh; córas inmhéanach agus breosla. </span></p>

<p>Beidh toradh teipe le fáil ag gluaisteán ar son rudaí simplí, mar
shampla, cuimilteoirí gaothscátha bríste, scatháin sciatháin nó
táscairí bríste chomh éasca céanna le teip ar son leibhéil arda
astaíochtaí, stiúradh lochtach nó drochchoscáin. Baineann an chuid is mó
de na torthaí teipe le fadhbanna leis na ceannsolais, astaíochtaí agus
coscáin. Cuirtear teastas pas nó tuairisc teipe ar fáil tar éis na
tástála agus má theipeann ar an ngluaisteán míníonn an tuairisc cén
fáth gur theip air agus céard is cóir a dhéanamh le rudaí a chur ina
gceart. </p>

<p>Is é an <a href="https://www.ncts.ie/media/1004/nct-manual-july-2014.pdf">Lámhleabhar
Náisiúnta Tástála Gluaisteán (pdf)</a> ar fáil ar láithreán gréasáin
an NCT</p>

<p>Molann an STNG go ndéanann duine cinnte roimh an tástáil:</p>
<ul><li>go bhfuil dóthain ola agus uisce sa ghluaisteán </li>
  <li>go bhfuil an cófra bagáiste folamh agus nach bhfuil aon earraí
    pearsanta ar na suíocháin, mar shampla suíocháin linbh gur féidir a
    thógáil amach </li>
  <li>go bhfuil an gluaisteán réasúnta glan (go mór mór an focharráiste)
  </li>
  <li>go bhfuil na caipíní moil bainte agus go bhfuil an brú ceart aeir sna
    boinn </li>
  <li>go bhfuil criosanna agus fáiscíní le feiceáil go soiléir </li>
  <li>go gcomhlíonann <a shape="rect" href="vehicle_registration_numbers.html">na huimhirchláir</a> </li>
  <li>go bhfuil beilt chomhrialaithe nua curtha isteach más gluaisteán
    díosail atá i gceist, is é sin taobh istigh den tréimhse ama molta ag
    déantóir na feithicle </li>
  <li>Molann an STNG go mbíonn seiceáil agus socrú déanta ar na soilse
    roimh an tástáil. </li>
</ul><p>Má thugann tú an gluaisteán le seirbhís a fháil déanta air roimh an
tástáil, molann an STNG go mbeadh aird speisialta dírithe ar na pointí is
mó a thugann toradh teipe do ghluaisteáin:</p>
<ul><li>Ceannsoilse: ailíniú agus ord </li>
  <li>Coscáin: chun tosaigh, ar cúil agus coscán láimhe </li>
  <li>Astaíochtaí an phíobáin sceite: sa chuid is mó cásanna ní
    theastaíonn ach tiúnadh beag a dhéanamh ar an inneall. <br></li>
</ul></div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Ó 2000 ar aghaidh, rinneadh tástáil ar gach gluaisteán atá 4 bliana
agus os a chionn. Beidh ar fheithiclí a éiríonn leo sa tástáil dul faoi
thástáil gach 2 bhliain uaidh sin amach. Ó Mheitheamh 2011 ar aghaidh,
rinneadh tástáil ar ghluaisteáin atá os cionn 10 mbliana d’aois gach
bliain.</p>

<p>Ó bhí 28ú Iúil 2014, is féidir leat <a href="http://www.rsa.ie/en/RSA/Your-Vehicle/Your-Vehicle-/NCT/Voluntary-Early-Testing/">d'fheithicil
a chur isteach go deonach</a> don tástáil aon tráth roimh an dáta dlite
tástála agus a fháil teastas NCT atá bailí ar feadh 1 nó 2 bliana (ag
brath ar aois an chairr) ó dháta na tástála. </p>

<p><strong>Ní mór duit do dheimhniú ceadúnaithe/cláraithe
feithicle</strong> a thabhairt leat chuig an ionad tástála. Ní mór duit do
cheadúnas tiomána nó do phas a thaispeáint freisin mar aitheantas. </p>

<h3>Díolúintí ón Tástáil Náisiúnta Gluaisteán </h3>

<p>Ní gá feithiclí a cláraíodh roimh 1 Eanáir 1980 a thástáil. </p>

<p>Ní gá tástáil a dhéanamh ar ghluaisteáin atá lonnaithe go buan ar
oileáin nach bhfuil ceangailte leis an mórthír. </p>

<h3>Veaineanna-cairr</h3>

<p>Maidir le veaineanna-cairr a bhfuil na fuinneoga cúil ar na taobhanna
líonta acu, teagmháil a dhéanamh leis an tÚdarás um Shábháilteacht ar
Bhóithre (Tel: 091 872 600).</p>

<h3>Feithiclí tugtha isteach ó Thuaisceart na hÉireann agus ó thar lear</h3>

<p>Ní mór d’fheithiclí a allmhairítear go hÉirinn ó thaobh amuigh den
Stát (lena n-áirítear Tuaisceart Éireann) dul tríd an Tástáil
Náisiúnta Gluaisteán freisin (chomh luath is atá an fheithicil 4 bliana
d’aois nó níos sine). Tá sé seo i bhfeidhm <strong>fiú amháin má
rinneadh MOT</strong> nó aon tástáil feithicle eile uirthi thar lear. Os rud
é gur cion atá ann gluaisteán a thiomáint atá dlite do thástáil gan
diosca ón tSeirbhís Tástála Náisiúnta Gluaisteán a léiriú, má tá an
fheithicil allmhairithe 4 bliana d’aois nó níos sine cheana féin, ní mór
í a chur faoin Tástáil Náisiúnta Gluaisteán láithreach. Chun tuilleadh
eolais a fháil faoi na gluaisteáin TNG agus allmhairithe i dteagmháil leis
an Roinn Seirbhísí Custaiméara TNG ar 1890 200 670.</p>

<p>Léigh tuilleadh maidir le <a shape="rect" href="/ga/moving_country/moving_to_ireland/coming_to_live_in_ireland/importing_car_into_ireland.html">feithicil
a allmhairiú go hÉirinn</a> anseo. </p>

<h3>Achomharc a lorg ar thorthaí TNG</h3>

<p>Má tá tú míshásta le torthaí na tástála is féidir leat achomharc a
lorg tríd an gcóras achomhairc atá ag an TNG. Ar an gcéad dul síos, a
ardú do imní leis an duine atá i bhfeighil an Ionaid Tástála. Tá <a href="https://www.ncts.ie/1172">faisnéis maidir le gearán nó achomharc a
dhéanamh</a> ar fáil ar shuíomh gréasáin NCT.</p>
</div>
<div class="topic base_rates">
<h2 class="topic base_rates_title" id="l27d15">Rátaí</h2>

<p>Cosnaíonn an tástáil €55 agus tógann sé idir 40 nóiméad - 1 uair an
chloig chun é a dhéanamh. Cuimsíonn sé <a shape="rect" href="https://www.ncts.ie/1130">thart ar 60 tástáil éagsúil</a>, a
dhéantar le ríomhaire agus de láimh araon. </p>

<p>De réir <a shape="rect" href="https://www.ncts.ie/1179">Chairt
Chustaiméirí na Seirbhíse Tástála Náisiúnta Gluaisteán</a>, má iarrann
tú coinne Tástála Náisiúnta Gluaisteán taobh istigh de 4 seachtaine agus
nach féidir í a chur ar fáil, tá tú i dteideal an tástáil a fháil saor
in aisce. </p>

<p>Má theipeann ar do ghluaisteán sa tástáil, ní mór duit atástáil a
chur in áirithe taobh istigh de 21 lá agus ní mór an atástáil a dhéanamh
taobh istigh de 30 lá ón gcéad thástáil. Tá costas €28 ar atástáil.
Tá atástáil nach gcuimsíonn úsáid threalamh tástála saor in aisce.
(Cuimsítear in atástáil saor in aisce ábhair bheaga infheicthe cosúil le
cuimilteoir gaothscátha nua a chur isteach). </p>

<p>Má chuireann tú do choinne dearbhaithe ar ceal le níos lú ná fógra 5
lá oibre (Luan go hAoine, nach gcuimsíonn an lá tástála) nó mura dtagann
tú chuig do thástáil, gearrfar €22 de bhreis ort (os cionn an
gnáth-tháille) an chéad uair eile a thugann tú d’fheithicil isteach i
gcomhair tástála.</p>

<h3>Teastais agus tuairiscí caillte</h3>

<p>Má chailleann tú nó má théann do theastas TNG amú ort, is féidir leat
ceann eile a fháil ina áit tríd foirm iarratais a chomhlánú. Glaoigh
isteach chuig do <a shape="rect" href="http://www.garda.ie/Stations/Default.aspx">stáisiún Garda áitiúil</a>
agus faigh <a shape="rect" href="https://www.motortax.ie/OMT/pdf/RF134_en.pdf">foirm RF134</a>. Ní mór
duit an fhoirm a chomhlánú agus í a fháil stampáilte agus sínithe ag an
nGarda. Seol an fhoirm, chomh maith leis an diosca gaothscatha nó teastas TNG
(pé acu atá fós agat) agus dréacht bainc nó ordú poist don €15.50
iníoctha leis an Applus Seirbhíse Tástála Gluaisteán chuig an Riarthóir
Teastas Tástala ag an seoladh thíosluaite. </p>

<p>Más mian leat tuairisc nua TNG a fháil in áit ceann atá imithe amú ort,
scríobh chuig an Riarthóir Teastas Tástala ag an seoladh thíos luaite agus
tabhair uimhir chláraithe do ghluaisteáin, déantóir agus múnla na
feithicle agus do chuid sonraí féin chomh maith le dréacht bainc nó ordú
poist don €15.50 iníoctha leis an Applus Seirbhíse Tástála
Gluaisteán.<br></p>
</div>
<div class="topic base_howtoapply">
<h2 class="topic base_howtoapply_title" id="l94472">Conas Iarratas a dhéanamh</h2>

<p>Má cháilíonn do ghluaisteán le haghaidh tástáil de chuid na Seirbhíse
Náisiúnta Tástála Gluaisteán (NCT) féadfaidh tú:</p>
<ul><li>Fón NCTS ar 01 413 5992</li>
  <li>Ríomhphost bookings@ncts.ie</li>
  <li>Scríobh chuig an Roinn in áirithe ag an seoladh thíos nó</li>
  <li>Bain úsáid as a <a href="https://www.ncts.ie/1056">seirbhís ar
    líne</a></li>
</ul><p>Féadfaidh an tSeirbhís coinne shealadach a thairiscint duit ag ionad
tástála in aice láimhe nó cuireadh a thabhairt duit do choinne thástála
féin a shocrú. Má oireann an choinne shealadach duit nó más mian leat am,
dáta nó ionad tástála eile a bheith agat ní mór duit dul i dteagmháil
leis an tSeirbhís. </p>

<p>Nuair a fhaigheann tú do litir fógartha, ní mór duit dul i dteagmháil
leis an tSeirbhís Tástála Náisiúnta Gluaisteán chun do choinne a
dhearbhú, a athrú nó a chur ar ceal. Tar éis duit dul i dteagmháil leis an
tSeirbhís Tástála Náisiúnta Gluaisteán agus do choinne shealadach a
dhearbhú nó a athrú, gheobhaidh tú litir <em>‘Dearbhú ar
Choinne’</em>. <a shape="rect" href="https://www.ncts.ie/1056">Féadfaidh tú
do choinne a dhearbhú, a chur ar ceal nó a athrú ar líne anseo</a>. </p>

<p>Mura bhfuil an tSeirbhís Tástála Náisiúnta Gluaisteán tar éis
cloisteáil uait 14 lá roimh an dáta na coinne sealadaí, cuirfear do
thástáil ar ceal go huathoibríoch agus cuirfear ar fáil do chustaiméirí
eile í. </p>

<p>Is féidir leat do choinne dhearbhaithe a chur ar ceal nó a athrú trí
fhógra 5 lá oibre a thabhairt (Luan-Aoine). Má chuireann tú do choinne ar
ceal nó má athraíonn tú í ag tabhairt fógra níos lú ná 5 lá
(Luan-Aoine), gearrfar táille breise de €22 ort. <br></p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Ba chóir iarratais tríd an bpost a sheoladh chuig an seoladh thíos.
Féadfaidh tú an tástáil atá ceaptha duit a chur in áirithe, a dhearbhú
nó a chur ar ceal ar líne trí leas a bhaint as an nasc thuas. Féadfar
fiosruithe faoi áirithintí a chur ar aghaidh chuig <a shape="rect" href="mailto:bookings@ncts.ie">bookings@ncts.ie</a>. </p>

<p>Féadfar fiosruithe faoin tástáil na Seirbhíse Náisiúnta Tástála
Carranna a dhéanamh trí ríomhphost a sheoladh chuig <a shape="rect" href="mailto:info@ncts.ie">info@ncts.ie</a>. </p>

<p>
</p><div class="inlinesio">
<p>
</p><div>
<h3>An tSeirbhís Tástála Náisiúnta Gluaisteán (STNG) Teo</h3>
<p>
  

  
  Céide an Locha 3026<br>Campas Gnó Iarthar na Cathrach<br>Bóthar Nás<br>Baile Átha Cliath 24<br>Ireland
  <br>
  
</p>
<p>
  

  
  <strong>Teil:</strong>+353 1 413 5994
  <br>
  

  

  
  <strong>Facs:</strong>+353 1 413 5996
  <br> 
  

  
  <strong>Láithreán Gréasáin:</strong> <a href="http://www.ncts.ie">http://www.ncts.ie</a>
  <br>
  

  

  

  
  <strong>R-phost:</strong> <a href="mailto:info@ncts.ie">info@ncts.ie</a>
  <br>
  
</p>
</div></div>
<br></div>
</div>
</html>
