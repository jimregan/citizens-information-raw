<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Seirbhísí leabharlann phoiblí
</title>
    
    <meta name="description" content="Imlíniú ar an tseirbhís a sholáthraíonn seirbhís na     leabharlann phoiblí agus ceanglais ballraíochta">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Seirbhísí leabharlann phoiblí</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l27d15">Rátaí</a></li><li><a href="#lf8ec3">Conas Iarratas a Dhéanamh</a></li><li><a href="#lf3c9d">Tuilleadh eolais</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Bíonn leabharlanna poiblí ar oscailt do gach duine agus ní gá duit a
bheith i do bhall den leabharlann mura bhfuil tú ach ag iarraidh rud éigin a
léamh sa leabharlann, ceist a chur nó ábhar tagartha a sheiceáil (m.sh.
eolaí teileafóin nó foclóir nó ciclipéid). </p>

<p>Caithfidh tú a bheith mar bhall den leabharlann má bhíonn tú ag iarraidh
leabhair nó ábhair a thógáil ar iasacht nó mar a bhíonn i gceist go
minic, má bhíonn tú ag iarraidh úsáid a bhaint as an Idirlíon. </p>

<p>Tá difríochtaí sna seirbhísí a chuireann leabharlanna áirithe ar
fáil, bíonn sé sin ag brath ar a méid agus ar an áit a bhfuil an brainse
suite agus ar pholasaithe an tseirbhís leabharlainne. </p>

<h3>Seirbhísí Iasachta </h3>

<p>Cuireann gach leabharlann phoiblí leabhair ar fáil gur féidir le muintir
an phobal a thabhairt ar iasacht. Is féidir gach cineál leabhar a thabhairt
ar iasacht, ficsean, (ar nós an leabhair is mó a díoladh le deireanasí nó
úrscéal clasacach) agus leabhair nach ficsean iad (ar nós leabhair staire,
beatháisnéisí, leabhair eolaíochta, leabhair taistil, leabhair
féinchúnaimh ,rl.). Chomh maith le gnáthleabhair bíonn cóipeanna ag
leabharlanna de leabhair i gcruth "cló mór", a thaitníonn go mór le
léitheoirí a mbíonn amharc lag acu. </p>

<h3>Seirbhís Iasachta Leanaí </h3>

<p>Bionn roinn na nÓg agus na nDaoine Aosacha i bhformhór leabharlann.
Leanaí suas go dtí aois áirithe a bhaineann leas as roinn na nÓg a
chuireann leabhair agus ábhair ar fáil do leanaí go speisialta. Tá leabhair
ar fáil i leabharlann na nÓg do leanaí ag gach aois, ó naíonáin suas go
dtí déagóirí.</p>

<h3>Áirthintí agus Iarratais</h3>

<p>Má bhíonn an leabhar atá ag teastáil amuigh ar iasacht ag duine éigin
eile, is féidir leat an leabhar sin a chur in áirthint duit féin. Cuirfidh
an leabharlann ar an eolas tú nuair a bheidh an leabhar réidh le tabhairt
amach ar iasacht arís. </p>

<p>Mura bhfuil an leabhar atá uait ag an leabharlann, is féidir leat iarratas
a dhéanamh air, trí fhoirm eile a chomhlánú. Féadfaidh an leabharlann an
leabhar a cheannach nó féadfaidh siad cóip eile a lorg trí iasacht
idir-leabharlann. Is córas é sin inar féidir le leabharlanna in Éirinn, sa
Ríocht Aontaithe agus ar fud an domhain rudaí a thabhairt ar iasacht dá
chéile lena n-úsáid ag baill na leabharlainne. </p>

<h3>Ábhair eile</h3>

<p>Chomh maith le leabhair a thógáil ar iasacht, is féidir leat
leabhair-éisteachta a thógáil ar iasacht as go leor leabharlanna, agus is
éard atá iontu seo ná léitheoireacht taifeadta ar na leabhair. Bíonn gach
cineál leabhair ar fáil atá taifeadta agus tá tú in ann iad a fháil ar
caiséad agus ar CD. I roinnt leabharlanna is féidir leat e-leabhair a
thógáil ar iasacht.</p>

<p>Bíonn duine in ann dlúthdhioscaí agus téipeanna ceoil a thógáil ar
iasacht as go leor leabharlann. Bionn gach réimse ceoil orthu seo, ó cheol a
bhíonn sna cairteanna go ceol traidisiúnta nó ceol clasacach. </p>

<p>Bíonn roinnt priontaí agus pictiúr ag leabharlainne freisin agus is
féidir iad sin a thógáil ar iasacht. </p>

<h3>Irisleabhair agus Nuachtáin</h3>

<p>Bíonn sraith nuachtán laethúil agus tréimhseachán i leabharlanna
poiblí lena n-áirítear nuachtáin náisiúnta agus áitiúla agus
irisleabhair le topaici éagsúla iontu. (m.sh. gnó, sláinte agus saol
maireachtála, garraíodóireacht, eolaíocht, an nádúr, stair. </p>

<h3>Tagairt agus Seirbhísí Eolas Ginearálta</h3>

<p>Bíonn roinn "tagartha" ag gach leabharlann phoiblí, ina mbíonn leabhair
agus ábhair eile gur féidir a úsáid sa leabharlann. Ar na rudaí is mó a
bhíonn le fáil sa roinn tagartha, bíonn achmhainní mar fhoclóirí,
eolaithe, ciclipéidí, foilseacháin rialtais, eolas gnó, leabhair chinn
bhliana agus léarscáileanna. Bíonn ábhar tagartha, go háirithe ábhair
gnó, le fáil ar CD nó ar an Idirlíon. </p>

<p>Is féidir le leabharlanna poiblí sonraí teagmhála a chur ar fáil chomh
maith le heolas ar na seirbhísí a chuireann an chomhairle chontae nó bardas
ar fáil agus chomh maith leis sin ranna rialtais, ina mbeadh eolas faoi
chúrsaí leasa shóisialaigh, ,rl.</p>

<p>Bíonn go leor eolas áitiúil le fáil i go leor leabharlann chomh maith le
heolas faoi imeachtaí clubanna agus cumann go háitiúil. </p>

<h3>Staidéir Áitiúla</h3>

<p>Cruinníonn gach leabharlann phoiblí ábhar faoi stair a gcontae nó a
n-áite féin. Bíonn gach cineál ábhair ar fáil lena n-áirítear stair an
pharóiste agus an chontae, mapaí, grianghraif, pictiúir, seanthaifid, agus
nuachtáin. I go leor cásanna bíonn an bailiúchán staire áitiúla le fáil
i leabharlann an chontae mar sin ba chóir duit é sin a seiceáil ag do
bhrainse áitiúil.</p>

<h3>Seirbhísí Idirlín</h3>

<p>Tá ríomhairí anois ag gach seirbhís leabharlainne poiblí ar féidir
leis an bpobal úsáid a bhaint astu chun rochtain a fháil ar an Idirlíon.
Caitheann tú bheith i do bhall den leabharlann chun úsáid a bhaint as na
ríomhairí sa chuid is mó de na cásanna. Is iondúil go gcaithfidh tú
seisiún a chur in áirithe roimh ré, ach ba cheart duit é sin a sheiceáil i
do bhrainse áitiúil. Tairgeann go leor leabharlann seisiúin tosaigh
d’úsáideoirí nua anois.</p>

<p>Is féidir catalóga leabharlainne aonair a chuardach ar líne de réir
údair, teidil nó eochairfhocail anois. Faightear rochtain ar an gcóras ach
úsáid a bhaint as uimhir iasachtóra leabharlainne agus uimhir aitheantais
phearsanta (PIN). Ina theannta sin is féidir leabhar a iarraidh, iasachtaí a
athnuachan agus eolas iasachtaí a cheadú ar nós iasachtaí agus áirithintí
ar líne.</p>

<p>Bíonn rochtain ar líne ar ábhar digitithe ó leabharlanna poiblí ar
fáil mar shampla trí <a href="http://www.askaboutireland.ie/">askaboutireland.ie</a>. Is tríd an
tseirbhís <a href="http://www.borrowbooks.ie/">BorrowBooks</a> ar féidir le
baill leabharlainne míreanna a fháil ar iasacht ó fud na n-údarás
leabharlainne poiblí trí mheán a seirbhíse leabharlainne áitiúla. Tá
gach leabharlann phoiblí ag glacadh ballraíochta le <a href="http://www.librariesireland.ie/">Libraries Ireland</a>, rud a ligfidh do
dhuine ar bith le cárta leabharlainne poiblí chun míreanna a fháil ar
iasacht agus a chur in áirithe ó leabharlann phoiblí ar bith. Is féidir
ríomhleabhair agus ríomh-chlosleabhair a fháil ar iasacht trí mheán na
seirbhíse <a href="https://librariesireland.freshdesk.com/support/solutions/19000076578">BorrowBox</a>.</p>

<p>Is féidir leat teacht ar <a href="http://www.housing.gov.ie/local-government/community-services/public-libraries/online-services">a
thuilleadh eolais i leith seirbhísí ar líne</a> ar láithreán gréasáin na
Roinne Tithíochta, Pleanála, Pobail agus Rialtais Áitiúil.</p>

<h3>Foghlaim Féinthreoraithe</h3>

<p>Soláthraíonn go leor leabharlann phoiblí, go háirithe na cinn mhóra, <a href="http://www.housing.gov.ie/local-government/community-services/public-libraries/learning-library">acmhainní
chun úsáideoirí a chumasú chun foghlaim</a> nó chun cúrsa staidéir a
dhéanamh dá stuaim féin. Áirítear leo sin pacaí foghlama, modúil
foghlama ar líne, botháin foghlama, ábhair oiliúna agus gearrchúrsaí.
Fiosraigh mionsonraí ag do bhrainse áitiúil.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Is féidir le haon duine a bheith ina bhall den leabharlann nó an
leabharlann phoiblí a úsáid. </p>

<p>Tá difríocht sa méid ábhair atá tú in ann a thógáil ar iasacht ag
aon am amháin agus san achar gur féidir leat an t-ábhar a choinneáil. Faigh
sonraí fúthu sin ag do bhrainse áitiúil.</p>

<p>B'fhéidir go mbeadh ort roinnt seirbhísí a chur in áirthint, mar shampla
ag foghlaim teanga nó an tIdirlíon roimh ré. </p>

<p>Ní féidir le leanaí iasacht a fháil ach ó leabharlann na n-Óg. Bíonn
an aois gur féidir le daoine óga úsáid a bhaint as leabharlann na nAosach
difriúil i ngach leabharlann mar sin is féidir leat é sin a sheiceáil ag do
leabharlann áitiúil. </p>
</div>
<div class="topic base_rates">
<h2 class="topic base_rates_title" id="l27d15">Rátaí</h2>

<p>Cé go bhfuil an chuid is mó de na seirbhísí i bhformór leabharlann
áitiúil saor in aisce, bíonn táillí áirithe a chaithfidh tú a íoc. Tá
táille bheag ballraíochta ag cuid de na leabharlanna agus gearrann go leor
leabharlann fineáil ar leabhair nó ar ábhar eile a bhíonn ar iasacht a
thagann ar ais mall. Bíonn táille freisin ar ábhar a chur in áirthint nó
ábhar a ndéantar iarratas air. Faigh eolas faoi sin ag do leabharlann
áitiúil. Gearrann gach leabharlann phoiblí táille ar chóipeanna a fháil.
</p>
</div>
<div class="topic base_howtoapply">
<h2 class="topic base_howtoapply_title" id="lf8ec3">Conas Iarratas a Dhéanamh</h2>

<p>Bíonn cuid de na riachtanais difriúil, ag brath ar sheirbhís na
leabharlainne, ach baineann na rialacha seo a leanas le gach seirbhís
leabharlainne beagnach:</p>
<ul><li>Chun a bheith i do bhall den leabharlann bíonn ort foirm iarratais a
    chomhlánú ag aon bhrainse ar bith.</li>
  <li>Caithfidh tú cruthúnas ar do chéannacht agus do sheoladh a
    thaispeáint.</li>
  <li>Má tá tú faoi ocht mbliana déag d'aois beidh ar dhuine éigin os
    cionn ocht mbliana déag d'aois (m.sh tuismitheoir nó caomhnóir) an
    fhoirm a shíniú mar ráthóir thar do cheann. </li>
  <li>Eisíonn gach seirbhís leabharlainne a gcárta leabharlainne féin agus
    ní féidir an cárta sin a úsáid ach i mbrainsí a bhaineann leis an
    tseirbhís leabharlainne sin. Má bhíonn tú ag iarraidh brainse i níos
    mó ná leabharlann amháin a úsáid caithfidh tú a bheith i do bhall de
    gach ceann de na leabharlanna sin. Má bhíonn tú, mar shampla, ag
    iarraidh úsáid a bhaint as leabharlanna Bhardas Átha Cliath agus
    Chomhairle Chontae Fingal, caithfidh tú a bheith i do bhall den dá
    leabharlann sin. </li>
</ul></div>
<div class="topic base_wheretoapply">
<h2 class="topic base_wheretoapply_title" id="lf3c9d">Tuilleadh eolais</h2>

<p>Tá <a href="http://www.environ.ie/local-government/community-services/public-libraries/public-libraries">tuilleadh
eolais ar leabharlanna poiblí</a> ar shuíomh gréasáin na Roinne
Tithíochta, Pleanála, Pobail agus Rialtais Áitiúil</p>
</div>
</div>
</html>
