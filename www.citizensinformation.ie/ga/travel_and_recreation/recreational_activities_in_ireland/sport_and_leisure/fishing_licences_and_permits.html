<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ceadúnais Iascaireachta
</title>
    
    <meta name="description" content="Teastaíonn ceadúnas iascaireachta Stáit más mian leat páirt     a ghlacadh i gcuid de na himeachtaí iascaireachta in Éirinn. Tá eolas ar fáil     anseo maidir le conas iarratas a dhéanamh ar cheadúnas agus cén áit leis an     iarratas sin a dhéanamh.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ceadúnais Iascaireachta</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#l94472">Conas Iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Rialaíonn <a shape="rect" href="http://www.fisheriesireland.ie/">Iascaigh
Intíre na hÉireann (IIE)</a> cúrsaí slatiascaireachta, comhlacht Stáit a
bunaíodh i mí Iúil 2010 tar éis chónascadh an Príomh-Bhoird Iascaigh agus
na Boird Iascaigh Réigiúnacha mar aon ghníomhaireacht amháin. Is é an
phríomhfheidhm atá ag Iascaigh Intíre na hÉireann ná comhairle a chur ar
an Aire maidir le beartas a bhaineann le caomhnú, cosaint, bainistíocht,
forbairt agus feabhsú iascaigh intíre agus slatiascaireachta mara. Cinntíonn
sé go gcloítear le dlíthe iascaigh náisiúnta agus áitiúla in
uiscebhealaí intíre agus amach chomh fada leis an teorainn iascaigh 12 mhíle
amach ón gcósta. Cinntíonn sé freisin go dtugtar cosaint agus go
gcaomhnaítear acmhainní iascaigh na hÉireann. </p>

<p>Tá an iascaireacht duáin in Éirinn roinnte sna rannóga seo a leanas: <a shape="rect" href="http://www.fishinginireland.info/coarse/index.htm">garbh</a>, <a shape="rect" href="http://www.fishinginireland.info/salmon/index.htm">spórt</a>, <a shape="rect" href="http://www.fishinginireland.info/sea/index.htm">farraige</a>, <a shape="rect" href="http://www.fishinginireland.info/pike/index.htm">liús</a>,
agus <a shape="rect" href="http://www.fishinginireland.info/trout/index.htm">breac</a>. I measc na
ngnéithe éisc atá faoi chosaint in Éirinn tá bradán, breac geal, bass
farraige, iasc sliogánach, eascann agus iasc uisce locha ar fad. Teastaíonn
ceadúnais ón Stát le dul ag iascaireacht bradáin nó breac geal in aon
chuid den tír. </p>

<h3>Feirmeacha Éisc</h3>

<p>Cuireann truailliú uisce, márú éisc agus fadhbanna eile isteach ar
dhaonra éisc i mbealaí uisce intíre. Tá clár bainistiú stoic éisc ag an
IIE le daonra éisc in áiteanna a d'fhulaing a thabhairt ar ais. Baineadh
úsáid freisin as bainistiú stoic éisc le stádas na hiascaireachta a ardú
agus le dul i ngleic le ceisteanna maidir le cosaint agus caomhnú na
ngnéithe. <a shape="rect" href="http://www.fisheriesireland.ie/Fish-Farm/fishfarm.html">Léigh tuilleadh
faoi fheirmeacha éisc in Éirinn</a> anseo. </p>

<h3>Cosaint Acmhainní</h3>

<p>Tá baint ag an Iascach Intíre Éireann, ag <a shape="rect" href="http://www.military.ie/ie/an-tseirbhas-chabhlaigh/">Cabhlach na
hÉireann</a>, ag an <a shape="rect" href="http://www.military.ie/ie/an-taerchor/">Aer Corps</a> agus an <a shape="rect" href="http://www.garda.ie">Garda Síochána</a> ar fad i gcaomhnú
na n-acmhainní iascaireachta in uiscí intíre agus i bhfarraigí na
hÉireann. Plean patróil náisiúnta comhordú na hoibríochtaí chosanta agus
faire go léir. </p>

<p>Tá sé mar aidhm ag na seirbhísí patróil agus faire cosc a chur ar
ghníomhaíocht mhídhleathúil tríd a bheith i láthair agus le feiceáil
chomh minic agus is féidir in uiscí agus farraigí agus leis an dlí a chur
orthu siúd a bhriseann é, líonta mídhleathacha, trealamh, gléas
iascaireachta agus an t-iasc féin a thógáil. </p>

<h3>Cluaisíní a chur ar mhárú bradáin agus tuairisc a choinneáil</h3>

<p>Tháinig córas i bhfeidhm in Éirinn sa bhliain 2000 le cluaisíní a chur
ar bhradáin agus tuairisc a choinneáil ar gach márú tráchtála agus
spóirt. Tá an córas seo cosúil le córais atá i bhfeidhm i gCeanada, sa
Fhrainc, sa Spáinn agus i Stáit Aontaithe Meiriceá. Cuireann an córas
cluaisíní seo staitisticí tábhachtacha ar fáil maidir le máruithe agus
tuairim maidir le leibhéal stoic sna haibhneacha. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>
<ul><li>Tá formhór uiscí na hÉireann in úinéireacht phríobháideach nó in
    úinéireacht an Stáit. Éisíonn úinéir an uisce ceadúnas
    iascaireachta a thugann cead iascaireachta ag tréimhsí éagsúla idir lá
    amháin agus séasúr uilig. </li>
  <li>Ní féidir breith ar iasc abhann ar aon bhealach eile go dleathúil in
    Éirinn ach le slat agus líne. Tá sé in aghaidh an dlí ag duine amháin
    a bheith ag baint úsáide as dhá slat ag aon am amháin. </li>
  <li>Tá sé i gcoinne an dlí a bheith ag baint úsáide as iasc beo mar
    baoite. </li>
  <li>Ní mór duit ceadúnais Iascaireachta Stáit, cluaisíní agus ceadúnas
    faoi leith iascaireachta a fháil más mian leat dul ag iascaireacht
    bradán agus breac geal. Tá tréimhsí ama agus praghasanna éagsúla ag
    baint leis na ceadúnais. (Breathnaigh thíos sa mhír conas iarratas a
    dhéanamh). </li>
  <li>Tagann deireadh le formhór na hiascaireachta ar an 30 Meán Fómhair
    gach bliain (roinnt eisceachtaí ann nuair a dhúnann áiteanna ar dhátaí
    éagsúla idir 15 Meán Fómhair agus 12 Deireadh Fómhair). Is féidir
    tuilleadh eolais a fháil ó <a href="http://www.fisheriesireland.ie/About-Us/contact-us.html">d'oifig IIE
    áitiúil</a>. </li>
  <li>Tá sé i gcoinne an dlí aon bhreac geal a mhárú nó a choinneáil i
    gConamara (iarthar na hÉireann) nó i gceantar Bhaile na Coille (ó
    thuaidh de Chonamara). </li>
  <li>Tá sé mídhleathach bradán nó breac geal os cionn 40 cm a rugadh air
    le slat a dhíol idir an 1 Eanáir agus an 31 Deireadh Fómhair in aon
    bhliain. </li>
  <li>D'fhéadfadh sé go mbeadh iascaireacht teoranta ar uiscí faoi leith don
    fhlaidireacht nó d'fhéadfadh teoranna eile a bheith i bhfeidhm. Is
    féidir cinntiú le úinéir an uisce nó leis an mBord Réigiúnda
    Iascaigh má theastaíonn tuilleadh eolais. </li>
</ul><p>Is féidir <a shape="rect" href="http://www.fishinginireland.info/regulations.htm">tuilleadh eolais faoi
rialacháin iascaigh</a> a fháil anseo.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Is gá Ceadúnas Stáit a fháil chun iascaireacht a dhéanamh i gcomhair
bradán agus breac geal. Is féidir leat ceadúnas a cheannach ar feadh lá
amháin nó suas chomh fada le bliain. Tá faisnéis faoin réimse ceadúnais
atá ar fáil agus faoin gcostas a bhaineann leo ar láithreán
slatiascaireachta Iascaigh Intíre na hÉireann, áit ar féidir leat <a shape="rect" href="http://www.fishinginireland.info/salmon/salmon_licence.htm">an ceadúnas
a cheannach ar líne</a>. </p>

<p>Cé go bhfuil gá le ceadúnas chun iascach i gcomhair bradán agus breac
geal, ní chiallaíonn sé go bhfuil tú i dteideal iascach. Is iondúil go
mbíonn gá le ceadúnais nó cead iascaigh ó úinéirí iascaigh freisin,
agus ní mór é sin a fháil as féin. Go ginearálta, cosnaíonn ceadúnas
iascaigh idir €20 agus €50 in aghaidh an lae.</p>
</div>
<div class="topic base_howtoapply">
<h2 class="topic base_howtoapply_title" id="l94472">Conas Iarratas a dhéanamh</h2>

<p><a shape="rect" href="http://www.fishinginireland.info/tackleshops/index.htm">Téigh i
dteagmháil le do shiopa áitiúil iascaireachta</a>, d’Oifig Áitiúil
Iascaigh nó le Iascaigh Intíre na hÉireann chun tuilleadh faisnéise a
fháil faoi cheadúnais agus slatiascaireacht i do cheantar. </p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>


<p>
</p><div class="inlinesio">
<p>
</p><div>
<h3>Iascach Intíre Éireann</h3>
<p>
  

  
  3044 Céide an Locha<br>Campas Gnó Iarthar na Cathrach<br>Baile Átha Cliath 24<br>D24 Y265<br>Éire
  <br>
  
</p>
<p>
  

  
  <strong>Teil:</strong>+353 1 884 2600
  <br>
  

  

  
  <strong>Facs:</strong>+353 1 836 0060
  <br> 
  

  
  <strong>Láithreán Gréasáin:</strong> <a href="http://www.fisheriesireland.ie/">http://www.fisheriesireland.ie/</a>
  <br>
  

  

  

  
  <strong>R-phost:</strong> <a href="mailto:info@fisheriesireland.ie">info@fisheriesireland.ie</a>
  <br>
  
</p>
</div></div>

</div>
</div>
</html>
