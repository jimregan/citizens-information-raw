<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ag siúl agus ag fánaíocht in Éirinn
</title>
    
    <meta name="description" content="Pléann an cháipéis seo an dlí a bhaineann le siúl agus     fánaíocht trasna talún príobháidí in Éirinn agus tugann sí eolas faoi chosáin     siúil in Éirinn.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ag siúl agus ag fánaíocht in Éirinn</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#lf3c9d">Tuilleadh eolais</a></li><li><a href="#lfc181">Teagmhálacha</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá an-tóir tagtha ar raonta siúil agus fánaíochta le blianta beaga
anuas. Tá trí phríomhscéim siúil le haghaidh forbairtí bealaí siúil:</p>
<ul><li>Clár Náisiúnta na Slite Slímharcáilte de chuid Spórt Éireann</li>
  <li>Scéim Shlí na Sláinte faoi Fhoras Croí na hÉireann</li>
  <li>Foraoiseacha áineasa de chuid Coillte.</li>
</ul><p>Is tábhachtach, áfach, a chuimhneamh go bhfuil an talamh go léir faoi
úinéireacht phríobháideach nó an Stáit, agus go leagtar srianta áirithe
orthu siúd a bhíonn ag siúl nó ag fánaíocht.</p>

<h3>Conairí Slímharcáilte</h3>

<p>Tá <a href="http://www.irishtrails.ie/National_Trails_Office/">Oifig na
gCosán Náisiúnta (OCN)</a> de chuid Spórt Éireann freagrach as gach Conair
Shlímharcáilte – forbairtí bealach siúil a chlárú agus a rialáil in
Éirinn. Cabhraíonn an OCN le agus oibríonn sé i ndlúthchomhar le gach
údarás áitiúil, comhpháirtíocht spóirt áitiúil agus pobal áitiúil ar
fud na tíre chun conairí nua a fhorbairt agus chun conairí reatha a chur
chun cinn.</p>

<p>Cosáin iad Conairí Slímharcáilte a fhorbraítear i ndiaidh comhaontú
agus tacaíocht úinéirí talún a fháil a dtrasnaítear a dtailte ar an
mbealach. Ní gá gur cearta slí atá i gceist, cé go mbaintear úsáid as
seanbhóithre agus cosáin ar chuid mhaith de na conairí siúil seo, ar
conairí iad go léir atá slímharcáilte agus a bhfuil comharthaí curtha in
airde orthu. Tá breis agus 40 Conair Náisiúnta Shlímharcáilte timpeall na
hÉireann, ina measc Slí Chill Mhantáin, Slí Chiarraí, Slí Bhoirne, agus
tá go leor siúlóidí níos giorra ann a bhaineann leis na forbairtí níos
mó seo. Is féidir cuardach a dhéanamh ar fhaisnéis agus faisnéis a aimsiú
ar gach Conair Náisiúnta Shlímharcáilte ar <a href="http://www.irishtrails.ie/Home/">láithreán gréasáin
irishtrails.ie</a>.</p>

<p>Cé go bhfuil cúrsa na mbealaí marcáilte le comharthaí buí, moltar
treoirleabhar a thabhairt leat ar eagla go mbíonn cuid de na comharthaí seo
á gceilt ag an bhfiadhúlra nó má theastaíonn sonraí uait faoi iompar,
bialanna nó cóiríocht áitiúil. Cuireann roinnt cuideachtaí turais
threoraithe siúil agus rothaíochta ar tairiscint feadh na mbealaí
slímharcáilte.</p>

<p>Chun teacht ar shonraí faoi chóiríocht áitiúil, déan teagmháil le
d’oifig áitiúil turasóireachta nó caith súil ar <a href="http://www.discoverireland.ie/Where-To-Stay/Accommodation-Guide">láithreán
gréasáin Fháilte Éireann (Bord Fháilte Éireann)</a>.</p>

<p>Tá léarscáileanna agus treoirleabhair ar fáil do gach conair atá faofa
ag an OCN.</p>

<p>Déan teagmháil le d’údarás áitiúil, comhordaitheoir na
comhpháirtíochta áitiúla spóirt nó le <a href="http://www.irishtrails.ie/Contact%20us/">Spórt Éireann</a> go díreach
más mian leat aon fhaisnéis a fháil ar bhealach siúil a bhunú i do
cheantar.</p>

<h3>Slí na Sláinte</h3>

<p>Bhunaigh Foras Croí na hÉireann an scéim <a shape="rect" href="http://www.irishheart.ie/sli">Slí na Sláinte</a> chun daoine a
spreagadh le dhul ag siúl ar mhaithe le caitheamh aimsire agus sláinte, is
cuma cén aois iad ná cén cumas atá acu. </p>

<p>Úsáideann sé comharthaí ag eatraimh ciliméadair ar chosáin siúil
bhunaithe chun cabhrú le siúlóirí an t-achar a shiúlann siad a aithint.
Níl aon uimhreacha ar na comharthaí ionas gur féidir leat tosú agus
críochnú ag pointe ar bith is mian leat. Is féidir leat <a shape="rect" href="http://www.irishheart.ie/iopen24/walking-routes-t-8_197_200_208_210.html">liosta
de bhealaí Slí na Sláinte ar fud na hÉireann a fheiceáil anseo</a>. </p>

<p>Ní mór duit siúl go tapa ar feadh 30 nóiméad ar a laghad 5 uaire in
aghaidh na seachtaine, ar mhaithe le do shláinte. Is féidir leat an 30
nóiméad nó níos mó a dhéanamh thar dhá nó trí sheisiún níos giorra.
</p>

<p>Is féidir leis an Údarás Áitiúil i do cheantar Slí na Sláinte a chur
i bhfeidhm i gcomhpháirtíocht leis an bpobal, agus, nuair is cuí,
eagraíochtaí tráchtála, agus a bheith ar an liosta de na bealaí Slí
ceadaithe. Más mian leat bealach Slí na Sláinte a fhorbairt i do cheantar
féin, téigh i dteagmháil le Comhordaitheoir Náisiúnta Shlí na Sláinte i
bhForas Croí na hÉireann. Tá <a href="http://www.irishheart.ie/iopen24/developing-community-sl%C3%83%C2%A1inte-t-8_197_200_208_1004.html">tuilleadh
eolais faoi bhealach a bhunú</a> ar fáil ar láithreán gréasáin an Foras
Croí na hÉireann.</p>

<h3>Foraoiseacha áineasa de chuid Coillte</h3>

<p>Tá 12 Páirc Foraoise dhá rith ag <a href="http://www.coillte.ie/aboutcoillte/recreation/">Coillte</a> ar fud na
tíre, ina bhfuil don chuid is mó leithris, áiseanna páirceála, suímh
picnice, ionaid súgartha do leanaí, siopa nó bialann (séasúrach) ar fáil.
Ritheann Coillte níos mó ná 180 suímh áineasa ar fud na tíre, ina bhfuil
don chuid is mó bunáiseanna ar fáil, áiteanna páirceála, suímh picnic
agus cúrsaí siúlóide mar shampla. Tá tuilleadh eolais ar <a href="http://www.coillteoutdoors.ie/home/">coillteoutdoors.ie</a>. <br></p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Bealach achtaithe</h3>

<p>Déantar idirdhealú i ndlí na hÉireann idir cearta poiblí agus
príobháideacha slí. Is éard atá i gceist le ceart slí poiblí ná an
ceart gluaiseachta atá ag duine feadh bóthair nó conaire, fiú mura bhfuil
an bóthar nó an chonair faoi úinéireacht phoiblí. Níl ach fíor-bheagán
cearta cláraithe poiblí slí ann nach bóithre poiblí ar a ndéantar
cothabháil iad.</p>

<p>Is ionann ceart príobháideach slí agus an ceart chun tailte
príobháideacha a iontráil, ach ar na cuspóirí amháin lena mbaineann
rochtain a fháil ar phíosa eile talún nó píosa eile talún a fhágáil. Is
gnách gur socrú atá i gceist leis idir comharsana.</p>

<p><em>Bealaí ceadaitheacha</em> iad na conairí slímharcáilte a forbraíodh
i ndiaidh comhaontú a fháil ón úinéir talún agus ní hionann iad agus
cearta slí. Tá rochtain ar thailte Coillte ceadaitheach, fiú, ach níl ceart
rochtana agat orthu.</p>

<h3>Dliteanas</h3>

<p>Tugadh <a href="http://www.irishstatutebook.ie/1995/en/act/pub/0010/index.html">an tAcht
um Dhliteanas Áititheoirí, 1995</a>, lena n-áirítear <em>úsáideoir
áineasa</em> mar chatagóir úsáideoirí tailte faoi úinéireacht
phríobháideach, chun dul i ngleic le nochtadh úinéirí talún d’éilimh a
d’eascair as gortuithe a rinneadh d’úsáideoirí áineasa agus do dhaoine
eile. Faoin Acht, is ionann úsáideoir áineasa agus duine atá i láthair ar
áitreabh nó ar thalamh shaoránaigh phríobháidigh, gan muirear a ghearradh
orthu (seachas muirear réasúnta le haghaidh saoráidí páirceála) ar
mhaithe le tabhairt faoi ghníomhaíocht áineasa. Faoi na cúinsí seo, níl
an dualgas ar úinéir na talún ach gan díobháil d’aon turas a dhéanamh
d’úsáideoir áineasa nó é/í a ghortú d’aon turas nó chun gníomhú
agus aird mhíchúramach á tabhairt ar leas an úsáideora áineasa. Baineann
tábhacht leis an idirdhealú seo mar gheall go gcuireann sé deireadh le
buarthaí dliteanas árachais a bhí i gceist roimhe seo, ach baineann siad go
fóill le cuairteoir ar tugadh cuireadh dó/di isteach ar thalamh
phríobháideach.</p>

<h3>Cearta slí poiblí a chealú</h3>

<p>Faoi <a href="http://www.irishstatutebook.ie/1993/en/act/pub/0014/index.html">Acht na
mBóithre, 1993</a>, tá <a href="../../../government_in_ireland/local_and_regional_government/local_authorities.html">údaráis
áitiúla</a> freagrach as ceart an phobail i leith rochtana ar chearta slí
poiblí a chosaint i ngach limistéar údaráis áitiúil. Is féidir le
húdaráis áitiúla cearta slí poiblí a chealú, chomh maith. Leagtar síos
an nós imeachta nach mór a leanúint, más mian leo ceart slí poiblí a
chealú in <a href="http://www.irishstatutebook.ie/1993/en/act/pub/0014/sec0073.html#sec73">Alt
73 den Acht</a>.</p>

<p>Ceanglaítear sna <a href="http://www.lawreform.ie/_fileupload/RevisedActs/WithAnnotations/HTML/EN_ACT_2000_0030.HTM">hAchtanna
Pleanála agus Forbartha, 2000 go dtí 2015</a> ar údaráis áitiúla chun
cearta slí reatha poiblí a chaomhnú trí iad a léarscáiliú agus a liostú
mar chuid dá bpleananna forbartha contae. Faoi Chuid XIII d’Acht 2000, tá
na cumhachtaí acu chun ceart slí poiblí a chruthú.</p>

<h3>Meas a léiriú ar mhaoin úinéirí talún príobháideacha</h3>

<p>Cé nach ceanglas dlíthiúil é, molann comhlachais siúil, fánaíochta
agus sléibhteoireachta go léir a gcomhaltaí agus muintir an phobail chun
meas a léiriú ar leas daoine eile agus chun an cúram ceart a ghlacadh nuair
a úsáidtear talamh phríobháideach ar mhaithe le cuspóirí áineasa. Ba
cheart do shiúlóirí agus do chuairteoirí ar an tuath breithniú a dhéanamh
ar an timpeallacht áitiúil a chaomhnú agus seachaint chun cur isteach ar
ghníomhaíochtaí ar an láithreán, ar nós feirmeoireachta. Féadfaidh tú
teacht ar bhreis faisnéise ar <a href="http://www.leavenotraceireland.org/">leavenotraceireland.org</a>.</p>

<p>Faoin <a href="http://www.irishstatutebook.ie/1994/en/act/pub/0002/index.html">Acht um
Cheartas Coiriúil (Ord Poiblí), 1994</a> arna leasú ag <a href="http://www.irishstatutebook.ie/2002/en/act/pub/0009/sec0024.html#partiii-sec24">Alt
24 den Acht Tithíochta (Forálacha Ilghnéitheacha), 2002</a>, is cion
coiriúil é má dhéanann aon duine talamh atá faoi úinéireacht
phríobháideach nó talamh atá faoi úinéireacht údarás áitiúil a
iontráil, a áitiú, nó aon rud a thabhairt isteach sa talamh sin, más
dóchúil go ndéanfaidh an gníomh sin an méid a leanas:</p>
<ul><li>Díobháil shubstainteach a dhéanamh don talamh</li>
  <li>Díobháil shubstainteach a dhéanamh d’aon fhóntas ar an talamh nó
    cosc a chur ar aon duine ó úsáid réasúnta a bhaint as an bhfóntas
  sin</li>
  <li>An talamh nó aon fhóntas ar an talamh a fhágáil neamhshláintíoch
    nó neamhshábháilte</li>
  <li>Cur isteach go substainteach ar an talamh nó ar fhóntas ar an
  talamh.</li>
</ul><p>Má chreideann úinéir talún go bhfuil a dtalamh á háitiú go
neamhdhleathach ag duine éigin dá mhéid go bhfuil ceann de na cionta thuas
á dhéanamh acu, ba cheart dóibh an Garda Síochána a chur ar an eolas.
Bíonn na cumhachtaí ag an nGarda Síochána, ansin, chun cuairt a thabhairt
ar an talamh, agus má aimsíonn siad aon duine ar an talamh, féadfaidh siad a
éileamh go dtugann an duine a n-ainm agus a seoladh dóibh agus go bhfágann
siad an talamh agus go mbaineann siad aon earraí faoina smacht ón talamh. Má
dhiúltaíonn an duine chun orduithe an Gharda a chomhlíonadh, tá an duine
faoi dhliteanas ionchúisimh. Tá duine a chiontaítear i leith ceann de na
cionta foghla coiriúla seo a dhéanamh faoi dhliteanas <a href="../../../justice/criminal_law/criminal_trial/maximum_fines_on_summary_conviction.html">fíneáil
aicme B</a> a íoc nó 1 mhí a chaitheamh sa phríosún nó an dá rud.</p>

<p>Mura gcomhoibríonn duine leis an nGarda Síochána nuair a iarrtar
air/uirthi chun an talamh a fhágáil, féadfaidh an Garda Síochána aon
earraí a tugadh isteach ar an talamh a urghabháil agus a stóráil.
Féadfaidh an Garda Síochána na hearraí seo a dhíol nó a dhiúscairt ina
dhiaidh sin, mura bhfreagraíonn úinéir na n-earraí i scríbhinn ar fhógra
oifigiúil go ndearnadh an t-earra a urghabháil laistigh de mhí amháin i
ndiaidh an fógra sin a fháil. Ní mór go gcomhaontaíonn an duine, chomh
maith leis sin, chun an Garda Síochána a íoc as aon costas réasúnta a
tabhaíodh mar thoradh ar an earra a urghabháil agus a stóráil sula
gceadaítear dóibh é a athéileamh. Tá fáil ar <a href="http://www.garda.ie/Stations/Default.aspx">fhaisnéis teagmhála do
stáisiúin Ghardaí ar fud na hÉireann</a> anseo.</p>
</div>
<div class="topic base_howtoapply">
<h2 class="topic base_howtoapply_title" id="lf3c9d">Tuilleadh eolais</h2>

<p>Tá fáil ar fhaisnéis d’úinéirí talún agus d’úsáideoirí
áineasa san fhoilseachán, <a href="http://www.mountaineering.ie/_files/AccessLiability-finalproof-29Aug2013.pdf">Áineas
faoin Tuath in Éirinn (pdf)</a>, a chuir an Roinn Comhshaoil, Pobail agus
Rialtais Áitiúil le chéile. Tá fáil ar fhaisnéis ar dhea-chleachtas ar <a href="http://www.irishtrails.ie/Trail_User_Advice/Leave_No_Trace/">irishtrails.ie</a>
agus ar <a href="http://www.mountaineering.ie/accessandenvironment/GoodPracticeGuide/default.aspx">láithreán
gréasáin Shléibhteoireacht Éireann</a>.</p>
</div>
<div class="topic base_wheretoapply">
<h2 class="topic base_wheretoapply_title" id="lfc181">Teagmhálacha</h2>

<p>
</p><div class="inlinesio">
<p>
</p><div>
<h3>Spórt Éireann</h3>
<p>
  

  
  Bloc A<br>Páirc Oifige an Ceann Thiar<br>Baile Átha Cliath 15<br>D15 KPW7<br>Éire
  <br>
  
</p>
<p>
  

  
  <strong>Teil:</strong>(01) 860 8800
  <br>
  

  

  

  
  <strong>Láithreán Gréasáin:</strong> <a href="http://www.sportireland.ie/">http://www.sportireland.ie/</a>
  <br>
  

  

  

  
  <strong>R-phost:</strong> <a href="mailto:info@sportireland.ie">info@sportireland.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Foras Croi na hEireann</h3>
<p>
  

  
  50 Bóthar na Rinne<br>Baile Átha Cliath 4<br>Éire
  <br>
  
</p>
<p>
  

  
  <strong>Teil:</strong>(01) 668 5001
  <br>
  

  
  <strong>Lóghlao:</strong>1890 432 787
  <br>
  

  
  <strong>Facs:</strong>(01) 668 5896
  <br> 
  

  
  <strong>Láithreán Gréasáin:</strong> <a href="http://www.irishheart.ie">http://www.irishheart.ie</a>
  <br>
  

  

  

  
  <strong>R-phost:</strong> <a href="mailto:info@irishheart.ie">info@irishheart.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Sléibhteoireacht Éire</h3>
<p>
  

  
  Cheanncheathrú Spóirt na hÉireann<br>Campas Náisiúnta Spóirt<br>Baile Bhlainséir<br>Baile Átha Cliath 15<br>Éire
  <br>
  
</p>
<p>
  

  
  <strong>Teil:</strong>+353 (0)1 6251115
  <br>
  

  

  
  <strong>Facs:</strong>+353 (0)1 6251116
  <br> 
  

  
  <strong>Láithreán Gréasáin:</strong> <a href="http://www.mountaineering.ie/">http://www.mountaineering.ie/</a>
  <br>
  

  

  

  
  <strong>R-phost:</strong> <a href="mailto:info@mountaineering.ie">info@mountaineering.ie</a>
  <br>
  
</p>
</div></div>

</div>
</div>
</html>
