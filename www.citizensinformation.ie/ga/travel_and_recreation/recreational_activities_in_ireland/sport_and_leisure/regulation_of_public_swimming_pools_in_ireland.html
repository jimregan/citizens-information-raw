<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Rialachán Linnte Snámha Poiblí in Éirinn
</title>
    
    <meta name="description" content="Tá cur síos sa cháipéis seo ar na heagrais atá freagrach as     linnte snámha poiblí agus príobháideacha a rialú in Éirinn.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Rialachán Linnte Snámha Poiblí in Éirinn</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Is iad na <a shape="rect" href="/ga/government_in_ireland/local_and_regional_government/local_authorities.html">h-údaráis
áitiúla</a> a chuireann linnte snámha poiblí ar fáil don phobal in Éirinn
agus a dhéanann cothabháil orthu. Faoin <a shape="rect" href="http://www.irishstatutebook.ie/2001/en/act/pub/0037/index.html">Acht um
Rialtas Áitiúil, 2001</a>, titeann an cúram ar údaráis áitiúla áiseanna
áineasa ar nós linnte snámha a sholáthar. Cé nach bhfuil sé de dhualgas
ar údarás áitiúil linn snámha a sholáthar mar a sheasann sé tá ar a
laghad linn snámha amháin poiblí i bhformhór na gceantar údaráis
áitiúla. </p>

<p>Cuireann an Rialtas deontais chaipitiúla ar fáil do na húdaráis
áitiúla le linnte snámha poiblí a thógáil agus le feabhsúcháin a
dhéanamh orthu. Is é <a href="http://www.dttas.ie/sport/projects/swimming_pool.aspx">Clár Linnte
Snámha na nÚdarás Áitiúil</a> an scéim reatha atá dhá riaradh ag An
Roinn Iompair, Turasóireachta agus Spóirt, Turasóireachta agus Spóirt. Ba
Iúil 2000 an dáta deiridh d'iarratais don chlár reatha. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Cáilíocht Uisce</h3>

<p>Ní mór do gach ceantar snámha in Éirinn na bunchaighdeáin cháilíochta
atá leagtha síos i <a shape="rect" href="http://eur-lex.europa.eu/legal-content/EN/TXT/?qid=1429714342971&amp;uri=URISERV:co0018">dTreoir
(2006/7/EC) an AE um Uiscí Snámha</a> a chomhlíonadh, i bhfeidhm ag na <a href="http://www.irishstatutebook.ie/2008/en/si/0079.html">Rialacháin um
Cháilíocht Uisce Snámha 2008 (IR 79 de 2008)</a>. Tá bearta
idirthréimhseacha i bhfeidhm go dtí na Rialacháin 2008 i bhfeidhm go
hiomlán i 2015.</p>

<p>Baineann an Treoir le ceantair snámha fíoruisce agus farraige. Tá an
Roinn Chomhshaoil agus Rialtais Áitiúil, tríd an Údarás Cosanta
Timpeallachta (ÚCT) freagrach as monatóireacht a dhéanamh ar cháilíocht
uisce i ngach ceantar poiblí snámha. Níl aon riachtanais cháilíochta
reachtúla ann faoi láthair a bhaineann le linnte snámha. </p>

<p>Ní mór don ÚCT déanamh cinnte go bhfuil gach linn phoiblí agus gach
ceantar fíoruisce agus farraige ina mbíonn daoine ag snámh ag cloí le
bunchaighdeáin cháilíochta uisce, mar atá leagtha síos sa treoir. Tá sé
mar dhualgas ar gach Stát athscrúdú rialta a dhéanamh ar na ceantair
fíoruisce agus farraige. Tuairisc an EPA don bhliain 2011 le fios go raibh
98.5% de na limistéir snámha ar fud na hÉireann suas le caighdeáin íosta
an AE. </p>

<h3>Sábháilteacht Uisce</h3>

<p>Is é an <a href="http://www.iws.ie/">Cumann Sábháilteacht Uisce</a> an
t-údarás reachtúil a bhíonn ag plé le sábháilteacht uisce agus
tarrtháil snámha. Tá an eagraíocht dhá chomhaoiniú ag an Rialtas, ag an
údarás áitiúil agus airgead príobháideach. Tá sé mar aidhm aici
sábháilteacht uisce a chur chun cinn in Éirinn tríd eolas a sholáthar,
cúrsaí traenála tarrthála a eagrú agus comhairle a chur ar údaráis
áitiúla. </p>

<p>Tá oifigeach forbartha sábháilteachta uisce ag gach údarás áitiúil.
Tá <a href="http://www.iws.ie/structure/area-contacts.212.html">sonraí
teagmhála do gach oifigeach forbartha sábháilteachta uisce sa tír</a> ar
fáil ón gCumann Sábháilteacht Uisce. </p>

<p>Ní mór go mbeadh bealaí éalaithe tine agus áit faoi leith curtha ar
leataobh mar láthair thionóil ag áiseanna poiblí, go minic bíonn an
carrchlós taobh amuigh leagtha síos, faoi <a shape="rect" href="http://www.irishstatutebook.ie/1985/en/si/0249.html">Rialacháin um
Shábháilteacht Tine in Áiteanna Tionóil 1985</a>. </p>

<h3>Garda Tarrthála</h3>

<p>Is féidir le duine ar bith atá ar a laghad sé bliana déag d’aois agus
atá ina snámhóir maith cúrsa a dhéanamh le bheith ina g(h)arda tarrthála
cáilithe. Más mian leat dul ag obair mar gharda tarrthála i linn snámha ní
mór duit dámhachtain Garda Tarrthála Linn Snámha ón gCumann Sábhailteacht
Uisce a bheith agat. Bronntar an dámhachtain ar dhaoine a dhéanann scrúdú
Garda Tarrthála Linn Snámha an Chumainn agus orthu siúd a chuireann i
gcrích an traenáil mar Gharda Tarrthála atá le fáil ó Dearbhú
Cáilíochta agus Cháilíochtaí Éireann.</p>

<p>Ní mór ar a laghad 24 uair an chloig ceachtanna in athbheochan,
sábháilteacht uisce agus garda tarrthála do chúrsa an Chumainn
Sábháilteachta Uisce. Leis an dámhachtain a fháil bronnta orthu ní mór
d'iarrthóirí dhá scrúdú fisiciúil a dhéanamh agus scrúdú scríofa. Tá
eolas ar fáil freisin ag an gCumann Sábháilteacht Uisce ar <a shape="rect" href="http://www.iws.ie/events.169.html">chúrsaí sábháilteachta uisce atá
ar fáil faoi láthair i ngach contae ar a shuíomh idirlín féin</a>. </p>

<p>Is í Dearbhú Cáilíochta agus Cháilíochtaí Éireann (DCCE) an
t-údarás náisiúnta dámhachtainí a thugann teastais do chúrsaí
gairmiúla atá dhá reachtáil in ionaid oideachais áitiúla ar fud na tíre
faoi choimirce <a href="http://www.etbi.ie/">Boird Oideachais agus Oiliúna
(ETB)</a>. Tríd DCCE, cuireann cuid de na CGO áitiúla bunchúrsaí Snámha
agus Sábháilteachta Uisce ar fáil, ach le teastas mar Gharda Tarrthála a
fháil ní mór d’iarrthóirí an cúrsa Sábháilteachta Uisce agus dhá
chúrsa eile ar a dtugtar Snámh agus Sábháilteacht Uisce (cúrsa ag
Leibhéal a 1) agus Garda Tarrthála (cúrsa ag Leibhéal a 2) a chur i
gcrích. Tá an tríú cúrsa cosúil ó thaobh ábhair de le cúrsa a ritheann
an Cumann Sábháilteacht Uisce. Ní mór d'iarrthóirí do chúrsa an Gharda
Tarrthála a bheith ina snámhóirí maithe agus an bunchúrsa a bheith curtha
i gcrích acu chomh maith leis an gcúrsa ag Leibhéal a 1, teastas
Dámhachtain Tarrthála 2 a bheith acu ón gCumann Sábháilteacht Uisce nó
taithí chuí saoil a bheith acu. Déantar méasúnú ar na scileanna a
thaispeánann na h-iarrthóirí agus tríd scrúdú teoiriciúil agus ansin
baineann siad amach pas, grád fiúntais nó oirircis. Bronntar teastas ar
iarrthóirí a chuireann an cúrsa ag Leibhéal a 2 i gcrích agus bronntar
teastas mar Gharda Tarrthála orthu ón gCumann Sábháilteacht Uisce. </p>

<h3>Sláinteachas</h3>

<p>Níl aon rialacha reachtúla leagtha síos le monatóireacht a dhéanamh ar
shláinteachas agus ar cháilíocht uisce i linnte snámha príobháideacha.
Tá scéim deonach, <a shape="rect" href="white_flag_recreational_facilities_in_ireland.html">an Bhratach
Bhán</a>, dhá rith ag Éire Gníomhach agus ag An Taisce a dhéanann iarracht
áiseanna áineasa d'ardchaighdeán a chur chun cinn, linnte snámha ina measc.
Tá an duais seo bunaithe ar chaighdeán rochtana, sláinteachais agus
sábháilteachta, ar pholasaí comhshaoil, áiseanna taobh istigh agus taobh
amuigh, cáilíocht uisce chomh maith le eolas agus oideachas. </p>

<h3>Ranganna snámha</h3>

<p>Cuireann formhór na linnte snámha poiblí agus go leor linnte snámha
príobháideacha cúrsaí snámha ar fáil do snámhóirí ag gach leibhéal,
cumas agus aois. Tá sonraí maidir leis na cúrsaí agus na ranganna atá ar
fáil i do cheantar agus cá bhfuil an linn snámha áitiúil ar fáil ón
údarás áitiúil. </p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Tá deontais ag uasráta de euro 3.8 milliún ar fáil le linnte snámha a
thógáil nó le athchóiriú a dhéanamh orthu agus ní féidir ach uasmhéid
de 80% de chostas iomlán an togra a fháil. Tá suas le 90% den chostas le
fáil do cheantair faoi leith faoi mhíbhuntáiste. </p>

<p>Tá na deontais ar fáil le linn snámha, linn snámha do lapadáin, sauna
agus seomra gaile a thógáil nó a athchóiriú. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<h3>Clár Linnte Snámha na nÚdarás Áitiúil</h3>

<p>Is iad na húdaráis áitiúla go hiondúil a dhéanann iarratais faoi
Chlár Linnte Snámha na nÚdarás Áitiúil chuig An Roinn Iompair,
Turasóireachta agus Spóirt. Is féidir le grúpaí pobail cosúil le clubanna
spóirt iarratais ar mhaoiniú faoin scéim seo a dhéanamh freisin. </p>

<p>Má tá eagraíocht taobh amuigh den údarás áitiúil ag beartú ar linn
snámha a thógáil ní mór dóibh ar dtús iarratas a chur faoi bhráid an
údaráis áitiúil le cead a fháil. Sula dtugann an t-údarás áitiúil
tacaíocht don togra ní mór dó a bheith cinnte go mbeidh an comhaoiniú a
theastaíonn ar fáil agus go mbeidh fáil sásúil ag an bpobal ginearálta ar
an togra nuair atá an obair curtha i gcrích. Níl sé leagtha síos go
sonrach céard atá i gceist le fáil sásúil, ach i ndáiríre, déanann
formhór na n-údarás áitiúil iarracht an táille iontrála a bheith níos
saoire acu ná mar atá ag linnte snámha príobháideacha le go mbeidh níos
mó den phobal in ann freastal uirthi. </p>

<p>Tugann An Roinn Iompair, Turasóireachta agus Spóirt maoiniú do thograí a
shásann Modh Oibre agus Treoracha Teicniúla na Roinne um Phleanáil, Ceadú
agus Maoiniú Linnte Snámha. Mar sin ní mór do phleananna le linn snámha
roinnt coinníollacha a shásamh. Ina measc tá:</p>
<ul><li>Riachtanas linne snámha sa cheantar </li>
  <li>Feiliúnacht an tsuímh ina bhfuil an t-údarás iarratasóra ag iarraidh
    na linne snámha a thógáil </li>
  <li>Inmharthanacht na linne snámha, go háirid an mbeidh dóthain airgid ar
    fáil leis na costais riaracháin agus cothabhála a bhaineann le linn
    snámha a íoc </li>
  <li>Caighdeáin tógála agus oibrithe an togra atá i gceist i gcomparáid
    le háiseanna atá ann cheana </li>
  <li>Plean airgeadais sásúil </li>
  <li>An gá atá ann cabhair deontais a thabhairt amach go cothrom ar fud na
    tíre. </li>
</ul><p>Má cheadaítear iarratas cuirfear an togra i gcrích i gceithre chéim: an
Chéim Réamhthuairisce, an Chéim Chonartha, an Chéim Tairisceana agus an
Chéim Tógála. Déanann comhairleoirí teicniúla ó Oifig na nOibreacha
Poiblí maoirseacht ar gach togra agus ní mór cead na hoifige a bheith
faighte sular féidir leis an togra dul ar aghaidh chuig an gcéad chéim eile.
</p>

<h3>Gearán a dhéanamh</h3>

<p>Más mian leat gearán a dhéanamh nach bhfuil linn snámha i do cheantar
nó maidir le caighdeán nó riocht na n-áiseanna snámha i do cheantar, ba
cheart duit ar dtús báire teagmháil a dhéanamh leis an údarás áitiúil
le fáil amach cé a bhíonn ag breathnú i ndiaidh gearán don údarás
áitiúil sin. </p>

<p>Tá oifigeach gearán nó oifigeach cúraim chustaiméara ag na húdaráis
áitiúla a bhíonn ag plé le gearáin. Taobh istigh de chúpla lá ón am a
chuireann tú litir uait, gheobhaidh tú fógra scríofa ag deimhniú go bhfuil
an gearán faighte ag an údarás áitiúil. Déanfar cinneadh ar an ngearán
taobh istigh de cheithre sheachtain. </p>

<p>Má tá tú míshásta leis an gcinneadh is féidir leat scríobh arís
chuig an údarás áitiúil agus athbhreithniú a iarraidh ar do chás. Má tá
tú míshásta le toradh na hathbhreithnithe seo is féidir leat do chás a
thabhairt chuig <a shape="rect" href="/ga/government_in_ireland/national_government/standards_and_accountability/office_of_the_ombudsman.html">Oifig
an Ombudsman</a>. Níl aon dul thar a c(h)inneadh. </p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>An Roinn Iompair, Turasóireachta agus Spóirt</h3>
<p>
  
  <span class="field_dept address_field">Clár Linnte Snámha na nÚdarás Áitiúil<br></span>
  

  
  An Bóthar Nua<br>Cill Airne<br>Ciarraí<br>Éire
  <br>
  
</p>
<p>
  

  
  <strong>Teil:</strong>+353 64 662 7357 / 7353
  <br>
  

  
  <strong>Lóghlao:</strong>1890 273 000 extns 7357 / 7353
  <br>
  

  

  
  <strong>Láithreán Gréasáin:</strong> <a href="http://www.dttas.ie/sport/english/local-authority-swimming-pool-programme">http://www.dttas.ie/sport/english/local-authority-swimming-pool-programme</a>
  <br>
  

  

  

  
</p>
</div></div>


<p>
</p><div class="inlinesio">
<p>
</p><div>
<h3>Oifig an Ombudsman</h3>
<p>
  

  
  18 Sráid Líosain Íochtarach<br>Baile Átha Cliath 2<br>Éire
  <br>
  
</p>
<p>
  

  
  <strong>Teil:</strong>+353 (0)1 639 5600
  <br>
  

  
  <strong>Lóghlao:</strong>1890 223 030 for outside (01) area
  <br>
  

  
  <strong>Facs:</strong>+353 (0)1 639 5674
  <br> 
  

  
  <strong>Láithreán Gréasáin:</strong> <a href="http://www.ombudsman.gov.ie">http://www.ombudsman.gov.ie</a>
  <br>
  

  

  

  
  <strong>R-phost:</strong> <a href="mailto:ombudsman@ombudsman.gov.ie">ombudsman@ombudsman.gov.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Irish Water Safety</h3>
<p>
  

  
  The Long Walk<br>Galway <br>Ireland
  <br>
  
</p>
<p>
  

  
  <strong>Teil:</strong>+353 (0)91 564400
  <br>
  

  
  <strong>Lóghlao:</strong>1890 420 202
  <br>
  

  

  
  <strong>Láithreán Gréasáin:</strong> <a href="http://www.iws.ie">http://www.iws.ie</a>
  <br>
  

  

  

  
  <strong>R-phost:</strong> <a href="mailto:info@iws.ie">info@iws.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Snámh Éire</h3>
<p>
  

  
  Spórt HQ<br>13 Bealach Joyce<br>Pháirc Thiar<br>Baile Átha Cliath 12<br>Éire
  <br>
  
</p>
<p>
  

  
  <strong>Teil:</strong>+353 (0)1 6351120
  <br>
  

  

  
  <strong>Facs:</strong>+353 (0)1 6251121
  <br> 
  

  
  <strong>Láithreán Gréasáin:</strong> <a href="http://www.swimireland.ie">http://www.swimireland.ie</a>
  <br>
  

  

  

  
  <strong>R-phost:</strong> <a href="mailto:admin@swimireland.ie">admin@swimireland.ie</a>
  <br>
  
</p>
</div></div>

</div>
</div>
</html>
