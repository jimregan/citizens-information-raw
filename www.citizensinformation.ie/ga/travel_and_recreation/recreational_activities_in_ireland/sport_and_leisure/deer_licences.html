<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ceadúnais Seilge Fia
</title>
    
    <meta name="description" content="Is gné faoi chosaint in Éirinn iad fianna agus tá sé i     gcoinne an dlí iad a chaitheamh gan cheadúnas. Faigh amach anseo conas iarratas     a dhéanamh ar cheadúnas agus faoi na rialacha nach mór a chloí leo.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ceadúnais Seilge Fia</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Speiceas faoi chosaint in Éirinn iad fianna faoin Acht um Fhiadhúlra, 1976
(arna leasú) agus is coir thromchúiseach í seilg a dhéanamh orthu gan
cheadúnas. Déanann maoirseoirí caomhnaithe fiadhúlra atá fostaithe ag an
tSeirbhís Pháirceanna Náisiúnta agus Fiadhúlra (NPWS) bainistíocht ar na
fianna fiáine in Éirinn, ina measc tá an fia rua, an fia fionn, an fia den
chineál Sika agus muinseac mar aon leis an bhfia croschineálach. Is cuid den
Roinn Tithíochta, Pleanála, Pobail agus Rialtais Áitiúil an NPWS.</p>

<p>Braitheann líon na gceadúnas seilge fia fhiáin a eisíonn an NPWS ó
bhliain go bliain ar éileamh agus ar bhainistíocht na bhfianna fiáine.
Tagann athrú ar an séasúr oscailte in Éirinn ó bhliain go bliain, chomh
maith, ag brath ar láthair agus ar speiceas na bhfianna. Taobh amuigh den
séasúr oscailte seilge, féadfaidh úinéirí talún iarratas a dhéanamh ar
cheadúnas faoi Alt 42 leis an líon fianna ar a dtalamh a ghearradh siar má
tá díobháil á déanamh acu.</p>

<p>Is mar seo a leanas a bhí an Séasúr Oscailte in Éirinn le haghaidh
fianna amhail Dheireadh Fómhair 2012:</p>

<table cellpadding="1" width="600" border="1" cellspacing="1" summary="Séasúr oscailte le haghaidh seilg fianna"><caption><strong>Séasúr oscailte le haghaidh seilg fianna</strong></caption>
  <thead><tr><td colspan="1" rowspan="1"><strong>Saghas an fhia</strong></td>
      <td colspan="1" rowspan="1"><strong>Tréimhse sheilge</strong></td>
      <td colspan="1" rowspan="1"><strong>Cá háit sa Stát?</strong></td>
    </tr></thead><tbody><tr><td>Fia Buí Fireann</td>
      <td>Ón 1 Meán Fómhair go dtí an 31 Nollaig</td>
      <td>Gach contae</td>
    </tr><tr><td>Fia Buí Baineann agus gan Bheann</td>
      <td>Ón 1 Samhain go dtí an 28 Feabhra</td>
      <td>Gach contae</td>
    </tr><tr><td>Fia Sika Fireann</td>
      <td>Ón 1 Meán Fómhair go dtí an 31 Nollaig</td>
      <td>Gach contae</td>
    </tr><tr><td>Fia Sika Baineann agus gan Bheann</td>
      <td>Ón 1 Samhain go dtí an 28 Feabhra</td>
      <td>Gach contae</td>
    </tr><tr><td>Fia Rua Fireann</td>
      <td>Ón 1 Meán Fómhair go dtí an 31 Nollaig</td>
      <td>Gach contae seachas Ciarraí</td>
    </tr><tr><td>Fia Rua Baineann agus gan Bheann</td>
      <td>Ón 1 Samhain go dtí an 28 Feabhra</td>
      <td>Gach contae seachas Ciarraí</td>
    </tr><tr><td>Fia Muinseaic</td>
      <td>Ón 1 Meán Fómhair go dtí an 31 Lúnasa</td>
      <td>Gach contae</td>
    </tr></tbody></table><p>Déanann an tSeirbhís Pháirceanna agus Fiadhúlra próiseáil ar iarratais
ar cheadúnais seilge fia taobh istigh de 20 lá oibre. Eisítear ceadúnais
gan aon táille a ghearradh, faoi réir go gcomhlíontar roinnt rialacha. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Ní féidir leat fia a sheilg in Éirinn gan cheadúnas agus i measc na
bpionós gur féidir a ghearradh mar gheall ar fhia a sheilg gan cheadúnas tá
fíneálacha agus/nó téarma príosúnachta, nó an dá rud. Ní féidir fia a
sheilg ach ar feadh na tréimhse atá luaite ar do cheadúnas.</p>

<p>Ní mór duit a bheith os cionn 16 bliana d’aois chun ceadúnas a bheith
agat.</p>

<p>Is féidir le duine d’aon náisiúntacht ceadúnas a bheith aige/aici.</p>

<p>Ní mór duit do cheadúnas a sholáthar má iarrann aon duine le húdarás
ort é sin a dhéanamh (duine le húdarás é Garda nó oifigeach caomhnaithe
atá fostaithe ag an NPWS).</p>

<p>Is coir í aon athrú a dhéanamh ar cheadúnas seilge nó é a mhilleadh ar
aon bhealach agus is féidir fíneálacha nó príosúnacht a ghearradh ar
dhuine nó an dá rud dá bharr.</p>

<p>Más mian leat fia a sheilg ar thalamh duine eile, ní mór duit fianaise a
chur ar fáil nuair a dhéanann tú iarratas ar an gceadúnas go bhfuil cead
faighte agat ó úinéir na talún sin.</p>

<p>Is féidir leat iarratas a dhéanamh ar cheadúnas le linn an tséasúir
oscailte nó dhúnta ach ní féidir leat fia a sheilg ach nuair a cheadaítear
duit. D’fhéadfadh go mbeadh próiseáil ar iarratais déanta ní ba thapúla
sa séasúr dúnta.</p>

<p>Ní mór duit sonraí maidir le d’arm tine (gunna) a chur ar fáil nuair
atá ceadúnas á lorg agat. Teastaíonn arm tine de chailibre .220/.250, ar a
laghad, a úsáideann urchair 60 gráinne meáchain ar a laghad, go dlíthiúil
chun fia a sheilg. Níor mhór go mbeadh gach arm tine in Éirinn cláraithe
agus ceadúnaithe.</p>

<p>Ní mór duit do dháta breithe a sholáthar.</p>

<h3>Ceadúnais Seilge Fia</h3>

<p>beidh an t-eolas seo a leanas ar an gceadúnas seilge fia a eiseofar
duit:</p>
<ul><li>D’ainm agus do sheoladh</li>
  <li>Uimhir an cheadúnais</li>
  <li>Faisnéis faoin Acht um Fhiadhúlra, 1976 (arna leasú)</li>
  <li>Síniú an oifigigh údaraithe a d’eisigh an ceadúnas</li>
  <li>Do shíniú.</li>
</ul><h3>Airm Tine</h3>

<p>Más mian leat ceadúnas seilge fia a fháil, ní mór duit sonraí maidir
le d’arm tine (gunna) a chur ar fáil nuair a chuireann tú d’iarratas ar
cheadúnas seilge fia ar aghaidh. Eisíonn Coimisinéir na nGardaí ceadúnais
arm tine do ghunnaí a úsáidtear le fia a sheilg tríd an stáisiún
áitiúil Gardaí. Baineann srianta tábhachtacha le húsáid agus scaoileadh
na n-arm dainséarach seo.</p>

<p>D’fhéadfadh go mbeadh an Garda áitiúil ag iarraidh ort fianaise a chur
ar fáil go bhfuil slándáil chuí agat sa teach, uimhreacha fóilió talún
má tá an t-arm le scaoileadh ar do chuid talún agus ceadúnas seilge fia
sula gcuireann siad deimhniú arm tine ar fáil duit. Murar úinéir talún
thú, d’fhéadfadh sé go mbeadh ort fianaise scríofa a chur ar fáil ó
thriúr úinéirí talún go bhfuil cead agat seilg a dhéanamh ar a dtalamh,
chomh maith le ceadúnas seilge fia sula n-eiseofar deimhniú arm tine duit.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Ní ghearrtar aon táille ar cheadúnais seilge fia. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Comhlánaigh an <a href="https://www.npws.ie/sites/default/files/files/deer-hunting-application-form-2017.doc">Fhoirm
iarratais ar Cheadúnas Seilge Fia</a> atá ar fáil ón tSeirbhís
Pháirceanna agus Fiadhúlra agus is féidir an fhoirm a íoslódáil óna
láithreán gréasáin. Mura bhfuil sé i gceist agat seilg a dhéanamh ar do
thalamh féin, ní mór duit fianaise i scríbhinn a chur ar fáil ón úinéir
talún a léiríonn go bhfuil cead agat seilg a dhéanamh ar a c(h)uid talún
agus go bhfuil fianna ar an talamh sin. Ina theannta sin, beidh ort uimhir
fóilió na dtailte a sholáthar. Féadtar teacht ar uimhreacha fóilió ó <a href="http://www.prai.ie/#contactDiv">Sheirbhís Chlárlann na Talún an
Údaráis Chlárúcháin Maoine</a>.</p>

<p>Ní dhéantar breithniú ar iarratais ach amháin ar fhoirm iarratais atá
go hiomlán comhlánaithe agus, má dheonaítear, beidh siad bailí don
séasúr seilge sa bhliain ar leith sin. Eisítear an fhoirm iarratais do
shealbhóirí reatha ceadúnais ar bhonn bliantúil.</p>

<p>Déanfaidh an tSeirbhís Pháirceanna agus Fiadhúlra scrúdú ar an
iarratas, chomh maith leis an gcead atá faighte ón úinéir talún. Má bhí
ceadúnas seilge fia eisithe duit i mbliain roimhe seo, iarrtar ort sonraí a
thabhairt maidir leis na fianna a mharaigh tú (admhálacha mála) ar an
bhfoirm iarratais le haghaidh gach iarratasóra. Déanann maoirseoirí
caomhnaithe atá fostaithe ag an tSeirbhís Pháirceanna agus Fiadhúlra ar fud
na tíre a chinntiú go bhfuil ag sealgairí na ceadúnais chuí seilge fia. Sa
mhullach air sin, déanann maoirseoirí scrúdú ar iarratais nua ar
cheadúnais.</p>

<p>Tá tú féin freagrach as a chinntiú go bhfuil an ceadúnas cuí seilge
fia agus arm tine den chailibre ceart agat. Cuirfear an dlí ort má bhíonn
tú ag seilg fia le harm tine nach bhfuil oiriúnach nó má bhíonn tú i mbun
seilge ar aon bhealach eile.</p>

<p><a href="http://www.npws.ie/licences/hunting/deer-hunting-licences">Féadfaidh tú
teacht ar thuilleadh faisnéise ar iarratas a dhéanamh ar cheadúnas
anseo.</a></p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>
<div class="inlinesio"> <p> </p><div>
<h3>An tSeirbhís Pháirceanna Náisiúnta agus Fiabheatha</h3>
<p>
  
  <span class="field_dept address_field">An Roinn Ealaíon, Oidhreachta, Gnóthaí Réigiúnacha, Tuaithe agus Gaeltachta<br></span>
  

  
  7 Plás Ely<br>Baile Átha Cliath 2<br>D02 TW98<br>Éire
  <br>
  
</p>
<p>
  

  
  <strong>Teil:</strong>(01) 888 3298
  <br>
  

  

  

  

  

  

  
  <strong>R-phost:</strong> <a href="mailto:wildlifelicence@ahg.gov.ie">wildlifelicence@ahg.gov.ie</a>
  <br>
  
</p>
</div></div>


</div>
</div>
</html>
