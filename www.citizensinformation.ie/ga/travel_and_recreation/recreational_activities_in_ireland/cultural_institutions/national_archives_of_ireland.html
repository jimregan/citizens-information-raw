<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cartlann Náisiúnta na hÉireann
</title>
    
    <meta name="description" content="Déantar plé sa cháipéis seo ar na bailiúcháin agus na   seirbhísí atá ar fáil i gCartlann Náisiúnta na hÉireann.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cartlann Náisiúnta na hÉireann</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá Cartlann Náisiúnta na hÉireann lonnaithe i Sráid an Easpaig, Baile
Átha Cliath 8. Tá neart cáipéisí ann atá an-tábhachtach agus úsáideach
do thaighdeoirí agus do shaoránaigh araon agus a chuireann le tuiscint an
phobail ar stair shóisialta, eacnamaíoch agus polaitíochta na hÉireann.
Cuireadh an Chartlann Náisiúnta ar bun i 1988, nuair a rinneadh comhchuid de
Oifig Thaifead Poiblí na hÉireann (a bunaíodh i 1867 agus a bhí lonnaithe
roimhe sin ag Teach na gCeithre Cúirteanna) agus Oifig na bPáipéar Stáit (a
bunaíodh 1702 agus a bhí lonnaithe roimhe sin i gCaisleán Bhaile Átha
Cliath) chun institiúid amháin a chruthú. </p>

<p>Tá na dualgais thíos ar an gCartlann Náisiúnta: </p>
<ul><li>Cairteacha a chaomhnú, a athchóiriú, a eagrú agus cur síos a
    dhéanamh orthu </li>
  <li>Leabhráin eolais, liostaí, innéacsanna agus cabhracha eile a réiteach
    a thugann treoracha do na cairteacha </li>
  <li>Na cairteacha a chur ar fáil le scrúdú poiblí </li>
  <li>Cóipeanna de chairteacha a dhéanamh agus a chur ar fáil </li>
  <li>Cairteacha, treoir agus ábhair eile a bhaineann le cairteacha a
    fhoilsiú </li>
  <li>Seirbhísí oideachais a bhaineann le cairteacha a chur ar fáil </li>
</ul><p>Scriosadh roinnt mhaith de na cairteacha a fuair Oifig Thaifead Poiblí na
hÉireann roimh 1922 i dtinte agus i bpléascthaí nuair a thosaigh Cogadh
Cathartha na hÉireann i Meitheamh 1922. Mar gheall ar sin, tagann na
cairteacha atá i seilbh na Cartlainne Náisiúnta anois ón 19ú aois agus
20ú aois den chuid is mó, cé go dtéann cuid acu siar go dtí an 13ú aois.
Is féidir achoimre a dhéanamh orthu mar seo a leanas: </p>
<ul><li>Cairteacha Ranna Rialtais a bhaineann den chuid is mó leis an tréimhse
    1922-1985 </li>
  <li>Cairteacha Oifig an Ard-Rúnaí agus a comhoifigí don tréimhse
    1790-1922 </li>
  <li>Cairteacha ó eagrais Stáit eile a bhí ag feidhmiú don chuid is mó i
    rith an 19ú aois agus an 20ú aois, ach tá cairteacha áirithe ann ón
    17ú aois agus an 18ú aois </li>
  <li>Cairteacha na gcúirteanna agus na gclár probháide a thagann den chuid
    is mó ó bhlianta deireanacha na 19ú haoise agus an 20ú aois, ach
    amháin go bhfuil cúpla rud a théann siar go dtí an 14ú aois </li>
  <li>Cairteacha a fuarthas ó fhoinsí eile, paróistí Eaglais na hÉireann,
    boird phoirt, boird sláinte, ospidéil, scoileanna, cumainn charthanachta,
    ceardchumainn, gnólachtaí, oifigí dlíodóirí, oifigí estáit agus
    daoine príobháideacha, a bhaineann ach go háirithe leis an 19ú aois
    agus an 20ú aois, ach ina bhfuil ábhair chomh maith ón 17ú aois agus an
    18ú aois </li>
  <li>Athscríbínní, dialanna, achoimreachtaí agus innéacsanna cairteacha a
    thagann ó 13ú aois go dtí an 19ú aois agus a scriosadh i 1922. </li>
</ul><p>Is féidir leat <a href="http://www.nationalarchives.ie/research/archives-held-in-the-national-archives/introduction/">tuilleadh
eolais a fháil ar na taifid anseo</a>.</p>

<p>Níl cead cáipéisí a thógáil amach ó fhoirgneamh na Cartlainne
Náisiúnta ach is féidir iad a iniúchadh i <a shape="rect" href="http://www.nationalarchives.ie/services/service-for-our-visitors/the-reading-room/">Seomra
Léitheoireachta</a>. Tá an seomra léitheoireachta ar oscailt do gach ball
den phobal a bhfuil Ticéad Léitheora reatha aige/aice. Is féidir iarratas a
dhéanamh ar thicéad nuair a shroicheann tú an Chartlann Náisiúnta. </p>

<p>Nuair a chuireann léitheoir cairteacha in áirithe atá a tionóladh i
stóráil lasmuigh, de ghnáth cuirtear ar fáil iad i seomra léitheoireachta
Niall Mhic Chárthaigh i Sráid an Easpaig ag 10.00 r.n. an mhaidin dár
gcionn. </p>

<p>Ní choinnítear cairteacha na Roinne Cosanta ná cairteacha na bhFórsaí
Cosanta sa Chartlann Náisiúnta i Sráid an Easpaig, ach sa <a href="http://www.military.ie/info-centre/military-archives">Chartlann Mhíleata
i mBeairic Chathail Bhrugha, Ráth Maonais, Baile Átha Cliath 6</a>. Mar an
gcéanna, coinnítear <a href="http://www.gsi.ie/Services/Archives/">cairteacha
Shuirbhéireacht Gheolaíochta na hÉireann</a>, in Oifigí na Suirbhéireachta
Geolaíochta, Sceach an Bhacaigh, Baile Átha Cliath 4. Chun breathnú ar na
cairteacha seo, moltar duit litir nó glaoch fóin a chur roimh ré. </p>

<h3>Treoirleabhair taighde</h3>

<p>Tugann na leabhráin eolais seo mioneolas faoi ábhair thaighde ar leith
agus bailiúcháin. Tá fáil orthu ag taighdeoirí agus léitheoirí
ginearálta araon. Féadfaidh siad eolas comhthéacsúil a chur ar fáil don
tsraith taifead cruthaithe ag gníomhaireachtaí Rialtais sonracha, chomh maith
le stair riaracháin na gcomhlachtaí céanna. <a href="http://www.nationalarchives.ie/research/research-guides-and-articles/introduction-2/">Tá
tuilleadh eolais ar treoracha taighde atá ar fáil anseo</a>.</p>

<h3>Ginealeolaíocht</h3>

<p>Tá neart taifead i dtaobh stair teaghlaigh na hÉireann taobh istigh den
Chartlann Náisiúnta. Tá torthaí daonáireamh, uachtanna agus taifid uachta
eile, Leabhair Phlótála Deachúna agus an Phríomh-luacháil (tugtar
Luacháil Uí Ghríofa air chomh maith). Cé go gcabhróidh foireann na
Cartlainne Náisiúnta leat taifid ar bith ábharthach atá ina seilbh a
aimsiú, ní fhéadfaidh siad taigdhe a dhéanamh ar do shon. Tá <a shape="rect" href="http://www.nationalarchives.ie/genealogy1/genealogy-researchers-nationwide/">liosta
de thaighdeoirí ginealaigh</a> acu, áfach. </p>

<p>Níl taifid maidir le breitheanna, póstaí ná básanna sa Chartlann
Náisiúnta. Chun iad sin a fháil ní foláir duit dul i dteagmháil le hOifig
an Chláir Ghinearálta – féach 'Cá háit a ndéanfaidh mé iarratas'
thíos. </p>

<h3>Seirbhís Chóipghrafach</h3>

<p>Bíonn <a href="http://www.nationalarchives.ie/services/service-for-our-visitors/obtain-copies-of-archives/">cóipeanna
de na cairteacha</a> ar fáil ag an gCartlann Náisiúnta. De ghnáth, is
fótachóipeanna, cóipeanna micreadeilbheacha nó cóipeanna íomhánna
digiteacha atá i gceist ag brath ar oiriúnt na cáipéise do chóipeáil nó
an bhfuil micreadeilbh nó íomhá dhigiteach ar fáil cheana féin. Ní
féidir imleabhair faoi chumhdach, léarscáileanna, nó cáipéisí sobhriste
a fhótachóipeáil agus ba cheart modhanna coipeála eile a phlé le foireann
na Cartlainne Náisiúnta. </p>

<p>Ní bheidh tú in ann na cairteacha a chóipeáil tú féin. Is féidir
cóipeanna a chur in áirithe chuig an Seomra Léitheoireachta trí ríomhphost
nó litir a sheoladh. Is féidir iad a bhailiú nó is féidir iad a chur tríd
an bpost go dtí do sheoladh, ag brath ar céard atá ag teastáil uait féin.
</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Is féidir le ball ar bith den phobal an Seomra Léitheoireachta a úsáid
ach Ticéad Léitheora reatha a bheith aige/aici. Is féidir le baill den
phobal iarratas a dhéanamh ar Thicéad Léitheora nuair a thugann siad a
gcéad chuairt ar an gCartlann Náisiúnta. Ní foláir dóibh na <a shape="rect" href="http://www.nationalarchives.ie/services/service-for-our-visitors/rules-for-readers/">Rialacha
do Léitheoirí</a> a chomhlíonadh. </p>

<p>Bíonn Seomra Léitheoireachta Niall Uí Chárthaigh ar oscailt ó 9.15
r.n.go dtí 5 i.n., Dé Luain go dtí Dé hAoine, ach amháin ar shaoire
phoiblí. </p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Tá cead isteach sa Chartlann Náisiúnta saor in aisce. </p>

<p>Tá Ticéad Léitheoireachta riachtanach chun breathnú ar an gcuid is mó
de na cineálacha ábhair agus tá sé siúd saor in aisce chomh maith. </p>

<p>Tá <a href="http://www.nationalarchives.ie/wp-content/uploads/2013/01/Summary-of-fees.pdf">achoimre
ar na táillí chun cóipeanna</a> ar fáil ar láithreán gréasáin na
Cartlainne Náisiúnta na hÉireann.</p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Beidh ort <a href="http://www.nationalarchives.ie/services/service-for-our-visitors/readers-tickets/">Ticéad
Léitheora</a> a thaispeáint chun bealach isteach a fháil go dtí an Seomra
Léitheoireachta sa Chartlann Náisiúnta. D'fhéadfá iarratas a dhéanamh ar
thicéad ag an deasc fháilte i halla tosaigh na Cartlainne Náisiúnta. Ní
foláir duit céannacht le grianghraf a thaispeáint agus tú ag déanamh
iarratais ar thicéad Léitheora. Bíonn griangraf ar na ticéid agus eisítear
iad le haghaidh tréimhsí ó lá amháin go dtí trí bliana. Níl glactar
leo, áfach, in institiúidí taighde eile. </p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<div class="inlinesio">
<p>
</p><div>
<h3>An Chartlann Náisiúnta</h3>
<p>
  

  
  Sráid an Easpaig<br>Dublin 8<br>Ireland
  <br>
  
</p>
<p>
  

  
  <strong>Teil:</strong>+353 (0)1 4072300
  <br>
  

  
  <strong>Lóghlao:</strong>1890 252424
  <br>
  

  
  <strong>Facs:</strong>+353 (0)1 4072333
  <br> 
  

  
  <strong>Láithreán Gréasáin:</strong> <a href="http://www.nationalarchives.ie">http://www.nationalarchives.ie</a>
  <br>
  

  

  

  
  <strong>R-phost:</strong> <a href="mailto:mail@nationalarchives.ie">mail@nationalarchives.ie</a>
  <br>
  
</p>
</div></div>
<br><div class="inlinesio">
<p>
</p><div>
<h3>An tSeirbhís um Chlárú Sibhialta</h3>
<p>
  

  
  Oifigí an Rialtais<br>Bóthar an Chlochair<br>Ros Comáin<br>Roscommon<br>Ireland
  <br>
  
</p>
<p>
  

  
  <strong>Teil:</strong>+353 90 663 2900
  <br>
  

  
  <strong>Lóghlao:</strong>1890 25 20 76
  <br>
  

  
  <strong>Facs:</strong>+353 90 663 2999
  <br> 
  

  
  <strong>Láithreán Gréasáin:</strong> <a href="http://www.welfare.ie/en/Pages/General-Register-Office.aspx">http://www.welfare.ie/en/Pages/General-Register-Office.aspx</a>
  <br>
  

  

  

  
  <strong>R-phost:</strong> <a href="mailto:gro@groireland.ie">gro@groireland.ie</a>
  <br>
  
</p>
</div></div>
<br><div class="inlinesio">
<p>
</p><div>
<h3>An Chartlann Mhíleata</h3>
<p>
  

  
  Beairic Chathail Bhrugha<br>Ráth Maonais<br>Baile Átha Cliath 6<br>D06 RX00<br>Éire
  <br>
  
</p>
<p>
  

  
  <strong>Teil:</strong>+353 (0)1 804 6457
  <br>
  

  

  

  
  <strong>Láithreán Gréasáin:</strong> <a href="http://www.military.ie/info-centre/military-archives/">http://www.military.ie/info-centre/military-archives/</a>
  <br>
  

  

  

  
  <strong>R-phost:</strong> <a href="mailto:militaryarchives@defenceforces.ie">militaryarchives@defenceforces.ie</a>
  <br>
  
</p>
</div></div>
<br><div class="inlinesio">
<p>
</p><div>
<h3>Suirbhéireacht Gheolaíochta Éireann</h3>
<p>
  

  
  Tor an Bhacaigh<br>Bóthar Haddington<br>Baile Átha Cliath 4<br>D04 K7X4<br>Éire
  <br>
  
</p>
<p>
  

  
  <strong>Teil:</strong>+353 1 678 2000
  <br>
  

  
  <strong>Lóghlao:</strong>1890 44 99 00
  <br>
  

  
  <strong>Facs:</strong>+353 (0)1 678 2549
  <br> 
  

  
  <strong>Láithreán Gréasáin:</strong> <a href="http://www.gsi.ie/Services/Archives/">http://www.gsi.ie/Services/Archives/</a>
  <br>
  

  

  

  
  <strong>R-phost:</strong> <a href="mailto:gsisales@gsi.ie">gsisales@gsi.ie</a>
  <br>
  
</p>
</div></div>
</div>
</div>
</html>
