<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
An Cárta Eorpach um Árachas Sláinte
</title>
    
    <meta name="description" content="Tugann an Cárta Eorpach Árachas Sláinte rochtain ar leighis is gá, stát-ar fáil cúram sláinte le linn fanacht go sealadach i dtír eile den AE / LEE.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>An Cárta Eorpach um Árachas Sláinte</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l27d15">Rátaí</a></li><li><a href="#l94472">Conas Iarratas a dhéanamh</a></li><li><a href="#lc5863">Aisíocaíocht ar chostais
sláinte</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Mínítear san fhaisnéis seo a leanas conas iarratas a dhéanamh ar Chárta
Eorpach um Árachas Sláinte (CEÁS) má tá tú i do chónaí in Éirinn nó i
do chónaí i Stát AE/LEE eile atá nasctha le Córas Slándála Sóisialaí
na hÉireann. Má tá tú i do chónaí in Éirinn agus nasctha le Córas
Slándála Sóisialaí de chuid Stát AE/LEE eile, déan teagmháil le
húdaráis sláinte na tíre sin le haghaidh tuilleadh faisnéise. </p>

<p>Má tá tú i do náisiúnach AE/LEE agus tú ag taisteal nó ag fanacht ar
bhonn sealadach i stát eile de chuid an Limistéir Eorpaigh Eacnamaíoch (LEE)
nó na hEilvéise, beidh tú i dteideal cúram míochaine a fháil má
éiríonn tú tinn nó má bhíonn timpiste agat. </p>

<p>Más mac léinn nó oibrí ar iasacht tú, nó má tá tú i dteideal
pinsean slándála sóisialaí sa stát sin, beidh tú i dteideal cúram
sláinte a fháil sa bhreis ar an gcóireáil láithreach. </p>

<p>Tháinig an <strong>Cárta Eorpach um Árachas Sláinte</strong> (CEÁS) i
gcomharba ar an bhfoirm E111 agus ar roinnt foirmeacha ‘E’ eile lena
n-áirítear an E128, agus dá réir sin is furasta duit cúram míochaine a
fháil go tapa agus go réidh. Is fianaise é go bhfuil tú mar chuid de scéim
árachais sláinte arna riar ag stát eile san LEE/san Eilvéis. D’fhonn
cúram sláinte a fháil leis an gCárta, is féidir leat dul chuig an
dochtúir is gaire de chuid an chórais phoiblí, chuig an ospidéal poiblí,
nó chuig ionad cóireála poiblí eile agus do Chárta a thaispeáint. </p>

<p>Bíonn difríochtaí idir na córais cúraim sláinte phoiblí ó thír go
tír, agus is beag é líon na dtíortha a íocann as costas iomlán an
chúraim sláinte le haghaidh sealbhóirí an Chárta, dá réir sin
d’fhéadfadh gné chomhíocaíochta a bheith i gceist le haghaidh na
seirbhísí a fhaigheann tú. </p>

<p>Faoi láthair, cuimsítear sa LEE 28 tír an Aontais Eorpaigh (AE) mar aon
leis an Íoslainn, an Iorua, agus Lichtinstéin. Tá do Chárta Eorpach um
Árachas Sláinte bailí lena úsáid ar fud aon cheann de na tíortha seo agus
san Eilvéis. </p>

<h3>Cá háit ar féidir liom mo Chárta Eorpach um Árachas Sláinte a
úsáid? </h3>

<p>In aon tír AE/LEE agus san Eilvéis. Lean an nasc seo chun faisnéis a
fháil maidir le <a shape="rect" href="http://www.hse.ie/eng/services/list/1/schemes/EHIC/othercountries/Healthcare_services_in_other_EU_EEA_countries.html">cá
háit ar féidir leat do Chárta a úsáid agus conas is féidir leat rochtain
a fháil ar chúram agus tú thar lear</a>. </p>

<p>Mura bhfuil an <strong>tír</strong> ar a bhfuil tú ar chuairt <strong>san
áireamh sna cinn atá liostaithe, ní féidir leat an Cárta Eorpach um
Árachas Sláinte a úsáid</strong> ann agus ba cheart duit <strong>árachas
sláinte príobháideach a fháil ina ionad</strong>. </p>

<p>Níl <strong>Andóra ná Monacó mar chuid den AE</strong> (tá siad ina
bprionsachtaí ar leith). Ós rud é nach bhfuil siad mar chuid den AE, níl
siad faoi réir ag rialacháin an AE agus <strong>ní ghlactar le do Chárta
Eorpach um Árachas Sláinte</strong> iontu. Moltar duit <strong>árachas
sláinte príobháideach a fháil</strong> ina ionad. </p>

<h3>An féidir le náisiúnaigh nach as an AE iad iarratas a dhéanamh ar
Chártaí Eorpacha um Árachas Sláinte agus iad a úsáid?</h3>

<p>Faoi <a shape="rect" href="http://europa.eu/legislation_summaries/other/l33197_en.htm">Rialachán
859/2003</a> is féidir le náisiúnach nach ón AE é/í, a m(h)uintir ná a
m(h)arthanóirí, ach atá ina c(h)ónaí i gcríoch bhallstát an AE iarratas
a chur isteach ar Chárta Eorpach um Árachas Sláinte nó ar Theastas Ionadach
Sealadach agus leas a bhaint astu nuair a bhíonn siad ar chuairteanna
sealadacha idir bhallstáit.Mar sin féin, ní féidir iad a úsáid a gcuid
cártaí le haghaidh cóireála leighis sa Danmhairg, an Íoslainn,
Lichtinstéin, an Iorua nó den Eilbhéis. <br></p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Is féidir leat iarratas a dhéanamh ar Chárta Eorpach um Árachas Sláinte
ó húdaráis sláinte na hÉireann má bhaineann an méid seo a leanas leat:
</p>
<ul><li>Tá tú i do chónaí de ghnáth in Éirinn agus níl íocaíocht
    Árachais Shóisialta á fáil agat ó Stát AE eile ná níl tú ag íoc
    as Árachas Sóisialta Stát AE eile, ná níl tú cleithiúnach ar dhuine
    dá leithéid. </li>
  <li><a shape="rect" href="http://www.hse.ie/eng/services/list/1/schemes/EHIC/ehicotherstates.html">Tá
    tú i do chónaí i Stát AE eile</a> agus níl íocaíocht Árachais
    Shóisialta Éireannach á fáil agat ná níl tú ag íoc as Árachas
    Sóisialta na hÉireann, ná níl tú cleithiúnach ar dhuine dá
    leithéid. </li>
</ul><p>Dála an sean-E111, ní thugann an Cárta Eorpach um Árachas Sláinte
teidlíocht duit ach amháin i leith na scéime cúraim sláinte
stát-mhaoinithe sa tír ina bhfuil tú ag fanacht. Ní chlúdóidh sé aon
cheann de na costais a ghabhann le d’iompar ar ais go hÉirinn. </p>

<p>Beidh <strong>a c(h)árta féin ag teastáil ó </strong>gach<strong>ball
aonair de theaghlach nó de ghrúpa</strong>. </p>

<p>Beidh gach Cárta Eorpach um Árachas Sláinte bailí ar fud an LEE agus na
hEilvéise ar feadh tréimhse nach mó ná 4 bhliain. </p>

<p>Is féidir leat Cárta Eorpach um Árachas Sláinte a fháil in Éirinn
<strong>má</strong> tá tú i do <strong>chónaí anseo de ghnáth</strong>.
</p>

<p>Ní thabharfaidh an Cárta Eorpach um Árachas Sláinte clúdach duit maidir
le cúram sláinte i dtír ar bith lasmuigh den LEE, cé is moite de Eilvéis.
</p>

<p>Ní gá duit Cárta Eorpach um Árachas Sláinte a bheith agat d’fhonn
cúram sláinte riachtanach a fháil fad is atá tú ar chuairt shealadach sa
RA más cónaitheoir Éireannach tú. Is leor é cruthúnas a thabhairt go
mbíonn tú i do chónaí in Éirinn de ghnáth. (Is éard atá i gcruthúnas
go mbíonn tú i do chónaí in Éirinn de ghnáth ná ceadúnas tiomána, pas
Éireannach nó doiciméad comhchosúil.) </p>

<h3>Cad is ‘cúram sláinte riachtanach’ ann ó thaobh úsáid a bhaint as
mo Chárta Eorpach um Árachas Sláinte? </h3>

<p>Sainmhíníodh an téarma ‘cúram riachtanach’ faoi chinneadh 194 na
bliana 2003 ón gCoimisiún Riaracháin maidir le Slándáil Shóisialach
d’Oibrithe Imirceacha. Rinneadh sainmhíniú leis an gcinneadh sin ar chúram
riachtanach mar tairbhí a thugtar ionas nach mbeadh ar dhuine a bhfuil
árachas aige/aici dul abhaile chuig an mballstát as a dtáinig sé/sí agus
cuireann sé ar a c(h)umas leanúint ar aghaidh lena f(h)anacht sealadach i
mballstát eile faoi dhálaí míochaine sábháilte. Sonraíonn an cinneadh
nach gclúdaíonn sé daoine a dhéanann taisteal san Eoraip d’fhonn cóir
leighis a fháil i dtír seachas sin ina bhfuil siad faoi árachas. </p>

<p>Tá <a shape="rect" href="http://www.hse.ie/eng/services/list/1/schemes/EHIC/Terms_Conditions.html">tuilleadh
faisnéise maidir le cearta agus oibleagáidí na ndaoine a bhfuil Cárta
Eorpach um Árachas Sláinte acu agus a mbaineann úsáid as</a> anseo. </p>

<h3>Conas is féidir liom mo Chárta Eorpach um Árachas Sláinte a athnuachan?
</h3>

<p><strong>Ní dhéanfar</strong> do Chárta <strong>a athnuachan go
huathoibríoch</strong> - beidh ort iarratas a dhéanamh chun do Chárta a
athnuachan. Féach 'Conas iarratas a dhéanamh' thíos le haghaidh treoracha.
</p>

<p>Cuimhnigh, más rud é go bhfuil athrú tagtha ar aon cheann de do chuid
sonraí (m.sh. seoladh, srl) ón am a eisíodh do chárta deireanach tá ort
teagmháil a dhéanamh le d’Oifig Sláinte Áitiúil d’fhonn an fhaisnéis
sin a nuashonrú roimh an athnuachan. </p>

<h3>Cad é an scéal mura bhfuil mo Chárta faighte agam sula ndéanaim
taisteal? </h3>

<p>Mura bhfuil do Chárta Eorpach um Árachas Sláinte faighte agat, is cuma an
chúis, is féidir leat Teastas Ionadach Sealadach a fháil. Tá an teidlíocht
chéanna agat leis an Teastas is atá leis an gCárta, ach ar feadh tréimhse
níos giorra. Is féidir leat iarratas a chur isteach ar an Teastas ar líne,
tríd an bpost nó go pearsanta ag an Oifig Sláinte Áitiúil. (Féach ‘'Cá
háit a ndéanfaidh mé iarratas' thíos). Eisítear aon Teastas Ionadach
Sealadach amháin in aghaidh an duine. </p>

<h3>Cárta Eorpach um Árachas Sláinte a úsáid in Éirinn </h3>

<p>Tá breis is 2,000 dochtúirí teaghlaigh (DG) in Éirinn a bhfuil conradh
acu le haghaidh scéim an Chárta Eorpaigh um Árachas Sláinte. Más
náisiúnach AE/LEE tú a bhfuil Cárta Eorpach um Árachas Sláinte (nó a
chomhionann) agat agus tú ar chuairt in Éirinn is féidir leat leas a bhaint
as seirbhísí riachtanacha dochtúirí teaghlaigh agus as cóireáil
fiaclóireachta éigeandála chun faoiseamh a fháil ó phian (agus cíor
fiacla a dheisiú) faoi rialacháin AE. Is féidir teagmháil a dhéanamh le
seirbhísí in Éirinn trí ghlao a chur ar 999 nó ar 112, saor in aisce. Tá
tuilleadh faisnéise maidir le <a shape="rect" href="http://www.hse.ie/eng/services/list/1/schemes/EHIC/visitors/">conas
cóireáil ó dhochtúir teaghlaigh nó ó fhiaclóir, leigheasanna oidis agus
cóireáil ó ospidéil a fháil agus tú ar cuairt in Éirinn</a> ar fáil
anseo. <br></p>
</div>
<div class="topic base_rates">
<h2 class="topic base_rates_title" id="l27d15">Rátaí</h2>

<p>Ní ghearrtar aon táille maidir leis an gCárta Eorpach um Árachas
Sláinte nó maidir le Teastas Ionadach Sealadach. Tá sé saor in aisce Cárta
Eorpach um Árachas Sláinte a athnuachan fosta.<br></p>
</div>
<div class="topic base_howtoapply">
<h2 class="topic base_howtoapply_title" id="l94472">Conas Iarratas a dhéanamh</h2>

<h3>Iarratas den chéad uair ar Chárta Eorpach um Árachas Sláinte </h3>

<p>Má tá tú ag taisteal chuig tír AE/LEE nó chuig an Eilvéis ba cheart
duit iarratas a dhéanamh ar Chárta Eorpach um Árachas Sláinte (nó ar
Theastas Ionadach Sealadach) roimh duit taisteal a dhéanamh. </p>

<p>Is féidir leat <a shape="rect" href="https://www.sspcrs.ie/ehic/e111info.jsp">iarratas a dhéanamh ar líne ar
do Chárta Eorpach um Árachas Sláinte</a> <strong>má tá tú i do chónaí
faoi láthair in Éirinn</strong> agus má tá ceachtar de <a shape="rect" href="/ga/health/entitlement_to_health_services/medical_card.html">chárta
leighis</a> nó cárta <a shape="rect" href="/ga/health/entitlement_to_health_services/drugs_payment_scheme.html">Scéim
Íoctha Drugaí</a> (DPS) agat cheana féin. Déanfar d’iarratas ar líne a
chur ar aghaidh chuig <a shape="rect" href="/ga/health/health_service_agencies/general_medical_services_payments_board.html">Seirbhís
Aisíocaíochta Cúraim Phríomhúil FSS</a> lena phróiseáil. Cuirfear do
Chárta nó do Theastas chugat sa phost ansin. </p>

<p>Nó féadfaidh tú <a shape="rect" href="http://www.hse.ie/eng/services/list/1/schemes/EHIC/EHIC_Application_Form.pdf">foirm
iarratais ar Chárta Eorpach um Árachas Áitiúil a íoslódáil anseo
(pdf)</a>. Má tá tú ag déanamh iarratais ar Theastas Ionadach Sealadach,
scríobh 'Teastas Ionadach Sealadach' ar an bhfoirm. </p>

<p>Déan an fhoirm a chomhlánú agus <strong>í a sheoladh ar ais chuig an
Oifig Sláinte Áitiúil 1 mhí ar a laghad sula n-imíonn tú ó
Éirinn</strong><strong>. </strong></p>

<p>Tá cóipeanna den fhoirm iarratais ar Chárta Eorpach um Árachas Sláinte
ar fáil fosta ó na hOifige Sláinte Áitiúla. </p>

<p>Má tá tú i do chónaí i mballstát AE/LEE eile, úsáidtear foirm
iarratais éagsúil. Is féidir leat <a shape="rect" href="http://www.hse.ie/eng/services/list/1/schemes/EHIC/ehicotherstates.html">iarratas
a dhéanamh ar líne nó an fhoirm a íoslódáil</a> agus í a chur i
ríomhphost nó sa phost. </p>

<h3>Cárta Eorpach um Árachas Sláinte atá as feidhm a athnuachan </h3>

<p>Ní eisítear Cártaí Eorpacha um Árachas Sláinte go huathoibríoch nuair
a théann siad as feidhm. Ina ionad sin, bíonn ort iarratas a dhéanamh chun
do Chárta a athnuachan. Sula ndéanfaidh tú iarratas chun do Chárta atá as
feidhm a athnuachan ar líne, <strong>cuimhnigh do shean-Chárta a bheith ar
láimh agat</strong>. Má athraigh tú do sheoladh nó d’ainm ón am a
eisíodh do Chárta deireanach beidh ort dul i dteagmháil leis an <a href="http://www.hse.ie/eng/services/list/1/schemes/EHIC/contactdetails/">Oifig
Sláinte Áitiúil</a>. Moltar duit iarratas a dhéanamh i bhfad roimh an dáta
ar a ndéanfaidh tú taisteal. </p>

<p><a shape="rect" href="https://www.sspcrs.ie/portal/ehic/">Déan do Chárta
Eorpach um Árachas Sláinte a athnuachan ar líne anseo</a>. Roghnaigh an
rogha <em>Déan an Cárta Reatha a Athnuachan</em> ar barr an scáileáin.
Iarrfar ort an uimhir aitheantais 10 ndigit atá liostaithe ar do Chárta
éagtha a chur isteach. Tá an uimhir seo lonnaithe ar aghaidh do Chárta, sa
chuid ar bun thaobh na láimhe clé. Iarrtar ort an seoladh ar cheart an Cárta
a chur chuige a dhearbhú ansin. Ina dhiaidh sin, feicfidh tú scáileán
dearbhúcháin, ag dearbhú gur éirigh le d’iarratas ar athnuachan agus go
cuirfear do Chárta chugat. <br></p>
</div>
<div class="topic base_wheretoapply">
<h2 class="topic base_wheretoapply_title" id="lc5863">Aisíocaíocht ar chostais
sláinte</h2>

<p>An Cárta Eorpach um Árachas Sláinte ( EHIC ) tú i dteideal cúram
sláinte tríd an gcóras poiblí má éiríonn tú breoite nó gortaithe fad
ar fanacht go sealadach. I roinnt stát b'fhéidir go mbeadh ort a dhéanamh ar
roinnt íocaíochta i leith chostas na seirbhísí a fhaigheann tú, díreach
mar a dhéanann cónaitheoirí sa stát sin. Tá íocaíochtaí den sórt sin
neamh-inaisíoctha. Má bhaineann tú leas as íocaíochtaí cúram sláinte
príobháideach nach bhfuil aisíoctha.</p>

<p>Féadfaidh tú a bheith i dteideal aisíocaíochta dá muirearófaí tú
toisc nach raibh tú i láthair ar EHIC bailí nó dá muirearófaí tú i
earráid ag an soláthraí seirbhíse sláinte sa stát eile.</p>

<p>Ba chóir duit iarratas a dhéanamh ar aisíocaíocht chuig d'Oifig Sláinte
Áitiúil FSS. Ba chóir duit a thabhairt ar aon admhálacha agat. Cuirfidh an
FSS foirm E126 a sheoladh chuig na húdaráis sláinte sa stát eile a
bhunú:</p>
<ul><li>Má úsáidtear tú seirbhís sláinte poiblí</li>
  <li>Leibhéal aisíoc atá dlite duit</li>
</ul><p>Nuair a bhíonn an fhoirm E126 comhlánaithe a chur ar ais ag an stát eile,
ba chóir don FSS a bheith in ann a chinneadh an bhfuil aisíoc dlite nó nach
bhfuil. Tá tuilleadh eolais ar fáil ar <a href="http://www.hse.ie/eng/services/list/1/schemes/E126/">láithreán
gréasáin an FSS</a>.</p>
</div>
</div>
</html>
