<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Taisteal thar lear agus vacsainiú
</title>
    
    <meta name="description" content="Tá an vacsaín éigeantach chun dul isteach roinnt tíortha. Eolas ar vacsaíní do dhaoine a chónaíonn in Éirinn má tá siad ag dul thar lear.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Taisteal thar lear agus vacsainiú</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<h3>Roimh imeacht duit</h3>

<p>Má bhíonn gnáthchónaí ort in Éirinn agus go bhfuil tú ag taisteal
thar lear, ba chóir duit seiceáil an dteastaíonn vacsaíniú uait chun
taisteal go dtí an tír nó na tíortha a bhfuil sé ar intinn agat cuairt a
thabhairt orthu. Ba chóir smaoineamh ar vacsaíní má tá tú ag taisteal go
dtí ceantair lasmuigh d’Iarthar na hEorpa, Meiriceá Thuaidh, an Astráil
agus an Nua-Shéalainn. Tá priacail sláinte éagsúla ann ó thír go
chéile, mar sin ba chóir duit comhairle a lorg ó do <a href="../../health/gp_and_hospital_services/">dhochtúir teaghlaigh (GP)</a>,
<a shape="rect" href="/ga/health/how_health_is_organised/health_boards.html">Limistéar
Fheidhmeannacht na Seirbhíse Sláinte (FSS)</a> nó gníomhaireacht taistil
roimh thaisteal duit. </p>

<p>Soláthraíonn <a shape="rect" href="http://www.who.int/countries/en/">Liosta Tíortha de chuid an Eagraíocht
Dhomhanda Sláinte</a> an t-eolas seo. </p>

<p>Tá tús luath leis an bpróiséas fíor-thábhachtach má tá sé ar intinn
agat taisteal le páistí. Ba cheart an vacsainiú BCG i gcoinne an eitinn, mar
shampla, a bheith tugtha ar a laghad 3 mhí sula bhfuil do ghasúr chun
fágáil. </p>

<p>Tá eolas ag FSS ar na <a href="http://www.hse.ie/eng/health/az/T/Travel-vaccinations/Vaccinations-for-conditions-starting-with-A-M.html">cineálacha
éagsúla de vacsaíní</a> ar a láithreán gréasáin, mar shampla le
haghaidh calar nó le haghaidh eitinn. </p>

<p>Tá roinnt vacsainiúnna éigeantach. Sa chás seo, beidh ort Teastas
Idirnáisiúnta Vacsainiú a thaispeáint chun gur féidir leat dul isteach sa
tír áirithe sin. Tá vacsainiúnna eile a mholtar ach go bhfágtar an
cinneadh fút féin. Is ciallmhar an rud é, áfach, gach rud is féidir leat a
dhéanamh chun cosaint i gcoinne tinneas agus galar chomh fada is atá tú
imithe. </p>

<h3>Nuair a thagann tú arais</h3>

<p>Má mhothaíonn tú tinn tar éis duit teacht ar ais go hÉirinn, déan
cinnte go bhfeiceann tú dochtúir chomh luath agus is féidir. Tabhair sonraí
iomlána de na tíortha ar thug tú cuairt orthu, ar fhaitíos go mbeadh sé
seo ábhartha.</p>

<h4>Galair thógálacha infhógartha</h4>

<p>Déanann an dlí in Éirinn soláthar speisialta maidir le tuairisciú galar
tógálach chuig an <a shape="rect" href="http://www.hpsc.ie">Lárionad Faire
um Chosaint Sláinte</a> náisiúnta. Chomh luath agus is eol do chleachtóir
leighis nó go bhfuil amhras orthu go bhfuil an duine ar a bhfuil siad ag
freastal ag fulaingt nó ag iompar galair thógálaigh, ní mór dóibh fógra
scríofa nó leictreonach a sheoladh chuig Oifigeach Leighis um Shláinte. </p>

<p>Ní mór fógra a thabhairt i leith galair thógálacha chun galair
thógálacha a smachtú. Oibríonn Lárionad Faire um Chosaint Sláinte na
hÉireann i gcomhpháirt le soláthróirí seirbhísí sláinte agus le
heagraíochtaí i dtíortha eile chun a chinntiú go bhfuil eolas suas chun
dáta ar fáil chun cur le smachtú éifeachtúil na ngalar tógálach. </p>

<h3>Vacsainiúnna eigeantach</h3>

<p>Ní bheidh aon vacsaniú ag teastáil uait chun cuairt a thabhairt ar aon
tír Eorpach, muna bhfuil tú tar éis cuairt a thabhairt ar thír taobh amuigh
den Eoraip go gairid roimhe. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Tá priacail sláinte éagsúla ann ó thír go chéile, mar sin ba chóir
duit comhairle a lorg ó do dhochtúir teaghlaigh, FSS nó gníomhaireacht
taistil roimh thaisteal duit. </p>

<p><br></p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Ní bhíonn vacsaínithe ar fáil saor in aisce in Éirinn tríd an gcóras
sláinte poiblí - fiú má tá cárta leighis agat. Beidh ort na costais
iomlána a íoc le haghaidh vacsaínithe. </p>

<p>Gearrfar táille ort i leith do chuairte ar an dochtúir agus chomh maith
leis sin, beidh ort íoc as gach vacsaín nó foireann táblaí a ordaítear.
<br></p>
</div>
</div>
</html>
