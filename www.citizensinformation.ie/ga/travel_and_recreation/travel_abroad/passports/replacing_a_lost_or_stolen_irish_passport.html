<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Pas Éireannach caillte nó goidthe a athsholáthar
</title>
    
    <meta name="description" content="Cáipéisí tábhachtacha dlíthiúla iad pasanna Éireannacha. Tá     eolas ar fáil anseo céard ba cheart duit a dhéanamh má chailleann tú do phas     Éireannach nó má ghoidtear é in Éirinn nó thar lear">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Pas Éireannach caillte nó goidthe a athsholáthar</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Doiciméad tábhachtach dhlíthiúil is ea do Phas Éireannach. Is fianaise
ar do chéannacht é agus gur saoránach de chuid na hÉireann thú agus gur
saoránach de chuid an Aontais Eorpaigh thú. Ba chóir do phas Éireannach a
choinneáil i gcónaí in áit shábháilte nuair a bhíonn tú sa bhaile agus
ag taisteal thar lear. </p>

<p>Má chailltear do phas Éireannach, nó má ligtear i ndearmad é nó má
ghoidtear é agus gur mian leat ceann eile a fháil, ba chóir duit a bheith ar
an eolas: </p>
<ul><li>Nach <strong>doiciméad bailí taistil</strong> é pas atá caillte nó
    goidte agus nár chóir duit taisteal ar phas ar tuairiscíodh gur
    cailleadh nó gur goideadh é. </li>
  <li>Má tá drochthaifead maidir le pasanna agat, (is é sin, go bhfuil dhá
    phas nó níos mó caillte agat) is dócha nach dtabharfar ach áiseanna
    teoranta pas duit le haghaidh sainchuspóirí taistil. Ar gach ócáid a
    n-eisítear pas nua duit, (fiú nuair a bhíonn an pas á eisiúint ar
    feadh tamall teoranta) beidh ort costas iomlán an phas seo a íoc. </li>
</ul><p>Ba chóir duit a bheith ar an eolas go n-iarrann riachtanais inimirce i
dtíortha áirithe go mbíonn do phas bailí ar feadh tréimhse áirithe ama
sular féidir leat dul isteach i ndlínse eile. </p>

<p>Ní féidir linn eolas a chur isteach ar na riachtanas bailíochta pasanna
maidir le haon tír faoi leith sa domhan. Déan teagmháil le do ghníomhaire
taistil/aeriompróir nó le <a shape="rect" href="http://www.dfa.ie/home/index.aspx?id=376">hambasáid/consalacht na tíre
a bhfuil tú ag taisteal chuici</a> chun an t-eolas seo a chinntiú. Cuimhnigh
air seo a dhéanamh sula dtaistealaíonn tú. </p>

<h3>Ag cailleadh do phas Éireannaigh in Éirinn </h3>

<p>Más saoránach Éireannach thú agus cónaí ort in Éirinn agus má tá do
phas Éireannach caillte agat, nó má goideadh é, ní mór duit caillteanas
do phas a thuairisciú d’Oifig na bPasanna láithreach. Iarrfar ort an
caillteanas a dhearbhú i scríbhinn nó má tá tú ag cur isteach ar phas nua
na sonraí a chur isteach ar d’iarratas. </p>

<p>Chun iarratas a dhéanamh ar phas nua ní mór duit foirm APS 1 a
chomhlánú. Ní mór duit fáthanna an chaillteanais a chur isteach in Alt 6
den fhoirm. Is féidir leat foirm APS 1 a fháil ó <a shape="rect" href="http://www.garda.ie/Stations/Default.aspx">do stáisiún Gardaí is
cóngaraí</a> nó <a shape="rect" href="http://www.anpost.ie/AnPost/at+your+local+Post+Office.htm">Oifig an
Phoist</a>. Ní mór go ndearbhaíonn/go gcomhshíníonn ball den Gharda
Síochána an fhoirm agus ní mór dó/di Alt 6 a shíniú agus a stampáil.
</p>

<p>Ní mór duit gach doiciméad tacaíochta a bhíonn de dhíth le
gnáthiarratas ar phas den chéad uair a chur isteach arís chuig Oifig na
bPasanna. Áirítear sna doiciméid seo an teastas breithe iomlán fadfhoirme,
teastas pósta/páirtnéireacht shibhialta (más infheidhme) agus 4 ghrianghraf
de mhéid an phas. Tá tuilleadh eolais faoi iarratas a dhéanamh ar phas inár
ndoiciméad <a shape="rect" href="applying_for_or_renewing_an_irish_passport.html">Iarratas a dhéanamh ar
phas Éireannach</a>. </p>

<h3>Ag cailleadh do phas Éireannaigh thar lear </h3>

<p>Más saoránach Éireannach thú i do chónaí thar lear, ag taisteal nó ar
laethanta saoire thar lear agus má chailltear/ghoidtear/ligtear i ndearmad do
phas Éireannach ní mór duit <a shape="rect" href="http://www.dfa.ie/home/index.aspx?id=285">teagmháil a dhéanamh le
d’ambasáid nó consalacht na hÉireann is cóngaraí</a> láithreach.
Iarrfar ort an caillteanas a dhearbhú i scríbhinn nó má tá tú ag cur
isteach ar phas nua na sonraí a chur isteach ar d’iarratas. (Bain úsáid as
an fhoirm APS 2 nuair a chuirtear isteach ar phas nua má tá cónaí ort i
dTuaisceart Éireann nó lasmuigh d'Éirinn.) Má tá tú i dtír faoi láthair
nach bhfuil ionadaíocht ar bith Éireannach ann, is féidir leat teagmháil a
dhéanamh le hambasáid/consalacht Bhallstát eile de chuid an AE a rachaidh i
dteagmháil le hambasáid na hÉireann is cóngaraí ar do shon. </p>

<p>Ní mór duit fosta dul i dteagmháil leis na póilíní áitiúla agus
ráiteas scríofa go bhfuil caillteanas do phas tuairiscithe agat a iarraidh.
Ní mór do bhall údarás na bpóilíní sa tír ina bhfuil tú ag fanacht an
ráiteas seo a dhearbhú. Beidh sé seo de dhíth ort chun Teastas Éigeandála
Taistil (bailí le haghaidh aon turais) nó Pas Éigeandála (bailí ar feadh
méid teoranta ama) a fháil ó ambasáid/consalacht na hÉireann. </p>

<p>Arís, má tá tú i dtír faoi láthair nach bhfuil ionadaíocht ar bith
Éireannach ann, is féidir leat teagmháil a dhéanamh le
hambasáid/consalacht Bhallstát eile de chuid an AE. <strong>Ní féidir le
hambasáid nó le consalacht Bhallstát eile de chuid an AE pas nua ná
doiciméad éigeandála taistil a eisiúint duit.</strong> Ina áit sin
rachaidh siad i dteagmháil le hambasáid nó consalacht na hÉireann is
cóngaraí ar do shon, a rachaidh i dteagmháil leat ansin. </p>

<p>I gcúinsí áirithe, mar shampla má chailleann tú do phas thar lear ach
beidh tú ag filleadh go díreach ar Éirinn ar thuras singil, eiseoidh an
ambasáid nó consalacht Éireannach Teastas Éigeandála Taistil duit in áit
pas. Ní bhíonn Deimhnithe Taistil Éigeandála bailí ach ar feadh turais
amháin. Ní pas é Teastas Éigeandála Taistil; is doiciméad é (thart ar
mhéid A5) ar a bhfuil do ghrianghraf agus stampa ón ambasáid ag fíorú do
chéannachta. Eisítear Deimhnithe Éigeandála Taistil go gasta go ginearálta
(ag brath ar na cúinsí) agus bíonn táille beag le haghaidh na seirbhíse
seo (féach “Rates” thíos.) </p>

<p>Chun Teastas Éigeandála Taistil a fháil beidh an méid a leanas ag
teastáil uait: </p>
<ul><li>Dhá ghrianghraf pas </li>
  <li>An ráiteas ó na póilíní </li>
  <li>Aitheantas fótagrafach má bhíonn sé ar fáil </li>
  <li>Fianaise de phleananna taistil </li>
</ul><p>Ní eisíonn an chuid is mó de Chonsail Oinigh na hÉireann pasanna agus
ní féidir leo ach Deimhnithe Éigeandála Taistil a eisiúint. </p>

<p>Má bhíonn do phas caillte agat agus tú ag taisteal thar lear ar thuras
iolstopanna, ina rachaidh tú trí níos mó ná dlínse amháin, beidh <a shape="rect" href="applying_for_or_renewing_an_irish_passport.html">pas nua
Éireannach ag teastáil uait</a>. Ní mór duit caillteanas do phas
Éireannaigh a thuairisciú d’ambasáid nó consalacht na hÉireann is
cóngaraí. Mura bhfuil ambasáid ná consalacht na hÉireann sa tír ina
bhfuil tú, téigh i dteagmháil le hambasáid Bhallstát eile de chuid an AE a
rachaidh i dteagmháil le hambasáid na hÉireann is cóngaraí ar do shon. Ní
féidir le hambasáid Bhallstát eile de chuid an AE pas nua Éireannach a
eisiúint duit. </p>

<p>Ní mór duit fosta dul i dteagmháil leis na póilíní áitiúla agus
ráiteas scríofa go bhfuil caillteanas do phas tuairiscithe agat a iarraidh.
Ní mór do bhall údarás na bpóilíní sa tír ina bhfuil tú ag fanacht an
ráiteas seo a dhearbhú. B’fhéidir go mb’áisiúil duitse fótachóip do
phas (leathanach sonraí) a bheith leat nuair atá tú ag taisteal. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Ní féidir pas eile a fháil má tá do phas Éireannach caillte agat. Ina
áit sin ní mór duit iarratas a dhéanamh ar phas iomlán nua. </p>

<p>Ní ligeann Teastas Éigeandála Taistil duit ach taisteal ar thuras singil
ó phointe thar lear go díreach ar ais go hÉirinn. Bíonn Deimhnithe
Éigeandála Taistil lámhscríofa agus ní bhíonn siad inléite ag meaisín.
</p>

<p>Is féidir le hambasáidí na hÉireann agus Consail Oinigh na hÉireann ar
fad Doiciméid Éigeandála Taistil a eisiúint. </p>

<p>Ní féidir ach le hambasáidí Éireannacha agus trí Chonsal Oinigh na
hÉireann pasanna Éireannacha a eisiúint. (Tá na consail seo lonnaithe i
Hong Cong, in Perth agus in Auckland). <br></p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Is iad seo a leanas na táillí agus tú ag cur isteach ar phas Éireannach
trí 'Phas Sciobtha' (féach thíos) nó trí ambasáid nó consalacht:</p>
<ul><li>Gnáthphas 10-mbliana le 32 leathanach (18 bliana agus níos sine):
  €80</li>
  <li>Pas mór 10-mbliana le 66 leathanach (18 bliana agus níos sine):
  €110</li>
  <li>Pas 5 bliana (páistí idir 3-17 bliain): €26.50</li>
  <li>Pas 3 bliana (páistí faoi 3 bliana d’aois): €16</li>
</ul><p>Ní áiríonn na táillí an muirear le haghaidh úsáid an tseirbhís na
bPasanna Luais.</p>

<p>Agus tú ag cur isteach ar phas ar an bhfód in Oifig Pas seo a leanas na
táillí:</p>
<ul><li>Gnáthphas 10-mbliana le 32 leathanach (18 bliana agus níos sine):
  €95</li>
  <li>Pas mór 10-mbliana le 66 leathanach (18 bliana agus níos sine):
  €125</li>
  <li>Pas 5 bliana (páistí idir 3-17 bliain): €41.50</li>
  <li>Pas 3 bliana (páistí faoi 3 bliana d’aois): €31</li>
</ul><p>Tá Doiciméid Éigeandála Taistil ar fáil ar tháille bheag. <br></p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Má tá do phas Éireannach caillte agat anseo in Éirinn, ba chóir duit an
caillteanas a chur in iúl d’Oifig na bPasanna láithreach (féach 'Cá háit
a ndéanfaidh mé iarratas). Má tá do phas Éireannach caillte agat thar
lear, ba chóir duit <a shape="rect" href="http://www.dfa.ie/home/index.aspx?id=285">é a chur in iúl d’ambasáid
nó do chonsalacht na hÉireann is cóngaraí</a>. <br></p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Oifig na bPasanna</h3>
<p>
  

  
  Teach Knockmaun<br>42-47 Sráid an Mhóta Íochtarach<br>Baile Átha Cliath 2<br>D02 TN83<br>Éire
  <br>
  
</p>
<p>
  

  
  <strong>Teil:</strong>+353 (0)1 671 1633
  <br>
  

  

  
  <strong>Facs:</strong>+353 (0)1 671 1092
  <br> 
  

  
  <strong>Láithreán Gréasáin:</strong> <a href="https://www.dfa.ie/passports-citizenship/">https://www.dfa.ie/passports-citizenship/</a>
  <br>
  

  

  

  
  <strong>R-phost:</strong> <a href="mailto:passportdublin@dfa.ie">passportdublin@dfa.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Oifig na bPasanna</h3>
<p>
  

  
  1a An Mál Theas<br>Cork<br>Ireland
  <br>
  
</p>
<p>
  

  
  <strong>Teil:</strong>+353 21 494 4700
  <br>
  

  

  

  
  <strong>Láithreán Gréasáin:</strong> <a href="https://www.dfa.ie/passports-citizenship/">https://www.dfa.ie/passports-citizenship/</a>
  <br>
  

  

  

  
  <strong>R-phost:</strong> <a href="mailto:passportcork@dfa.ie">passportcork@dfa.ie</a>
  <br>
  
</p>
</div></div>
<br></div>
</div>
</html>
