<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cárta Pas na hÉireann
</title>
    
    <meta name="description" content="Féadfaidh tú an cárta pas Éireannach nua a úsáid le haghaidh taistil laistigh den Aontas Eorpach agus sa Limistéar Eorpach Eacnamaíoch.  ">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cárta Pas na hÉireann</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lf3c9d">Tuilleadh eolais</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<p>Tá cárta nua, a bhfuil cruth chárta creidmheasa air, tugtha isteach ag an
Roinn Gnóthaí Eachtracha agus Trádála ar féidir leat a úsáid le haghaidh
taistil laistigh den Aontas Eorpach agus sa Limistéar Eorpach Eacnamaíoch (an
Íoslainn, Lichtinstéin agus an Iorua). I gcás gach taistil eile ní mór
duit do leabhar pas a úsáid, sé sin, do ghnáthphas.</p>

<p>Tá uasthréimhse bailíochta 5 bliana ag do chárta. Déanann tú iarratas
ar an gcárta ar líne nó ar aip don bhfón cliste.</p>
</div>

<div class="topic base_rules">
<h2 class="topic base_rules_title" id="l555d1">Rialacha</h2>

<p>Ní mór a bheith os cionn 18 bliain d’aois nuair a dhéanann tú iarratas
ar chárta pas. Ní mór go mbeadh <a href="applying_for_or_renewing_an_irish_passport.html">pas Éireannach
bailí</a> agat a bhfuil bailíocht 30 lá ar a laghad aige agat. Ní mór go
mbeadh na sonraí pearsanta a sholáthraíonn tú nuair a dhéanann tú
iarratas díreach mar a chéile leo siúd ar do phas bailí.</p>

<p>Beidh an cárta bailí ar feadh uasthréimhse 5 bliana ar a laghad nó don
achar bailíochta atá fágtha ar do phas.</p>

<p>Má tá sé beartaithe agat dul ag taisteal le do chárta pas nua, ní mór
duit uimhir an chárta pas a úsáid agus tú ag seiceáil isteach ar líne.</p>

<h3>Cárta caillte nó goidte</h3>

<p>Má chailltear do chárta pas, nó má ghoidtear nó má dhéantar damáiste
dó, ba chóir duit an caillteanas, goid nó damáiste sin a chur in iúl ar an
gcuid ábhartha d’fhoirm iarratais ar líne agus tú ag cur isteach in
athuair ar chárta nua.</p>

<p>Mura bhfuil tú ag cur isteach in athuair ar chárta nua ba chóir duit é
sin a chur in iúl do sheirbhís na bpasanna tríd <a href="https://www.dfa.ie/passportcard/contact-passport-card/">an fhoirm
theagmhála seo</a>.</p>
</div>

<div class="topic base_rates">
<h2 class="topic base_rates_title" id="l1e7b8">Rataí</h2>

<p>Cosnaíonn an cárta pas €35 Tá táille seachadta breise de €5 má tá
iarratas á dhéanamh agat ó áit lasmuigh Éirinn. Íoctar sin le cárta
dochair nó creidmheasa.</p>
</div>

<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Is féidir leat <a href="https://www.dfa.ie/passportcard/">iarratas a
dhéanamh ar chárta pas ar líne</a> nó is féidir leat úsáid a bhaint as
aip na Roinne Gnóthaí Eachtracha agus Trádála le haghaidh fón cliste agus
táibléad.</p>

<p>Beidh na nithe seo a leanas ag teastáil uait chun iarratas a dhéanamh:</p>
<ul><li>Do leabhar pas bailí</li>
  <li>Do ghrianghraf i bhfoirm dhigiteach (ní mór go gcomhlíonfadh sé an
    caighdeán pas atá riachtanach)</li>
  <li>Cárta dochair nó creidmheasa.</li>
</ul><h3>Grianghraf</h3>

<p>Ní mór duit grianghraf a sholáthar i bhfoirm dhigiteach a tógadh
laistigh de 6 mhí. Ní mór duit an caighdeán riachtanach seo a
chomhlíonadh:</p>
<ul><li>Ní mór don chúlra a bheith gan phatrún agus dath éadrom air (bán
    nó bánliath)</li>
  <li>Ní mór go mbeadh do chloigeann lár báire sa ghrianghraf agus tú ag
    breathnú chun tosaigh (gan claonadh sa chloigeann)</li>
  <li>Ní mór gotha neodrach a bheith ort (béal dúnta, gan meangadh
  gáire)</li>
  <li>Níor chóir go mbeadh aon scáth ar d’éadan nó timpeall ar na
  súile</li>
  <li>Ní mór a chinntiú go bhfuil do shúile le feiceáil go soiléir agus
    nach mbeidís doiléir mar gheall ar spéaclaí nó gruaig (féadfaidh tú
    na spéaclaí a bhaint díot)</li>
  <li>Ní mór go mbeadh an dathú nádúrtha (nach mbeadh an grianghraf
    ró-gheal nó ró-dhorcha)</li>
  <li>Ní féidir leat ceannbheart a chaitheamh ach amháin más chun críche
    creidimh</li>
  <li>Níor chóir duit éide a chaitheamh (sibhialta nó míleata)</li>
</ul><p>Má tá tú ag scanadh grianghraf pas ba chóir é a scanadh ag (íosmhéid
300dpi) ag an méid iomlán.</p>

<h3>D’iarratas a rianú</h3>

<p>Nuair a chuireann tú isteach d’iarratas ar líne eisítear uimhir
11-digit duit. Is féidir leat <a href="https://www.dfa.ie/passports-citizenship/track-your-passport/">d’iarratas
a rianú</a> ar líne ar láithreán gréasáin na Roinne ag baint úsáide as
d’uimhir iarratais.</p>
</div>

<div class="topic base_wheretoapply">
<h2 class="topic base_wheretoapply_title" id="lf3c9d">Tuilleadh eolais</h2>

<p>Is féidir leat eolas breise a fháil i <a href="https://www.dfa.ie/passportcard/faq/">liosta ceisteanna coitianta na
Roinne</a>. Má bhíonn aon cheist eile agat is féidir leat teagmháil a
dhéanamh mar seo a leanas:</p>
<ul><li>Ríomhphost <a href="mailto:passportcard@dfa.ie">passportcard@dfa.ie</a></li>
  <li>Teileafón +353 1 671 1633</li>
</ul></div>
<!--this section produces the further information bit at the bottom of the document.
<div class="topic further_info">

<h1 class="further_info">Further information</h1>
<p>Text goes here</p>
</div>
-->
</div>
<!--this is the section that produces "Useful resources" in the box on the right-hand side. Below is an example.
	<div id="useful_resources">
      <ul>
	<li>
	  <a href="/en/reference/legislative/legislative_background_for_jobseeker_s_allowance.html" shape="rect">Legislative background for Jobseeker's Allowance</a>
	</li>
	
      </ul>
    </div>
	-->
</html>
