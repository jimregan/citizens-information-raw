<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Saincheisteanna sláinte agus tú ag taisteal thar lear
</title>
    
    <meta name="description" content="Ba chóir an tsláinte a bheith ina thosaíocht agat agus tú ag beartú turas a dhéanamh thar lear.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Saincheisteanna sláinte agus tú ag taisteal thar lear</h1>
	
<ul class="anchorlinks"><li><a href="#l0b3fe">Eolas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá níos mó is níos mó saoránach Éireannach ag taisteal thar lear ar
mhaithe le cúiseanna gairmiúla, siamsaíochta, sóisialta agus daonnachtúla.
Ós rud é go mbímid ag taisteal níos faide agus chuig réimse níos leithne
tíortha, is féidir leis seo ár sláinte a chur i gcontúirt i
dtimpeallachtaí nach bhfuil mórán eolais againn orthu. Tá súil againn nach
mbeidh aon fholáireamh sláinte agat agus tú ar turas thar lear, ach
caithfidh tú a bheith ullamh le haghaidh gach cáis.</p>

<p>Is féidir an chuid is mó de na rioscaí a bhaineann le taisteal a
íosmhéadú má ghlactar réamhchúraimí roimh ré, le linn agus i ndiaidh do
thurais. Ba cheart duit a chinntiú go bhfuil gach réamhchúram déanta agat
leis an bhféidearthacht sin a sheachaint agus, má tharlaíonn drochrud ina
ainneoin sin, ba chóir duit a bheith muiníneach go bhfuil an t-árachas
riachtanach eagraithe agat le híoc as an gcúram míochaine a bheadh de dhíth
ort. </p>

<p>Ar na fachtóirí is tábhachtaí maidir le rioscaí don tsláinte a
chinneadh agus tú ag Taisteal thar Lear, tá: </p>
<ul><li>an áit a bhfuil tú ag dul chuici </li>
  <li>fad do chuairte </li>
  <li>fáth do chuairte </li>
  <li>caighdeán an lóistín </li>
  <li>sláinteachas bia, agus </li>
  <li>iompraíocht an taistealaí </li>
</ul><h3>Comhairle míochaine sula dtaistealaíonn tú </h3>

<p>Má tá rún agat cuairt a thabhairt ar áit éigin i dtír i mbéal
forbartha, ba chóir duit dul i gcomhairle le do dhochtúir teaghlaigh (GP) nó
clinic míocháine taistil roimh an turas. Is inmholta an comhairliú seo a
dhéanamh 8 seachtaine roimh an turas, go háirithe má bhíonn vacsaínithe de
dhíth. Is féidir le do dhochtúir teaghlaigh nó le clinic comhairle a
thabhairt duit faoin gceist seo. </p>

<p>Ar an dóigh chéanna, má tá riocht míochaine ort a bhfuil cúram
leanúnach de dhíth air, nó má tá tú i ngrúpa ‘i mbaol’, is inmholta
comhairle dochtúra a lorg roimh do thuras.</p>

<p>Má tá tú ag taisteal thar lear ar feadh tréimhse fada, ba chóir duit
comhairliú le do dhochtúir chun rioscaí féideartha sláinte a phlé. Má
thógann tú cógas ar bhonn rialta, ba chóir duit iarraidh ar do dhochtúir
méid dóthanach a ordú duit don chuairt agus é a thabhairt leat. Lena chois
sin, tugtar comhairle duit litir ó do dhochtúir a thabhairt leat a leagann
amach do riocht sláinte agus an cineál cógais atá ag teastáil.</p>

<h3>Vacsaínithe agus imdhíonachtaí </h3>

<p>Tá <a shape="rect" href="vaccinations_health_tips.html">Vacsaínithe agus
imdhíonachtaí</a> de dhíth le taisteal chuig tíortha áirithe timpeall an
domhain. Ba cheart duit smaoineamh ar iad a fháil má tá tú ag taisteal
chuig limistéir lasmuigh d’Iarthar na hEorpa, Meiriceá Thuaidh, an Astráil
agus an Nua-Shéalainn. Is féidir le do dhochtúir teaghlaigh nó clinic
míochaine taistil comhairle a thabhairt duit faoi na roghanna atá agat. </p>

<h3>Ag taisteal taobh istigh den AE/LEE </h3>

<p>Más saoránach de chuid an AE/LEE thú agus má tá do thuras taobh istigh
den LEE (na 28 ballstát den AE, an Iorua, an Íoslainn, Liechtenstein) nó an
Eilvéis, <strong>moltar duit go láidir</strong> <a shape="rect" href="e111.html">Cárta Eorpach um Árachas Sláinte</a>, atá saor in aisce a
thabhairt leat. Clúdóidh an Cárta seo an costas a bhaineann le cóireáil
míochaine riachtanach (más gá) agus tú ar cuairt chuig ballstát eile. </p>

<h3>Ag taisteal taobh amuigh den AE/LEE </h3>

<p>Má tá tú ag dul a bheith lasmuigh den AE/LEE, moltar duit go láidir
árachas speisialta saoire nó sláinte a lorg sula n-imíonn tú. Is féidir
le rátaí árachais in Éirinn a bheith an-éagsúil agus dá bhrí sin moltar
duit <strong>taighde a dhéanamh leis an</strong> <strong>margadh is fearr a
fháil</strong> roimh do thuras.</p>

<p><a href="http://health.gov.ie/blog/press-release/reciprocal-agreement-on-medical-treatment-for-temporary-visitors-between-ireland-and-australia/">Tá
comhaontú cómhalartach sláinte idir Éirinn agus an Astráil</a>.
Ciallaíonn seo go bhfuil muintir na hÉirinn a thugann cuairt ar Astráile i
dteideal seirbhísí éigeandála agus cúnamh a fháil i dtreo costas drugaí
agus cógais ordaithe ar an mbonn céanna a bhíonn iad siúd a bhfuil
gnáthchónaí orthu in Astráil.</p>

<h3>Greamanna ó fheithidí</h3>

<p>Ag brath ar cén chuid den domhan a bhfuil tú i, is féidir le feithidí
cosúil mosquitoes, sceartáin agus cuileoga gaineamh ionfhabhtuithe scaipeadh
mar maláire agus fiabhras buí sórt sin. Soláthraíonn an láithreán
gréasáin FSS faisnéis maidir le <a href="http://www.hse.ie/eng/health/az/B/Bites,-insect/Preventing-insect-bites.html">conas
a greamanna feithidí a chosc</a>.</p>

<h3>Sheachaint tinneas</h3>

<p>Tá eolas ar <a href="http://www.hse.ie/eng/health/az/T/Travel-health/Preventing-illness-and-infection-while-abroad.html">chosc
tinneas agus ionfhabhtú agus iad thar lear</a> ag an FSS.</p>

<p>Soláthraíonn an Lárionad Faire um Chosaint Sláinte comhairle don lucht
siúil maidir le <a href="http://www.hpsc.ie/hpsc/A-Z/Vectorborne/TravelAdviceforInternationalTravellers/Factsheet/">conas
tinneas a sheachaint</a> ar a láithreán gréasáin.</p>

<p>Tá suíomh an-úsáideach curtha ar fáil ag an Eagraíocht Sláinte
Domhanda a bhfuil a lán <a shape="rect" href="http://www.who.int/ith/en/">faisnéise agus comhairle air maidir le
taisteal idirnáisiúnta agus sláinte</a>. </p>

<h3>Seicliosta do thaistealaithe </h3>

<p>Lena chinntiú go bhfuil tú ullmhaithe mar is ceart, caith giota beag ama
roimh do thuras chomh maith ag seiceáil na faisnéise seo a leanas. </p>
<ul><li>Cad iad na himthosca áitiúla a gcaithfidh mé a bheith ar an eolas
    fúthu? </li>
  <li>An mbeidh vacsaínithe de dhíth orm le tinneas nó rioscaí don
    tsláinte a sheachaint? </li>
  <li>Cad iad na húdaráis a ndéanfaidh mé teagmháil leo i gcás taisme nó
    teagmhais? </li>
  <li>An mbeidh aon oidis bhreise mhíochaine de dhíth orm roimh imeacht? </li>
  <li>Cén grúpa fola lena mbainim? </li>
  <li>An bhfuil seic fiaclóireachta/radhairc/míochaine de dhíth orm sula
    n-imím? </li>
</ul><p>Is feidir le do dhochtúir teaghlaigh nó biúro míochaine tropaicigh cuid
de na ceisteanna thuas a fhreagairt. Is den chiall chomh maith (ag brath ar do
cheann scríbe) seiceáil le d’fhiaclóir/radharceolaí lena fháil amach an
mbeidh seic de dhíth ort roimh imeacht duit. </p>

<p>Ba chóir go mbeadh do ghníomhaire taistil/oibritheoir turas/eagraitheoir
turas in ann faisnéis a chur ar fáil faoin aimsir, lóistín, áiseanna
sláinte agus imthosca eile san áit a bhfuil tú ag dul roimh do thuras. Is
foinse maith eolais iad treoirleabhair taistil chomh maith. Chomh maith leis
sin, is féidir leat teagmháil a dhéanamh leis an Ambasáid nó Consalacht is
cóngaraí den tír a mbeidh tú ag tabhairt cuairte uirthi le haghaidh
tuilleadh faisnéise. </p>
</div>

</div>
</html>
