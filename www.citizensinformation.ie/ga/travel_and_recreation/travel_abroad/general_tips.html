<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Taisteal thar lear: comhairle ghinearálta
</title>
    
    <meta name="description" content="Tá leideanna anseo do thaistealaithe chun timpistí agus eile a sheachaint thar lear.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Taisteal thar lear: comhairle ghinearálta</h1>
	
<ul class="anchorlinks"><li><a href="#l0b3fe">Eolas</a></li><li><a href="#l1abee">Teagmháil</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Is féidir le taisteal thar lear a bheith ina eispéireas an-fhiúntach agus
luachmhar. Más é do chéad uair ag fágáil na hÉireann nó más taistealaí
rialta thú, tá líon rudaí ann nach mór duit machnamh a dhéanamh orthu
nuair a bhíonn réiteach á dhéanamh agat chun taisteal thar lear.</p>

<h3>Sula dtaistealaíonn tú thar lear</h3>

<p>Sula dtaistealaíonn tú, ba cheart duit faisnéis a fháil faoi do cheann
scríbe. An bhfuil víosa ag teastáil chun taisteal ann? Cad é an t-airgeadra
áitiúil? An bhfuil difríocht ama idir do cheann scríbe agus Éire? Is
féidir an fhaisnéis go léir seo a fháil ó do ghníomhaire taistil nó ó
<a href="http://www.dfa.ie/home/index.aspx?id=376">ambasáid na tíre</a>
ábhartha roimh ré.</p>

<p>Ina ionad sin, is féidir leat <a href="http://www.dfa.ie/home/index.aspx?id=386">cuardach a dhéanamh ar an
bhfaisnéis seo ar líne</a>.</p>

<p>Ba cheart do shaoránaigh Éireannacha atá ag taisteal thar lear a sonraí
teagmhála a chlárú leis an Roinn Gnóthaí Eachtracha agus Trádála, go
háirithe má tá siad ag taisteal chuig cinn scríbe iargúlta nó chuig
láithreacha ina bhféadfaidís bheith i mbaol.</p>

<h3>Pasanna</h3>

<p>Tá dualgas ar shaoránaigh Éireannacha pas bailí a bheith acu chun
taisteal go dtí gach ceann scríbe ach amháin taisteal chuig an RA. Ar a shon
sin, tharlódh go n-iarrfadh d’aerlíne nó do chuideachta farantóireachta
ort pas bailí a bheith agat.</p>

<p>Tá ag gach saoránach AE limistéir eile an AE a iontráil agus cónaí
iontu ar feadh tréimhse uasta trí mhí ach pas bailí nó cárta náisiúnta
aitheantais a sholáthar; ní theastaíonn aon ghnás foirmiúil eile. Ní
féidir le ballstáit coinníollacha breise a shocrú maidir le bailíocht
íosta thréimhse an chárta aitheantais nó an phas.</p>

<p>Tá saoránaigh Éireannacha a thaistealaíonn chuig cinn scríbe lasmuigh
den AE faoi réir rialuithe agus riachtanais shonracha phas na dtíortha sin.
Ciallaíonn seo, mar shampla, nuair a bhítear ag taisteal lasmuigh den AE,
tharlódh go mbeadh ar do phas bheith bailí ar feadh tréimhse áirithe.
Cuimhnigh gur féidir <a href="passports/renewing_an_irish_passport.html">do
phas Éireannach a athnuachan</a> aon tráth – ní gá fanacht go dtí go
bhfuil do phas ar tí bheith éagtha chun amhlaidh a dhéanamh. Is féidir
tuilleadh faisnéise faoi iarratas a dhéanamh ar phas a léamh inár
gcáipéis <a href="passports/applying_for_or_renewing_an_irish_passport.html">Iarratas a
dhéanamh ar phas Éireannach</a>.</p>

<p>Teastaíonn <a href="https://esta.cbp.dhs.gov/esta/">údarú leictreonach
taistil (ESTA)</a> ó shealbhóirí pasanna Éireannacha sula ndéanann siad a
eitilt chuig SAM a bhordáil. </p>

<h3>Víosaí</h3>

<p>Braitheann cibé acu an dteastóidh nó nach dteastóidh víosa uait agus
tú ag taisteal thar lear ar do cheann scríbe. Féadfaidh do ghníomhaire
taistil nó ambasáid na tíre a mbeidh cuairt á tabhairt agat uirthi
comhairle a chur ort ina thaobh seo.</p>

<h3>Sláinte</h3>

<p>Má tá tú ag taisteal chuig ceann scríbe laistigh den AE, tá tú i
dteideal cóireáil leighis éigeandála a fháil ar an mbunús céanna le
náisiúnach na tíre sin. Ní mór go mbeidh do <a href="e111.html">Chárta
Eorpach um Árachas Sláinte</a> leat.</p>

<p>Má bheidh tú ag taisteal thar lear ar feadh tréimhse fhada, ba cheart
duit machnamh a dhéanamh ar dhul i gcomhairle le do dhochtúir chun baol
feasach nó féideartha sláinte a phlé atá sa tír sin. Tá sé seo
an-tábhachtach má tá riocht sláinte ort cheana féin nó má tá cuairt á
tabhairt agat ar cheantar teochriosach ina bhfuil coinníollacha do leathadh na
ngalar tógálach. Is féidir leat níos mó a léamh faoi seo inár gcáipéis
ar <a href="health_issues.html">shaincheisteanna sláinte agus tú ag
taisteal thar lear</a>.</p>

<h3>Airgead</h3>

<p>Go ginearálta, is iad cártaí dochair agus cártaí creidmheasa
idirnáisiúnta an bealach is sábháilte le hairgead a iompar nuair a bhíonn
tú ag taisteal thar lear. I gceantair níos iargúlta, áfach, b’fhéidir
nach mbeidh tú in ann iad a úsáid. Arís eile, seiceáil le do ghníomhaire
taistil sula bhfágann tú Éire faoin mbealach is fearr le hairgead a iompar.
Moltar méid beag den airgeadra áitiúil a iompar chun íoc as táillí bus
nó tacsaí nó chun ceannaigh bheaga nó glaonna gutháin a dhéanamh.</p>

<p>Sula bhfágann tú Éire, breac síos uimhir éigeandála 24 uair an chloig
an bhainc a d’eisigh do chárta creidmheasa nó chárta dochair - ionas gur
féidir leat é a chur ar ceal má ghoidtear é.</p>

<h3>Ag tiomáint thar lear</h3>

<p>Má tá sé beartaithe agat tiomáint fad atá tú thar lear, cinntigh go
bhfuil do <a href="../motoring_1/driver_licensing/full_driving_licence.html">cheadúnas
tiomána Éireannach</a> bailí agus tabhair leat é. D’fhéadfadh roinnt
tíortha lasmuigh den Limistéar Eorpach Eacnamaíoch (ballstáit an Aontais
Eorpaigh agus an Iorua, an Íoslainn agus Lichtinstéin) dualgas a leagan ort
<a href="../motoring_1/driver_licensing/international_driving_permit.html">Ceadúnas
Tiomána Idirnáisiúnta</a> a bheith agat anuas ar do cheadúnas tiomána
Éireannach.</p>

<p>Cinntigh i gcónaí go bhfuil an t-árachas ceart agat chun tiomáint fad
atá tú thar lear.</p>

<h3>Trealamh leictreach</h3>

<p>Beidh plocóidí agus soicéid leictreacha i dtíortha eile éagsúil ó
chinn a úsáidtear in Éirinn. B'fhéidir go dteastóidh cuibheoirí
speisialta uait chun fearais leictreacha a úsáid a thugann tú leat ó
Éirinn (ar nós triomadóirí gruaige, bearrthóirí etc.). Féadfaidh tú na
cuibheoirí seo a cheannach in aerfoirt agus i mórán siopaí in Éirinn.</p>

<h3>Guthán póca</h3>

<p>Má tá guthán póca á thabhairt leat, seiceáil roimh ré go n-oibreoidh
sé sa tír a mbeidh tú ag taisteal chuici. Is féidir le táillí
fánaíochta bheith an-ard agus tig leis seo costas mór a ghearradh ort as
guthán póca Éireannach a úsáid thar lear. Leagann <a href="http://www.askcomreg.ie/mobile/eurotraiff.251.LE.asp">teorainn phraghais
ar a dtugtar taraif Eorpach (Eurotariff)</a> teorainn ar an bpraghas is féidir
gearradh ort as do ghuthán póca a úsáid fad atá tú ag taisteal san AE.
Déan teagmháil le do sholáthróir seirbhíse chun tuilleadh faisnéise a
fháil ar na costais atá ar ghlaonna a chur agus a fhreagairt thar lear.</p>

<h3>Rabhaidh thaistil</h3>

<p>Soláthraíonn an Roinn Gnóthaí Eachtracha agus Trádála in Éirinn <a href="http://www.dfa.ie/home/index.aspx?id=276">comhairle thaistil
d'Éireannaigh a bhfuil sé beartaithe acu turas a thabhairt thar lear</a>.
Cuireann an chomhairle seo <a href="http://www.dfa.ie/home/index.aspx?id=275">measúnú breithnithe ar na
rioscaí atá ann do shaoránaigh Éireannacha a thaistealaíonn go tíortha ar
leith</a> san áireamh.</p>

<h3>Fad atá tú thar lear</h3>

<p>Breac síos seoladh, uimhir ghutháin agus uaireanta oscailte <a href="http://www.dfa.ie/home/index.aspx?id=285">Ambasáid nó Chonsalacht na
hÉireann</a> sa tír ina bhfuil cuairt á tabhairt agat uirthi. I dtíortha
nach bhfuil aon ionadaíocht taidhleoireachta nó chonsalachta ag Éirinn, is
féidir cúnamh éigeandála a fháil ó ambasáidí nó ó chonsalachtaí
thíortha eile an Aontais Eorpaigh.</p>

<p>Moltar i gcónaí go ndéanann tú do thaisteal a phleanáil roimh ré nuair
a bhíonn tú ag taisteal lasmuigh d’Éirinn. Déanfaidh seo go leor ama a
shábháil ort nuair a bhaineann tú an áit amach agus cruthóidh sé
eispéireas níos dearfaí duit de do chuid ama thar lear. Cuimhnigh insint do
do theaghlach agus do do chairde in Éirinn cá bhfuil tú agus cathain is
féidir leo bheith ag súil leis cloisteáil uait. Ciallaíonn seo gur féidir
leo teagmháil a dhéanamh leat, chomh maith, sa chás go bhfuil éigeandáil i
gceist.</p>

<p>Soláthraíonn an Roinn Gnóthaí Eachtracha agus Trádála comhairle faoi
<a href="https://www.dfa.ie/travel/know-before-you-go/safety-and-security/">bheith
sábháilte thar lear</a> agus <a href="http://www.dfa.ie/home/index.aspx?id=277">céard is ceart a dhéanamh i
gcás éigeandála?</a> ar a láithreán gréasáin. Forbraíodh an Roinn <a href="https://www.dfa.ie/news-and-media/press-releases/press-release-archive/2016/june/minister-flanagan-launches-travelwise/">aip
fóin cliste saor in aisce ar a dtugtar TravelWise</a> go bhfuil comhairle
taistil agus faisnéis chonsalach le haghaidh 200 tír aici. Tá an aip ar
fáil ó stórtha Apple agus Android</p>
</div>
<div class="topic base_wheretoapply">
<h2 class="topic base_wheretoapply_title" id="l1abee">Teagmháil</h2>

<p>
</p><div class="inlinesio">
<p>
</p><div>
<h3>An Roinn Gnóthaí Eachtracha agus Trádála</h3>
<p>
  

  
  80 Faiche Stiabhna<br>Baile Átha Cliath 2<br>Éire
  <br>
  
</p>
<p>
  

  
  <strong>Teil:</strong>+353 (01) 408 2000
  <br>
  

  

  

  
  <strong>Láithreán Gréasáin:</strong> <a href="http://www.dfa.ie">http://www.dfa.ie</a>
  <br>
  

  

  

  
</p>
</div></div>

</div>
</div>
</html>
