<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Na háiseanna páirceála do dhaoine le míchumas
</title>
    
    <meta name="description" content="Sa doiciméad seo déantar cur síos ar na háiseanna páirceála     atá leagtha amach do dhaoine le míchumas, atá ar fáil ar fud na     tíre.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Na háiseanna páirceála do dhaoine le míchumas</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá réimse leathan áiseanna páirceála ar fáil do dhaoine le míchumas i
mbailte agus cathracha ar fud na hÉireann. Tá spásanna páirceála do
dhaoine le míchumas níos leithne ná na gnáth spásanna páirceála sa chaoi
agus go mbeidh siad níos insroichte. Tá siad i gcónaí le fáil in áiteanna
príomhiúla in aice an tslí isteach chuig foirgnimh i gcathracha agus bailte
srl. Tá na spásanna páirceála le haghaidh daoine le míchumas máirceáilte
go soiléir le comharthaí agus marcanna bóithre. (Go hiondúil is í an
tsiombal "insroichteacht" a bhíonn ann mar mharcanna bóithre). </p>

<p>Cé nach bhfuil aon dualgas dlíthiúil ar na húdaráis áitiúla spásanna
páirceála do dhaoine le míchumas a sholáthar, cuirtear ar fáil méid
áirithe spásanna le páirceáil ar an tsráid agus i gcarrclóis de chuid an
údaráis áitiúil agus i gcarrclóis na bhfoirgneamh poiblí. Beidh na
háiteanna ina bhfuil na spásanna seo leagtha síos i bhfó-dlíthe an
údaráis áitiúil. Mura féidir eolas a fháil ar an idirlíon cá bhfuil
spásanna do dhaoine le míchumas, ba cheart duit teagmháil a dhéanamh leis
an <a shape="rect" href="http://www.environ.ie/en/LocalGovernment/LocalGovernmentAdministration/LocalAuthorities/">údarás
áitiúil</a>. </p>

<p>Níl aon dualgas dlíthiúil ar ionaid tráchtála mar shampla ollmhargaí
agus ionaid siopadóireachta áiseanna páirceála do dhaoine le míchumas a
sholáthar dona gcuid custaiméirí. Tá riachtanais áirithe leagtha amach i
rialacháin fhoirgnimh maidir le háiseanna taobh istigh agus maidir leis an
slí isteach chuig foirgneamh (mar shampla, ardán sa chaoi is go mbeidh sé
insroichte ag cathaoir rothaí) ach níl an timpeallacht taobh amuigh de
fhoirgneamh clúdaithe ag aon reachtaíocht (mar shampla, áiseanna páirceála
). Ní dhiúltófar cead pleanála, muna mbeidh áiseanna páirceála do
dhaoine le míchumas san áireamh san iarratas pleanála. Ach mar sin féin
seans go ndéanfaidh lucht pleanála an údaráis áitiúil moladh gur cheart
spásanna páirceála do dhaoine le míchumas a sholáthar agus is féidir
coinníoll a chur leis an gcead a chuireann iachall ar an tógálaí agus ar an
ailtire na háiseanna seo a chur san áireamh. </p>

<h3>Pionóis le mí-úsáid spásanna páirceála do dhaoine le míchumas</h3>

<p>Oibríonn údaráis áitiúla timpeall na tíre beartas tréan
forfheidhmithe maidir le spásanna atá curtha in áirithe do dhaoine atá faoi
mhíchumas. Eiseofar <a href="parking_fines_and_vehicle_clamping.html">fíneáil pháirceála</a>
muirir sheasta €80 do thiománaithe gan <a href="disabled_persons_parking_card.html">Cárta Páirceála Eorpach</a> a
pháirceálann a ngluaisteáin i spásanna páirceála do dhaoine faoi
mhíchumas. I limistéir ina bhfuil clampáil i bhfeidhm (Baile Átha Cliath,
Corcaigh agus Gaillimh), clampálfar gluaisteáin atá páirceáilte go
neamhdhleathach sna spásanna seo agus gearrfar €80, ar a laghad, mar
tháille scaoilte. </p>

<p>Tá an dualgas ar oibritheoirí na gcarrchlós príobháideach,
monatóireacht a dhéanamh sna carrclóis ar úsáid spásanna páirceála do
dhaoine le míchumas agus is féidir clampáil a dhéanamh ar charranna atá
páirceáilte go mí-dhleathúil i gcarrclóis phríobháideacha. Braitheann an
táille a bheidh le n-íoc leis an gcarr a shaorú ar an oibritheoir. Ní
éiseoidh Gardaí ná Maoir Tráchta ticéid do dhaoine atá páirceáilte go
mí-dhleathúil i spásanna do dhaoine le míchumas i gcarrclós
príobháideach. </p>

<p>Cuirtear in iúl go bhfuil an spás páirceála in áirithe le comhartha ina
cholgsheasamh nó crochta ar a bhfuil an tsiombal "Insroichteachta". </p>

<p>Thug <a href="http://www.irishstatutebook.ie/2002/en/act/pub/0012/index.html">an tAcht
um Thrácht ar Bhóithre, 2002</a> córas muirir sheasta isteach do chionta
comhchoiteanna páirceála. Tháinig an córas muirir sheasta i bhfeidhm in
Aibreán 2006. Gearrtar muirear seasta €80 ar mhí-úsáid a bhaint as
spásanna páirceála do dhaoine faoi mhíchumas agus tugtar 28 lá duit chun
an muirear a íoc. Mura n-íoctar an muirear laistigh den tréimhse ama sin,
méadaítear an fhíneáil aníos chuig €120 agus tugtar 28 lá breise duit
í a íoc. Féadfaidh maoir thráchta agus na Gardaí araon na fíneálacha
páirceála seo a eisiúint. Tá dualgas ar thiománaithe fianaise a
thaispeáint, má iarrtar orthu, i leith Cárta Páirceála Eorpach agus
féadfaidh maor tráchta nó Garda cigireacht a dhéanamh ar an gCárta. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Ní mór go bhfuil Cárta Páirceála Eorpach agat a thaispeántar in áit
fheiceálach ar do ghaothscáth lena úsáid i mbá páirceála do dhaoine faoi
mhíchumas. Taispeánfaidh an cárta síniú agus grianghraf an tsealbhóra
agus tá fáil ar an gcárta ó Chumann Cathaoireacha Rothaí na hÉireann nó
ó Chumann na dTiománaithe faoi Mhíchumas.</p>

<p>Ní féidir spásanna páirceála do dhaoine faoi mhíchumas a úsáid ach
nuair atá sealbhóir an chárta (an duine faoi mhíchumas) ag tiomáint nó ag
taisteal sa ghluaisteán. Ní féidir le gaolta nó cairde a bhfuil lánchumas
coirp acu an cárta seo a úsáid ar mhaithe lena dtairbhe féin a bhaint as.
Má pháirceálann tú i spás páirceála do dhaoine faoi mhíchumas de chuid
údarás áitiúil, féadfaidh maor tráchta nó Garda iarraidh ort do Chárta
Páirceála Eorpach a thaispeáint dóibh. Murar féidir leat féin nó le do
phaisinéirí an cárta seo a sholáthar nó má tá ainm duine eile ar an
gcárta, féadtar fíneáil mhuirir sheasta €80 a ghearradh. </p>

<p>Bíonn spásanna páirceála ar fáil do dhaoine le míchumas go hiondúil i
gcarrclóis phríobháideacha chomh maith le carrclóis in ionaid
siopadóireachta, ollmhargaí, ollscoileanna, óstáin agus ospidéil.
Caithfidh tú an Cárta Eorpach Páirceála a bheith agat le úsáid a bhaint
as na spásanna seo. Má tá teorainn ama i gceist sna carrclóis seo, seans
nach gcuirfear i bhfeidhm iad do dhaoine le míchumas. Ba cheart go mbeadh na
coinníollacha páirceála le feiceáil go soiléir ar na comharthaí. </p>

<p>Níl aon gheallúint ann go bhfaighidh tú spás páirceála muna bhfuil sé
ar fáil de bharr go bhfuil Cárta Eorpach Páirceála agat. </p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Má tá Cárta Eorpach Páirceála bailí agat ní ghearrfar aon táille
pháirceála ort sna spásanna atá curtha ar fáil ag na húdaráis áitiúla
do dhaoine le míchumas, beidh sé saor in aisce agus ní bheidh aon teorainn
ama i gceist. Beidh táille i gceist i gcuid de na clóis pháirceála
príobháideacha le haghaidh spásanna do dhaoine le míchumas, ag brath ar an
oibritheoir. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Tá liostaí ag cuid de na húdaráis áitiúla ar a suímh idirlín de
spásanna atá ar fáil do dhaoine le míchumas. Muna bhfuil tú cinnte faoi na
háiseanna páirceála atá ar fáil, cuir glaoch ar an áit roimhré.
Tabharfaidh an túdarás áitiúil cuí an t-eolas uilig duit ar na cineálacha
áiseanna páirceála atá ar fáil ina cheantar. </p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>Riarann Cumann Cathaoireacha Rothaí na hÉireann agus Cumann na
dTiománaithe faoi Mhíchumas an scéim chárta páirceála.</p>

<p>
</p><div class="inlinesio">
<p>
</p><div>
<h3>Cumann Tiománaithe le Míchumas</h3>
<p>
  
  <span class="field_dept address_field">An Rannóg Chártaí Páirceála<br></span>
  

  
  Baile an Daighin<br>Clár Chlainne Mhuiris<br>Maigh Eo<br>Éire
  <br>
  
</p>
<p>
  

  
  <strong>Teil:</strong>(094) 936 4054
  <br>
  

  

  
  <strong>Facs:</strong>(094) 936 4336
  <br> 
  

  
  <strong>Láithreán Gréasáin:</strong> <a href="http://www.ddai.ie/">http://www.ddai.ie/</a>
  <br>
  

  

  

  
  <strong>R-phost:</strong> <a href="mailto:info@ddai.ie">info@ddai.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Cumann Chathaoir Rothaí na hÉireann</h3>
<p>
  
  <span class="field_dept address_field"> Ionad Náisiúnta Soghluaisteachta<br></span>
  

  
  Bóthar Ballinagappa<br>Claonadh<br>Cill Dara <br>Éire
  <br>
  
</p>
<p>
  

  
  <strong>Teil:</strong>+353 (0)45 893094/5
  <br>
  

  

  
  <strong>Facs:</strong>+353 (0)45 861144
  <br> 
  

  
  <strong>Láithreán Gréasáin:</strong> <a href="http://www.iwa.ie">http://www.iwa.ie</a>
  <br>
  

  

  

  
  <strong>R-phost:</strong> <a href="mailto:maats@iwa.ie">maats@iwa.ie</a>
  <br>
  
</p>
</div></div>

</div>
</div>
</html>
