<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Cárta Páirceála Duine le Míchumas
</title>
    
    <meta name="description" content="Tá cur síos sa cháipéis seo ar an scéim Eorpach Cárta     Páirceála Duine le Míchumas do thiománaithe agus páisinéirí le míchumais.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cárta Páirceála Duine le Míchumas</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l27d15">Rátaí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá Ceadanna nó Cártaí Páirceála do Dhaoine atá faoi Mhíchumas (ar a
dtugtar Cártaí Páirceála Eorpacha nó Suaitheantas Páirceála do Dhaoine
atá faoi Mhíchumas) ar fáil do dhaoine a chónaíonn in Éirinn atá faoi
mhíchumas áirithe agus iad siúd atá cláraithe amhail bheith dall, cibé
acu más tiománaithe nó paisinéirí iad. Féadfaidh duine atá faoi
mhíchumas an cárta páirceála a úsáid in aon fheithicil ina bhfuil sé nó
sí ag taisteal. Ciallaíonn seo gur féidir le duine atá faoi mhíchumas atá
á t(h)iomáint ag tráthanna éagsúla ag daoine eile an cárta páirceála a
thabhairt leis nó léi féin agus é a thaispeáint san fheithicil chuí.
Bíonn an cárta páirceála bailí ar feadh 2 bhliain ó dháta na heisiúna.
Go ginearálta, ní eisítear an cárta do dhuine ar bith faoi aois 5
bliana.</p>

<p>Baineann an scéim cárta páirceála do thiománaithe agus paisinéirí
atá faoi mhíchumas le limistéir charrpháirceála poiblí amháin. Ar a shon
sin, cuireann an scéim ar chumas carrchlós príobháideach, ollmhargaí, etc.
monatóireacht níos éifeachtaí a dhéanamh ar pháirceáil i limistéir atá
sainithe acu do dhaoine atá faoi mhíchumas chomh maith. Má tá cárta
páirceála agat, bíonn na spásanna do dhaoine atá faoi mhíchumas a
sholáthraíonn údaráis áitiúla saor in aisce agus ní bhainfidh aon
teorainneacha ama má pháirceálann tú iontu. Féadfaidh roinnt carrchlóis
phríobháideacha muirear a ghearradh ar spás páirceála do dhuine atá faoi
mhíchumas a úsáid, ach is éagsúil a bheidh seo ag brath ar an oibreoir. Is
féidir leat tuilleadh a léamh faoi <a href="parking_facilities_for_people_with_disabilities.html">áiseanna
páirceála do dhaoine atá faoi mhíchumas in Éirinn</a> anseo. Leagtar síos
foráil don scéim cárta páirceála do dhaoine atá faoi mhíchumas in <a href="http://www.irishstatutebook.ie/1994/en/act/pub/0007/sec0035.html#zza7y1994s35">Alt
35 den Acht um Thrácht ar Bhóithre, 1994</a> agus <a href="http://www.irishstatutebook.ie/1997/en/si/0182.html">I.R. 182/1997, na
Rialacháin um Thrácht ar Bhóithre (Trácht agus Páirceáil), 1997</a>.</p>

<p>Is féidir le daoine atá faoi mhíchumas Cárta Páirceála do Dhaoine atá
faoi Mhíchumas (ar a dtugtar ‘Cártaí Páirceála Eorpacha’ chomh maith)
a úsáid laistigh de 28 ballstát an AE agus aithnítear iad chomh maith in
SAM agus i gCeanada. Ciallaíonn seo, nuair a thaistealaíonn tú thar lear,
féadfaidh tú do Chárta Páirceála Eorpach a thabhairt leat. Is tábhachtach
cuimhneamh air, áfach, nach mór duit aird a thabhairt ar na dlíthe
gluaisteánaíochta agus na srianta atá ar pháirceáil i dtíortha eile.
Chuir Coimisiún an EU foilseachán i dtoll a chéile, <a href="http://ec.europa.eu/justice/discrimination/files/parking_card_leaflet_en.pdf">Cárta
páirceála do dhaoine atá faoi mhíchumas san Aontas Eorpach (pdf)</a>.</p>

<p>Is iad Cumann na dTiománaithe le Míchumais agus Cumann Cathaoir Rothaí na
hÉireann a riarann an scéim cárta páirceála. Déan iarratas i scríbhinn
don chárta chuig an dá eagraíocht. </p>

<p>I mí an Mheitheamh, tar éis athbhreithniú ar an Scéim Páirceála do
dhaoine faoi Mhíchumas, thug <a href="http://www.irishstatutebook.ie/2011/en/si/0239.html">SI 239.2011
Rialacháin um Thrácht ar Bhóithre (Trácht agus Páirceáil) (Leasú)
2011</a> isteach athruithe ar an Scéim lena n-áirítear:</p>
<ul><li>Athruithe chuig na critéir teidlíochta míochaine chun díriú
    tuilleadh ar leibhéal an mhillte gluaisteachta</li>
  <li>Miosúir nua chun úsáid chalaoiseach de cheadanna a laghdú</li>
  <li>Méadú ar chomh mór is atá cineálacha bánna páirceála
  éagsúla</li>
  <li>Tabhairt isteach cineálacha bánna páirceála nua do dhaoine faoi
    mhíchumas</li>
  <li>Cumhachtaí a thabhairt d'údaráis áitiúla áiteanna páirceála le
    srian ama orthu a thabhairt isteach</li>
  <li>Spásanna tuirlingthe den charr agus bailithe do dhaoine faoi mhíchumas
    amháin</li>
</ul><p>Bhain an Rialachán an díolúine a bhí ann do shealbhóirí Chárta
Páirceála ón riail i gcoinne páirceála arís sa áit phoiblí céanna
taobh istigh d'aon uair an chloig.</p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Beidh tú i dteideal chárta páirceála go huathoibríoch má tá Teastas
Míochaine Príomhúla agat (<a href="../transport_and_disability/tax_relief_for_disabled_drivers_and_disabled_passengers.html">ag
tabhairt díolúine duit ó VAT, mótarcháin agus Cáin Cláraithe Feithicle a
íoc</a> ach ní mór duit cur isteach, go foirmiúil, ar an gcárta
páirceála.</p>

<p>Próiseálann Oifigí Sláinte Áitiúla d’<a href="../../health/how_health_is_organised/health_boards.html">Fheidhmeannacht
na Seirbhíse Sláinte (FSS)</a> iarratas ar Theastas Míochaine Príomhúla.
Má dhiúltaíonn FSS d’iarratas ar Theastas Míochaine Príomhúla, is
féidir leat an diúltú a achomharc chuig Board Míochaine Achomhairc de chuid
na dTiománaithe faoi Mhíchumas, An tOspidéal Náisiúnta Athshlánaithe,
Ascaill Bhaile an Róistigh, Co. Átha Cliath.</p>

<h3>Coireanna Páirceála agus spásanna do dhaoine faoi mhíchumas</h3>

<p>Is coir é feithicil a pháirceáil in áit páirceála do dhuine faoi
mhíchumas ach amháin má tá Cárta Páirceála do dhaoine faoi Mhíchumas
reatha agus bailí agat. Má pháirceálann tú go mídhleathach in áit
páirceála do dhaoine faoi mhíchumas, gearrfar fíneáil páirceála muirir
sheasta ort. <a href="parking_fines_and_vehicle_clamping.html">Tá tuilleadh
eolais faoi choireanna páirceála ar fáil anseo</a>.</p>

<p>Tá an chumhacht ag maoir tráchta agus baill den Gharda Síochána iarradh
ar agus scrúdú a dhéanamh ar chárta páirceála d’fhonn a chinntiú nach
bhfuil mí-úsáid á bhaint as.</p>
</div>
<div class="topic base_rates">
<h2 class="topic base_rates_title" id="l27d15">Rátaí</h2>

<p>D’iarratasóirí nua, cosnaíonn cárta páirceála €35. Chun an costas
athnuachana a fháil amach nó chun cárta caillte nó goidte a athchur, déan
teagmháil leis an ngníomhaireacht a d’eisigh do chárta chugat. </p>

<p>Gearrfar fíneáil de €80 ar aon duine a pháirceálann go mídhleathach
in áit páirceála do dhaoine faoi mhíchumas, ag ardú go €120 mura
n-íoctar é taobh istigh de 28 lá. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Chun foirm iarratais a fháil do chárta páirceála, scríobh chuig Cumann
na dTiománaithe faoi Mhíchumas nó chuig Cumann Cathaoireacha Rothaí na
hÉireann, agus chuir clúdach litreach ar a bhfuil stampa agus do sheoladh
faoi iamh. I do litir, ba cheart duit sonraí a thabhairt faoi do mhíchumas
agus conas a imríonn sé tionchar ar do shoghluaiseacht. Ba cheart duit
d’aois agus saghas na n-áiseanna soghluaiseachta a úsáideann tú a lua,
más ann dóibh. Má tá Teastas Míochaine Príomhúla agat nó má tá tú
cláraithe mar dhuine dall, ba cheart duit é sin a lua chomh maith.</p>

<p>Ní mór don fhoirm iarratais a bheith comhlánaithe agus deimhnithe ag do
dhochtúir agus ní mór go ndéanfaidh Garda í a chomhshíniú chomh maith.
Deimhneoidh an lucht déanta cinntí laistigh de na húdaráis eisiúna cibé
acu an bhfuil nó nach bhfuil tú incháilithe bunaithe ar an bhfaisnéis a
soláthraíodh.</p>

<h3>Teastas Míochaine Príomhúla</h3>

<p>Chun Teastas Míochaine Príomhúla a fháil, faigh foirm iarratais ó
d’<a href="http://www.hse.ie/eng/services/list/1/LHO/">Oifig Sláinte
Áitiúla</a>. Ní mór duit an fhoirm iarratais a chomhlánú agus í a
sheoladh ar ais chuig Oifigeach Sinsearach Míochaine na hOifige Sláinte
Áitiúla. Ceapann an tOifigeach Sinsearach Míochaine dochtúir de chuid FSS,
ansin, chun cuairt a thabhairt ar do theach agus measúnú a dhéanamh ar
leibhéal do mhíchumais. Má shásaíonn tú na ceanglais, bronnann
Feidhmeannacht na Seirbhíse Sláinte (FSS) Teastas Míochaine Príomhúla
ort.</p>

<h3>Cárta páirceála a cailleadh a ionadú</h3>

<p>Ba cheart iarratais a dhéanamh chun cártaí a cailleadh/atá ar iarraidh a
dhéanamh go díreach le Cumann na dTiománaithe faoi Mhíchumas nó le Cumann
Cathaoireacha Rothaí na hÉireann (pé eagraíocht a d’eisigh an cárta).</p>

<h3>Cárta páirceála a athnuachan</h3>

<p>Ní mór an cárta páirceála a athnuachan gach 2 bhliain. Seolfar foirm
athnuachana chugat roinnt seachtainí sula n-éagfaidh do chárta páirceála.
Ar an ábhar sin, má athraíonn tú do sheoladh, ba cheart duit an eagraíocht
a chur ar an eolas a d’eisigh an cárta.</p>

<p>Má tugadh faoi aon mháinliacht nó cóireáil cheartaitheach ort a
d’fhéadfadh leibhéal do shoghluaisteachta a mhionathrú, ba cheart duit é
sin a thabhairt le fios i mír shoghluaisteachta na foirme athnuachana.</p>

<h3>Tuilleadh faisnéise</h3>

<p>Tá fáil ar fhaisnéis ar conas iarratas a dhéanamh ar chárta páirceála
nó é a ionadú nó a athnuachan ar láithreáin ghréasáin <a href="http://www.ddai.ie/index.php/parking-permit">Chumann na dTiománaithe
faoi Mhíchumas</a> agus <a href="http://www.iwa.ie/services/motoring/disabled-parking-permit-scheme">Chumann
Cathaoireacha Rothaí na hÉireann</a>.</p>

<p>Tá eolas ar úsáid an cárta páirceála thar lear ar fáil sa <a href="http://www.disabledmotorists.eu/">Treoir FIA don lucht siúil faoi
mhíchumas</a>.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Cumann Tiománaithe le Míchumas</h3>
<p>
  
  <span class="field_dept address_field">An Rannóg Chártaí Páirceála<br></span>
  

  
  Baile an Daighin<br>Clár Chlainne Mhuiris<br>Maigh Eo<br>Éire
  <br>
  
</p>
<p>
  

  
  <strong>Teil:</strong>(094) 936 4054
  <br>
  

  

  
  <strong>Facs:</strong>(094) 936 4336
  <br> 
  

  
  <strong>Láithreán Gréasáin:</strong> <a href="http://www.ddai.ie/">http://www.ddai.ie/</a>
  <br>
  

  

  

  
  <strong>R-phost:</strong> <a href="mailto:info@ddai.ie">info@ddai.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>Cumann Chathaoir Rothaí na hÉireann</h3>
<p>
  
  <span class="field_dept address_field"> Ionad Náisiúnta Soghluaisteachta<br></span>
  

  
  Bóthar Ballinagappa<br>Claonadh<br>Cill Dara <br>Éire
  <br>
  
</p>
<p>
  

  
  <strong>Teil:</strong>+353 (0)45 893094/5
  <br>
  

  

  
  <strong>Facs:</strong>+353 (0)45 861144
  <br> 
  

  
  <strong>Láithreán Gréasáin:</strong> <a href="http://www.iwa.ie">http://www.iwa.ie</a>
  <br>
  

  

  

  
  <strong>R-phost:</strong> <a href="mailto:maats@iwa.ie">maats@iwa.ie</a>
  <br>
  
</p>
</div></div>

</div>
</div>
</html>
