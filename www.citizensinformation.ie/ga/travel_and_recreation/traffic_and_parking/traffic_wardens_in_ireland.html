<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Maoir Thráchta
</title>
    
    <meta name="description" content="Tá maoir thráchta freagrach as forfheidhmiú an dlí a bhaineann le páirceáil neamhdhleathach agus le stopadh mótarfheithiclí. Faigh tuilleadh faisnéise ar a gcuid freagrachtaí anseo.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Maoir Thráchta</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l1e7b8">Rataí</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Luíonn an fhreagracht as forfheidhmiú an dlí mar a bhaineann sé le
páirceáil mhídhleathach agus le stopadh mótarfheithiclí le Maoir Thráchta
agus leis an nGarda Síochána. Meastar an pháirceáil mhídhleathach agus
stopadh feithiclí ar bhóithre poiblí a bheith ina gcionta tráchta. Bíonn
an chumhacht ag maoir thráchta i dteannta leis an nGarda Síochána le
socraithe-mhuirear fíneáil a ghearradh ar na cionta sin. </p>

<p>Fostaíonn <a shape="rect" href="/ga/government_in_ireland/local_and_regional_government/local_authorities.html">údaráis
áitiúila</a> maoir thráchta chun monatóireacht a dhéanamh ar chásanna de
na cionta sin ina gceantar. Is í an phríomhreachtaíocht a rialaíonn an
réimse seo ná an <a shape="rect" href="http://www.lawreform.ie/_fileupload/RevisedActs/WithAnnotations/HTML/EN_ACT_1975_0014.htm">tAcht
um Údaráis Áitiúla (Maoir Thráchta) 1975</a> mar atá leasaithe. Is
féidir le maoir thráchta a eisiúint fíneálacha socraithe-mhuirear i leith
cionta páirceála agus mótarcháin diosca, agus tá na cionta seo leagtha
amach sna <a href="http://www.irishstatutebook.ie/eli/2006/si/136/made/en/print">Rialacháin
(Cionta Muirear Seasta) 2006 (IR 136/2006)</a>.  </p>

<h3>Dualgais mhaoir thráchta</h3>

<p>Má bhíonn cúis réasúnach ag maor tráchta le creidiúint go bhfuil
duine éigin i mbun ciona, nó tar éis ciona a dhéanamh, is féidir leis nó
léi socraithe-mhuirear fógra a sheachadadh ar fhoirm fhorordaithe. Tugtar
"ticéad páirceála" ar an bhfoirm sin sa ghnáthchaint. Déarfaidh an fhoirm
seo go bhfuil cion déanta agat agus beidh dáta, am, agus áit an chiona chomh
maith le sonraí do <a shape="rect" href="../vehicle_standards/vehicle_registration_numbers.html">clárú
feithicle</a>. </p>

<p>Baineann an chuid is mó de na maoir thráchta úsáid as gaireas láimhe
ríomhaireachta chun ticéid a eisiúint agus coinníonn an t-údarás
áitiúil taifead de na ticéid ar fad a eisítear ar bhunachar sonraí
lárnach. Is féidir leis an údarás áitiúil úsáid a bhaint as an
mbunachar sonraí sin chun líon na bhfineálacha páirceála atá carntha ag
duine ar leith a aimsiú. </p>

<p>Tá cosc ar pháirceáil in áiteanna áirithe. Mar shampla, bíonn an
cumhacht ag údaráis áitiúla i mbailte agus i gcathracha áirithe cosc a
chur ar pháirceáil ag amanna ar leith agus in áiteanna ar leith. Bíonn na
srianta páirceála seo taispeánta go soiléir ar fhógraí ag colbha an
bhóthair. Is féidir leat tuilleadh a léamh faoi <a shape="rect" href="parking_fines_and_vehicle_clamping.html">fíneálacha agus srianta
páirceála anseo</a>. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Tá córas socraithe-mhuirear fíneáil i bhfeidhm don pháirceáil
mhídhleathach agus do neamh-íoc na dtáillí páirceála. Eisíonn maoir
thráchta agus baill den Gharda Síochána araon fíneálacha. </p>

<p>Beidh na sonraí seo a leanas ar an ticéad páirceála: uimhir thagartha,
áit an chiona, uimhir chláraithe an chairr, méid na fíneála agus an dáta
agus an t-am ar ar eisíodh an ticéad. </p>

<p>Má thug maor tráchta ticéad páirceála nó fógra faoi chion duit,
bíonn 28 lá agat a thosaíonn ag tús dháta an fhógra chun an fhíneáil a
íoc. Mura n-íoctar é laistigh de 28 lá, méadaítear an fineáil faoi 50%
agus mura n-íoctar ina dhiaidh sin é tar éis 28 lá sa bhreis air sin,
cuirtear tús le himeachtaí cúirte.</p>

<p>Is cion é a chur isteach ar thicéad páirceála a cuireadh ar fheithicil
duine eile nó é a bhaint de. Má dhéanann tú amhlaidh, d’fhéadfá a
bheith faoi dhliteanas um fhíneáil. </p>

<p>Má chuireann éinne bac ar mhaor tráchta agus é nó í i mbun a gcuid
oibre bíonn an té sin ciontach i gcoir agus faoi dhliteanas d’fhíneáil ar
chiontú go hachomhair iad. </p>

<p>Féadann maoir thráchta d’ainm agus do sheoladh a iarraidh nó a
éileamh. Caithfidh siad aitheantas a thabhairt leo agus iad féin a chur in
aithne mar mhaoir thráchta. Is cion é má mhainnítear chun ainm agus seoladh
a thabhairt nuair a éilítear iad agus d’fhéadfá a bheith faoi dhliteanas
fíneáil ar chiontú go hachomhair iad. </p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Gearrtar fíneálacha socraithe-mhuirear idir €40 agus €80, ag brath ar
an gcion féin. </p>
</div>
<div class="topic base_wheretoapply">
</div>
</div>
</html>
