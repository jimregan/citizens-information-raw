<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Fíneálacha páirceála agus clampáil feithiclí
</title>
    
    <meta name="description" content="Tá córas a chuireann srian ar pháirceáil agus a ghearrann     fíneálacha i bhfeidhm ar fud bailte agus cathracha in Éirinn. Eolas faoi     fhíneálacha, srianta ar pháirceáil agus an chaoi a chuireann d&#39;údarás áitiúil     an dlí i bhfeidhm.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Fíneálacha páirceála agus clampáil feithiclí</h1>
	
<ul class="anchorlinks"><li><a href="#l0b3fe">Eolas</a></li><li><a href="#l555d1">Rialacha</a></li><li><a href="#l27d15">Rátaí</a></li><li><a href="#leaf83">Conas iarratas a dhéanamh</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l0b3fe">Eolas</h2>

<p>Tá córas a chuireann srian ar pháirceáil, agus a ghearrann fineálacha,
i bhfeidhm ar fud bailte agus cathracha in Éirinn chun deimhin a dhéanamh de
nach gcuireann páirceáil neamhchúramach bacanna ar ghluaisteánaithe eile,
agus nach gcuireann sé isteach ar shábháilteacht coisithe. </p>

<p>Fostaíonn an chuid is mó de na <a shape="rect" href="http://www.environ.ie/en/LocalGovernment/LocalGovernmentAdministration/LocalAuthorities/">húdaráis
áitiúla</a> a maoir thráchta féin chun na rialacha páirceála a chur i
bhfeidhm agus fíneálacha a eisiúint. Tá an cead céanna ag baill den Gharda
Síochána. Tá d'údarás áitiúil freagrach as fodhlíthe a dhéanamh, a
liostálann na háiteanna ina gcuirfear táillí pairceála i bhfeidhm.
Déanann sé cinneadh freisin faoi luach na dtáillí páirceála. Sula
ndéanann siad fodhlíthe a chuireann srian le páirceáil, bíonn ar
d'údarás áitiúil dul i gcomhairle le Coimisinéir an Gharda Shíochána
agus fógra poiblí a thabhairt faoina rún fodhlíthe a dhéanamh a chuirfidh
srian ar pháirceáil. D'fhéadfadh sé fógraíocht a chur i bpáipéir
áitiúla nó ar raidió áitiúil, etc. Cuirtear iachall orthu aird a
thabhairt ar thuairimí nó agóidí ón bpobal a éiríonn as an bpróiseas
sin. Is féidir agóidí nó ceisteanna a chur isteach chuig rannóg tráchta
an údaráis áitiúil. </p>

<p>Bíonn táillí páirceála éagsúla i bhfeidhm (dioscpháirceáil,
páirceáil le ceadúnas, carrchlóis agus páirceáil "íoc agus taispéain")
ar fud na tíre agus is féidir le d'údarás áitiúil iad a shocrú agus a
athrú. Bíonn na difríochtaí móra idir táilli i gcathracha agus táillí i
mbailte níos lú ann mar gheall ar na costais bhreise a bhaineann le seirbhís
a chur ar fáil agus a chothabháil i gcathracha. </p>

<p>Úsáidtear an t-ioncam a fhaightear ó tháillí páirceála poiblí agus
fineálacha chun costais na seirbhísí seo a chlúdú. Cuireann farasbarr
ioncaim ó na seirbhísí seo le cláracha athnuachain cathrach, seirbhísí
poiblí agus cineálacha éagsúla caiteachais údarás áitiúil. </p>

<h3>Dlíthe páirceála</h3>

<p>Soláthraíonn na Rialacháin um Thrácht ar Bhóithre (Trácht agus Locadh)
rialachán agus smachtú tráchta, coisithe, agus páirceála. Tugann an tAcht
um Thrácht ar Bhóithre 1994 cead d'údaráis aitiúla fodhlíthe a dhéanamh
a rialaíonn na cineálacha srianta páirceála ar íocaíocht a bhíonn ina
gceantracha, mar shampla dioscpháirceáil, páirceáil íoc agus taispeáin
agus araile. De réir na Rialachán um Thrácht ar Bhóithre (Comharthaí),
1997 - 2013, tá údaráis áitiúla freagrach as comharthaí tráchta
reachtúla a cheadú agus limistéir a cheapadh ina mbíonn srian nó cosc ar
pháirceáil. Ceadaítear clampáil feithiclí de réir na Rialachán um
Thrácht ar Bhóithre (Bac-Ghluaiseachta ar Fheithiclí), 1998 agus i gcásanna
thar meán tugann na Rialacháin um Thrácht ar Bhóithre (Tabhairt ar shiúl,
Stóráil agus Diúscart Feithiclí), 1983 - 1998 cead do d'údaráis áitiúla
feithiclí atá páirceálta go neamhdhleathach, agus gur údar brú tráchta
iad, a tharraingt as. <a href="http://www.irishstatutebook.ie/2002/en/act/pub/0012/sec0011.html#sec11">Alt
11 den Acht um Thrácht ar Bhóithre 2002</a> foráil do chóras reatha sheasta
in aisce cionta tráchta agus páirceála, in áit an chórais roimhe sin
cionta 'ar an láthair' fíneáil.</p>

<h3>Rialacha páirceála a chur i bhfeidhm</h3>

<p>Is ionadaithe de chuid d’údaráis áitiúil iad na maoir thráchta, agus
tá cead acu de réir na nAchtanna um Thrácht ar Bhóithre (1961 - 1994)
gluaisteánaithe a chur ar an eolas maidir le rialacha páirceála, agus
ticéid a eisiúint i leith páirceáil neamhdhleathach nó i leith neamhíoc
táillí páirceála. Tá an cead céanna ag baill den Gharda Síochána de
réir na nAchtanna um Thrácht ar Bhóithre. Tugann maoir thráchta agus baill
den Gharda Síochána fianaise sa chúirt chomh maith faoi neamhíoc
fineálacha. </p>

<h3>Fineálacha páirceála</h3>

<p>Tá córas fíneálacha páirceála muirir sheasta i leith páirceáil
neamhdhleathach agus neamhíoc táillí páirceála i bhfeidhm in Éirinn ó
Aibreán 2006. An Garda Síochána agus maoir thráchta a eisíonn
fíneálacha. Bíonn na sonraí seo a leanas ar an ticéad páirceála: uimhir
thagartha, láthair na coire, cláruimhir an chairr, suim na fíneála agus an
dáta agus an t-am ar eisíodh an ticéad. Baineann an chuid is mó de mhaoir
thráchta úsáid as gléas láimhe ríomhairithe chun ticéid a eisiúint agus
coinníonn an t-údarás áitiúil taifead de na ticéid ar fad arna
n-eisiúint ar phríomhbhunachar sonraí. Bíonn an t-údarás áitiúil in ann
a fháil amach cé mhéad fíneáil pháirceála atá bailithe ag duine tríd
an bunachar sonraí seo a úsáid.</p>

<p>Faoin gcóras seo, má fhaigheann tú fíneáil pháirceála, ní foláir
duit an fhíneáil a íoc le rannóg tráchta d'údaráis áitiúil taobh
istigh de thréimhse 28 lá ó dháta fhógra an mhuirir sheasta. Muna
n-íocann tú taobh istigh den 28 lá a thugtar duit, tagann ardú 50 faoin
gcéad ar an muirir. Mura bhfuil an fhíneáil íoctha tar éis 28 lá breise,
cuirtear tús le himeachtaí cúirte. Chomh maith leis sin, má chiontaítear
tú as páirceáil chontúirteach gheobhaidh tú 5 pointe pionóis agus
fíneáil cúirte. <a href="../motoring_1/driving_offences/driving_offences.html">Léigh tuilleadh
faoi phointí pionóis agus cionta tiomána anseo</a>.</p>

<h3>Tiománaithe ó thíortha eile</h3>

<p>Faoi thionscadal trasteorann le Tuaisceart Éireann, is féidir le
gluaisteánaithe a dteipeann orthu táillí páirceála nó táillí dola a
íoc anseo a shaothrú cosúil le tiománaithe eile. Cuirfidh an
Ghníomhaireacht um Thiománaithe agus Feithicle i dTuaisceart Éireann sonraí
an ghluaisteánaí ar aghaidh chuig an údarás áitiúil cuí maidir le cionta
páirceála nó chuig Bonneagar Iompair na hÉireann (TII) maidir le dolaí.
Cosúil leis sin, mura n-íocann tú táille páirceála nó dola i dTuaisceart
Éireann, is féidir do shonraí a thabhairt do na húdaráis i dTuaisceart
Éireann.</p>

<p>Is féidir le ghluaisteánaí ó thíortha eile ar nós an Pholainn, an
Fhrainc nó sa Ghearmáin a shaothrú trí shocrú ar leith atá ag TII.
Úsáideann sé na seirbhísí sin do ghníomhaireacht forfheidhmithe
speisialaithe páirceála/dola.</p>

<h3>Srianta ar pháirceáil</h3>

<p>Bíonn srian ar pháirceáil i limistéir áirithe sa chuid is mó de na
bailte agus na cathracha in Éirinn i rith uaireanta gnó. Luafaidh comharthaí
eolas páirceála ar na sráideanna go soiléir na huaireanta ina mbíonn na
srianta i bhfeidhm. I rith na n-uaireanta seo, ní bhíonn cead agat cur
isteach ar ghlanbhealaí, lánaí bus, ná áiteanna lastáile. Níl cead ag
gluaisteánaithe spásanna páirceála do dhaoine le míchumas a úsáid am ar
bith muna bhfuil an ceadúnas cuí acu. Breathnaigh ar <a shape="rect" href="disabled_persons_parking_card.html">thuilleadh eolais ar cheadúnais
phairceála do Thiománaithe le Míchumas anseo</a>. </p>

<p>Má tá athruithe le déanamh ar na srianta páirceála i gceantar ar bith,
caithfidh an Comhairle áitiúil cead a thabhairt, agus déanfaidh siadsan na
hathruithe riachtanacha ar na fodhlíthe atá ann. D'fhéadfadh úinéir siopa
athrú a iarraidh má tá sé/sí ag iarraidh limistéar taobh amuigh dá
(h)áitreabh a bheith marcáilte mar chuas lastáile. Go minic, cuireann
cumainn áitritheoirí iarratais isteach ar shrianta páirceála ina gceantar.
Bíonn ar dhuine ar bith a bhíonn ag iarraidh athruithe ar na srianta
páirceála atá ann, dul i dteagmháil le hionadaí a c(h)omhairlde contae
áitiúla, nó le rannóg tráchta an údaráis áitiúil. Ní mór an
t-iarratas a chur faoi bhráid cruinniú na comhairle contae áitiúla. Má
cheaptar go bhfuil fiúntas leis, rithfear fodhlí agus cuirfear suas
comharthaí eolais sa cheantar ag tabhairt sonraí na srianta atá ann. </p>

<h3>Páirceáil le Ceadúnas</h3>

<p>Má theastaíonn uait páirceáil ar an tsráid sa cheantar ina bhfuil tú i
do chónaí, is féidir leat ceadúnas áitritheora a fháil ó rannóg
thráchta d’údaráis áitiúil a thugann cead duit páirceáil ar do
shráid. Beidh an costas ar chead a athrú ag brath ar an láthair). Beidh ainm
na sráide ar an gceadúnas. <span>Ní eiseofar ach ceadúnas amháin
d'úinéir cairr ar bith</span> agus ní eiseofar níos mó ná ceithre
cheadúnas d'iarrthóirí as teaghlach amháin. Má tá tú i do chónaí i
dteach atá roinnte ina aonaid chónaithe dhifriúla, níl tú i dteideal ach
ceadúnas páirceála amháin in aghaidh an aonaid. Ní bhíonn áitritheoirí
árasán a tógadh le haghaidh na ceirde i dteideal ceadúnais áitritheoirí.
</p>

<h3>Dioscpháirceáil</h3>

<p>Feidhmíonn dioscpháirceáil taobh amuigh den limistéar láir agus i
mbruachbhailte áirithe i gcathracha agus i mbailte móra. Tá go leor
ceantracha cathrach roinnte ina limistéir le haghaidh bainistíocht tráchta.
Cludóidh an limistéar láir lár na cathrach nó an bhaile, áit a mbíonn an
tóir is mó ar pháirceáil, agus beidh na táillí páirceála níos airde
ansin. Beidh comharthaí curtha suas i gceantracha ina bhfuil dioscpháirceáil
i bhfeidhm, ag tabhairt eolais ar na huaireanta ina mbíonn an scéim i
bhfeidhm, uasmhéid ama páirceála, agus na táillí páirceála. Is féidir
leabhair dioscaí páirceála a cheannach i nuachtánaithe nó i siopaí ina
mbíonn fógra á thaispeáint "Dioscaí páirceála ar díol anseo". Déanann
tú an diosca bailí nuair a mharcálann tú an bhliain, an mhí, an lá, an
uair agus an noiméad air. Taispeánann tú an diosca in áit fheiceálach i do
charr, mar shampla ar an ngaothscáth, nó ar thaobhfhuinneog. Tá dioscaí
bailí le haghaidh uair an chloig amháin agus ní fhéadfaidh tú páirceáil
i limistéar dioscpháirceála ach le haghaidh dhá uair an chloig. De ghnáth
díoltar dioscaí i leabhair ina mbíonn deich ndiosca agus cosnaíonn siad
thart ar 4 euro (arís, d'fhéadfadh an-éagsúlacht a bheith ann idir
tháillí, ag brath ar an gceantar). </p>

<h3>Páirceáil Íoc agus Taispeáin</h3>

<p>Feidhmíonn páirceáil Íoc agus Taispeáin le méadar amháin, a oibríonn
trí chumhacht na gréine, ag freastal ar thart ar 20 spás. Beidh fógraí in
áiteanna páirceála Íoc agus Taispeáin ag tabhairt eolais ar na huaireanta
ina bhfeidhmíonn an scéim agus an t-uasmhéid ama páirceála. Taispeántar
an t-am a bheidh an pháirceáil caite agus tú ag cur boinn isteach. Nuair
atá do dhóthain bonn curtha isteach agat, brúnn tú an cnaipe uaithne agus
priontáiltear ticéad dhá chuid. Ba cheart duit an chuid is mó a ghreamú de
do ghaothscáth agus an comhdhuille a choinneáil chun an t-am a bheidh an
pháirceáil caite a mheabhrú duit. Athraíonn an praghas in aghaidh na huaire
ag brath ar an áit in Éirinn ina bhfuil tú, ach go ginearálta bíonn
táillí ann ó 80 cent go dtí €2.90 in aghaidh na huaire. </p>

<h3>Carrchlóis phríobháideacha</h3>

<p>Ní rialaíonn an Rialtas carrchlóis phríobháideacha ar bhealach ar bith.
Is é sin le rá, tá siad in úinéireacht phríobháideach agus téann an
t-ioncam a thagann as páirceáil sna carrchlóis seo díreach go dtí na
húinéirí agus ní théann sé go dtí d'údarás áitiúil. Athraíonn na
praghsanna a ghearrtar ó áit go háit, ó thart ar 80 cent go dtí €2.50
euro in aghaidh na huaire. Socraíonn úinéir an charrchlóis na táillí.
Socróidh an t-údarás áitiúil féin na praghsanna a ghearrtar ina
gcarrchlóis siúd. </p>

<h3>Clampáil feithiclí</h3>

<p>Tá clampáil feithiclí in áiteanna poiblí i bhfeidhm i roinnt cathracha.
Cuireann comhlachtaí príobháideacha na seirbhísí ar fáil sna cathracha
seo ar son d'údaráis áitiúil. Tá cead ag fostaithe an chomhlachta
chlampála feithiclí, feithiclí a chlampáil, (agus a dhíchlampáil), agus
fógraí clampála a eisiúint d'fheithiclí atá ag sarú na rialacha
páirceála. </p>

<p>Tá seirbhísí clampála coiteanta chomh maith i gcarrchlóis óstán,
ospidéal, ollscoileanna agus ionad siopadóireachta chun cosc a chur ar
pháirceáil fhadtéarmach a mbíonn a bhfoirne, a gcustaimeirí nó a gcliaint
thíos leis mar gheall uirthi. Ní rialaíonn reachtaíocht clampáil ar
thalamh phríobháideach. Déanann an <a href="http://www.irishstatutebook.ie/eli/2015/act/13/enacted/en/html">tAcht um
Clampáil Feithiclí 2015</a> do rialú clampála ach nach bhfuil sé tosaithe
fós.</p>

<h3>Córas tarraingt as</h3>

<p>Tugann na Rialacháin um Thrácht ar Bhóithre (Tabhairt ar Shiúl,
Stóráil agus Diúscart Feithiclí) 1983 - 1991 cead d'údaráis áitiúla
feithiclí a tharraingt as má tá siad tréigthe nó pairceáilte go
mídhleathach ar bhóthar poiblí nó i gcarrchlós de chuid an údaráis
áitiúil. Tarraingítear feithiclí go dtí gabhann carranna agus is féidir
táille shuntasach (suas go 160 euro) a ghearradh chun iad a scaoileadh. Beidh
ort dul i dteagmháil le do <a shape="rect" href="http://www.garda.ie/stations/default.aspx">stáisiún Garda áitiúil</a>
agus beidh an fhoireann ansin in ann insint duit cá bhfuil an gabhann carranna
is gaire. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<p>Tugann an chuid is mó de shuímh idirlín na n-údarás áitiúil sonraí
de na srianta páirceála agus an cineál páirceála ar íocaíocht atá i
bhfeidhm ina gceantracha. Is féidir leat, chomh maith, eolas a fháil ar cá
bhfuil na carrchlóis, rátaí, agus cá bhfuil spásanna páirceála do
dhaoine le míchumas. Mar rogha air sin, is féidir leat dul i dteagmháil leis
an údarás áitiúil chun an t-eolas sin a fháil. </p>
</div>
<div class="topic base_rates">
<h2 class="topic base_rates_title" id="l27d15">Rátaí</h2>

<p>Iompraíonn aon sárú ar bhfodhlíthe údarás áitiúil páirceála
fíneáil sheasta in aisce. Ba cheart go mbeadh eolas ar an áit inar féidir
leat d'fhíneáil pháirceála a íoc ar fáil ar an ticéad páirceála. Is
féidir leat íocaíocht a dhéanamh le hairgead glan, le seic, le cárta
creidmheasa, nó le cárta dochair. Má tharlaíonn sé nach n-íocann tú
d'fhíneáil agus nach ndéanann tú achomharc foirmeálta ina haghaidh, is
féidir an dlí a chur ort sa Chúirt Dúiche mar gheall ar do choir
líomhainte. </p>

<p>Má clampáladh do charr, b'fhéidir go mbeidh ort fíneálacha idir €25
agus €90 a íoc, ag brath ar an údarás áitiúil nó ar an gcomhlacht
príobháideach atá i gceist. Bheadh an comhlacht clampála tar éis fógra a
ghreamú d'fhuinneog do chairr ag tabhairt eolais ar an duine is ceart duit dul
i dteagmháil leis/léi chun go mbainfear an clampa de do charr. Is féidir
leat fíneálacha a íoc le hairgead glan, le seic, le cárta creidmheasa, nó
le cárta dochair. Tá tuilleadh eolais ar fáil ó d'údarás áitiúil. </p>

<p>Má tarraingíodh as do charr agus má tá sé curtha i ngabhann, bheifeá
ag súil le suas go €160 a íoc chun é a scaoileadh. Má cheapann tú gur
tarraingíodh as do charr, téigh i dteagmháil leis an stáisiún Garda
áitiúil chun a fháil amach cá bhfuil an gabhann cairr. Arís is féidir
fíneálacha a íoc le hairgead glan, le seic, le cárta creidmheasa, agus le
cárta dochair. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<h3>Gearáin</h3>

<p>Is féidir leat dul i dteagmháil le d'údarás áitiúil chun gearán
ginearálta a dhéanamh, nó chun achomharc i gcoinne feidhm na seirbhíse
clampála nó tarraingte a dhéanamh. Beidh foireann aige a phléann ceisteanna
agus gearáin an phobail, nó beidh sé in ann eolas teagmhála an chomhlachta
atá freagrach as srianta páirceála sa cheantar sin a thabhairt duit. Is
féidir leat do ghearán a dhéanamh ar an bhfón, nó is féidir leat scríobh
chuig na húdaráis chuí, ag tabhairt sonraí agus cáipéisí leis a
d'fhéadfadh cabhrú le do chás. Go hiondúil, admhófar go bhfuarthas an
gearán taobh istigh de roinnt laethanta. Déanfar iniúchadh ar d'éileamh
agus ba cheart go bhfaighidh tú freagra taobh istigh de mhí. </p>

<p>Is féidir leat achomharc a dhéanamh i gcoinne ticéid pháirceála má
cheapeann tú gur gearradh fíneáil mhíchothrom ort. Bailigh an oiread eolais
agus is féidir faoin láthair (grianghrafanna, eolas ar mharcanna ar an
mbóthar agus araile) agus seol chuig rannóg tráchta an údaráis áitiúil
iad le do thicéad páirceála agus litir a dhéanann cur síos ar do ghearán.
</p>
</div>
</div>
</html>
