<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ga">
  <head>
    <title>
Ceannacháin Saor ó Cháin do Thaistealaithe taobh amuigh den
  AE
</title>
    
    <meta name="description" content="Tá cur síos sa cháipéis seo ar an Scéim Easpórtála     Miondíola, a chuireann ar chumas cuairteoirí ó thaobh amuigh den Aontas Eorpach     earraí a cheannach in Éirinn agus iad a thabhairt abhaile agus faoiseamh a     fháil ar cháin orthu.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Ceannacháin Saor ó Cháin do Thaistealaithe taobh amuigh den
  AE</h1>
	
<ul class="anchorlinks"><li><a href="#lc66f4">Réamhrá</a></li><li><a href="#l555d1">Rialacha</a></li><li><a href="#l1e7b8">Rataí</a></li><li><a href="#leaf83">Conas iarratas a dhéanamh</a></li><li><a href="#lcf3d1">Cá háit a ndéanfaidh mé
iarratas</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="lc66f4">Réamhrá</h2>

<h3>Scéim Easpórtála Miondíola</h3>

<p>Is féidir le cuairteoirí go hÉirinn ó thaobh amuigh den Aontas Eorpach
(AE) earraí a cheannach in Éirinn le tabhairt abhaile leo agus faoiseamh
cánach a fháil orthu. Ní féidir faoiseamh cánach a fháil ar sheirbhísí,
mar shampla, lóistín ostáin, béilí ná carr a fháil ar chíos. Ba cheart
don chuairteoir cruthúnas a thabhairt gur cuairteoir é/í as tír taobh
amuigh den AE agus an cheannacht ar siúl. Áirítear leis seo cruthúnas den
áit chónaitheachta, dátaí eitiltí amach agus isteach agus dearbhú
sínithe.</p>

<p>Sóláthraítear an faoiseamh cánach faoin Scéim Easpórtála Miondíola a
oibríonn ar dhá bhealach.</p>
<ul><li>Íocann an turasóir <a href="../../money_and_tax/tax/duties_and_vat/value_added_tax.html">Cáin
    Bhreisluacha (CBL)</a> nuair a cheannaíonn sé/sí na hearraí agus ina
    dhiaidh sin faigheann sé/sí aisíoc ón miondíoltóir cuí nó
    gníomhaireacht aisíoca CBL nuair a fhaigheann an miondíoltir nó an
    ghníomhaireacht cruthúnas go bhfuil an t-earra nó na na hearraí
    easpórtáilte.</li>
  <li>I gcuid de na siopaí miondíola déantar na hearraí a dhíol gan cáin
    a ghearradh ag pointe na díola, gan nó le haon gníomhaireacht aisíoca
    CBL san áireamh. Nó mór íoc as na hearraí le cárta creidmheasa. Mura
    bhfaigheann an miondíoltóir nó an ghníomhaireacht fianaise gur
    easpórtáladh na hearraí, gearrann siad CBL ar na hearraí do chuntas
    cárta creidmheasa an turasóra.</li>
</ul><p>Roimh na díola, ba cheart don turasóir a chinntiú leis an miondíoltóir
go n-oibríonn siad an scéim. Ba cheart dóibh soiléiriú má tá an
miondíoltóir ag oibriú na scéime ina cheart féin nó le gníomhaireacht
aisíoca CBL.</p>

<p>Má tá ghníomhaireacht á úsáid, ní mór don turasóir modhanna oibre
ar leith na gníomhaireachta a leanúint agus iad ag ceanacht. Nuair atá siad
ag fágáil Éireann ba cheart don turasóir an doiciméadú a tugadh dóibh a
tabhairt don ghníomhaireacht. (Úsáideann roinnt gníomhaireachtaí CBL
cárta plaisteach chun ceannacháin an turasóra a thaifeadadh tríd a chárta
a svaidhpeáil agus an ceannachán á dhéanamh.) Má íocadh CBL, déanfaidh
an ghníomhaireacht an t-aisíoc cuí taobh istigh de 25 lá oibre má tá an
doiciméadú iomlán - féach 'gníomhaireachtaí aisíoca CBL' thíos.</p>

<p>Má tá na hearraí á gceannach le rannpháirtíocht na gníomhaireachta,
ba cheart don mhiondíoltóir an turasóir a eisiúint le dearbhán
easpórtála don cheannachán. Ag fágáil Éireann, ba cheart don turasóir an
dearbhán a dheimhniú leis na Custaim ag an aerfort. Seoltar ar ais an
dearbhán deimhnithe chuig an miondíoltóir. Má íocadh CBL, aisíocann an
miondíoltóir an CBL (lúide aon táille próiseála).</p>

<h3>Faoiseamh Cánach do Chónaitheoirí an AE</h3>

<p>Is féidir le daoine a bhfuil cónaí orthu san AE faoiseamh cánach a
fháil freisin má chuireann siad fianaise ar fáil go bhfuileadar ag imeacht
le cónaí taobh amuigh den AE ar feadh bliana ar a laghad. </p>

<h3>Earraí a dhéanann miondíoltóir a easpórtáil go díreach</h3>

<p>Chomh maith leis an Scéim Easpórtála Miondíola is féidir le
miondíoltóirí earraí a chur díreach chuig baile an turasóra (taobh amuigh
den AE amháin) a d'ordaigh nó a cheannaigh an turasóir. Nuair a tharlaíonn
seo níl aon cháin le n-íoc ag an turasóir. </p>
</div>
<div class="topic base_rules">
<h2 class="topic base_rules_title" id="l555d1">Rialacha</h2>

<h3>Coinníollacha a bhaineann le faoiseamh cánach</h3>
<ul><li>Ní mór na hearraí a easpórtáil taobh amuigh den AE taobh istigh de
    thrí mhí ó dheireadh na míosa inár ceannaíodh iad. Mar shampla,
    earraí a ceannaíodh i rith mí Eanáir ní mór iad a easpórtáil faoin
    30 Aibreán. </li>
  <li>Ní mór don turasóir fianaise scríofa a chur ar fáil go bhfuil na
    hearraí easpórtáilte. </li>
</ul><h3>Fianaise Scríofa</h3>

<p>Go hiondúil, is é an fhianaise easpórtála ná dearbhán easpórtála ó
na Custaim ag an bpointe deireannach dul amach ón AE. Mar shampla, ceannaíonn
tú earraí in Éirinn agus ansin taistealaíonn tú go dtí an Bhreatain Mhór
sula bhfágann tú an AE, ní mór an doiciméadú cuí a bheith stampáilte ag
údaráis Custaim na Breataine. Ní stampáilfidh Custaim na hÉireann an
doiciméadú ach amháin má tá ticéad agat don cheann scríbe taobh amuigh
den AE, atá bailí gan a bheith níos déanaí ná deireadh an tríú mí ón
dáta ar a cheannaigh tú na hearraí.</p>

<p>Má tá tú mí-ábalta doiciméadú a bheith stampáilte ag na húdaráis
Custaim chuíthe ag dul amach nó nár úsáid tú seirbhísí ghníomhaireacht
aisíoca CBL, is féidir an doiciméadú a fháil stampáilte i do thír féin
ag duine le stádas oifigiúil (mar shampla, Custaim nó na póilíní) sula
dtugann tú ar ais é don mhiondíoltóir in Éirinn.</p>

<h3>Údaráis aisíoca-CBL</h3>

<p>Bíonn go leor miondíoltóirí ag plé leis an scéim aisíoca tríd
údaráis a dhéanann aisíoc ar CBL ar son an turasóra nó cuairteora. Bíonn
na húdaráis aisíoca-CBL ag feidhmiú neamhspléach ó na húdaráis
chánacha:</p>

<p>Tá trí bhealach éagsúil ina n-oibríonn na húdaráis seo:</p>
<ul><li>Déantar na hearraí a dhíol saor ó cháin ag an bpointe díolacháin:
    Líonann tú amach dearbhán aisíoca, sínítear sa siopa é,ceanglaíonn
    tú do admháil ceannacháin leis, agus cuirtear ar ais chuig an údarás
    aisíoca é. Dá réir sin, beidh ort an cháin a íoc ag dul ón
    idirbheart cárta creidmheasa, mura bhfuil an doiciméadú tugtha isteach
    ag an aerfort nó ina dhiaidh sin go seoltar ar ais é don
  ghníomhaireacht.</li>
  <li>Íoctar cáin ag an bpointe díolacháin: Leanann tú an nós imeachta
    céanna agus thuas agus aisíoctar an cháin duit ina dhiaidh sin ag an
    aerfort agus tú ag fágáil.</li>
  <li>Íoctar an cháin ag pointe an díolacháin: Leanann tú an Leanann tú
    an nós imeachta céanna agus thuas agus aisíoctar an cháin duit ag an
    ngníomhaireacht, tríd an bpost nó trí aistriú cárta creidmheasa.</li>
</ul><p>Úsáideann roinnt gníomhaireachtaí cárta chun do dhíolacháin a
thaifeadadh in áit foirmeacha. Svaidhpeálann tú an cárta gach uair a
dhéanann tú ceannachán. Ba cheart an cárta a chlárú sula bhfágann tú
Éire agus an cárta a sheoladh ar ais don ghníomhaireacht.</p>

<p>Is féidir foirmeacha aonair saor ó cháin do cheannacháin suas go
€2,000 (CBL san áireamh) a lóisteáil go díreach le bothanna aisíoca na
gníomhaireachta ag an aerfort gan stampa na gCustam. Ba cheart duit
doiciméadú do cheannacháin indibhidiúla de níos mó ná €2,000 (CBL san
áireamh) a chur i láthair na gCustam chun go stampálfaidís é.</p>

<p>Tá sé tábhachtach duit do chóip féin a choinneáil den doiciméadú
faighte ón miondíoltóir do thagairt as seo amach. Má tá tú ag cur an
doiciméaduithe ar ais sa phost le haghaidh aisíoca, is inmholta fótachóip a
dhéanamh de.</p>

<h3>Earraí mórluacha</h3>

<p>Nuair a bhíonn costas indibhidiúil de €2,000 nó níos mó (CBL san
áireamh), ní mór é a chur i láthair na gCustam, in éindí leis an
doiciméadú cuí, sula nglactar le haon aisíoc CBL. </p>

<h3>Muna bhfaigheann tú an t-aisíoc</h3>

<p>Tá ar an miondíoltóir nó an ghníomhaireacht aisíoc a dhéanamh taobh
istigh de 25 lá oibre den doiciméadú a fháil. Mura bhfaightear an
t-aisíoc, ba cheart dul i dteagmháil leis an miondíoltóir nó an
ghníomhaireacht i gceist.</p>

<p>Má tá deacracht ar bith agat ag fáil an aisíoca, is féidir teagmháil a
dhéanamh leis na Coimisinéirí Ioncaim (féach 'Cá háit a ndéanfaidh mé
iarratas' thíos). Tabhair faoi deara mar sin féin, nach riarann na
Coimisinéirí Ioncaim an Scéim Easpórtála Miondíola AGUS ní dhéanann
siad aisíoca díreach do thurasóirí faoin scéim.</p>
</div>
<div class="topic base_rates">
<h2 class="topic base_rates_title" id="l1e7b8">Rataí</h2>

<p>Ar mhaithe le costais riaracháin a chlúdach, is iondúil go ngearrann
miondíoltóirí agus údaráis aisíoca-CBL táille riaracháin. Tá sé de
dhualgas ar mhiondíoltóirí agus ar údaráis aisíoca-CBL leibhéal na
táille seo a bheith le feiceáil go soiléar. Nuair a dhéanann údaráis
aisíoc in airgead iasachta ní mór dóibh freisin an ráta malairte ar
baineadh úsáid as a thaispeáint go soiléar. </p>
</div>
<div class="topic base_howtoapply">
<h2 class="topic base_howtoapply_title" id="leaf83">Conas iarratas a dhéanamh</h2>

<p>Má tá deacracht agat le haisíoc a fháil, is féidir dul i dteagmháil
leis na Coimisinéirí Ioncaim. </p>

<p>Tá tuilleadh <a href="http://www.revenue.ie/en/tax/vat/leaflets/tax-free-shopping-tourist.html">eolais
ar an Scéim Easpórtála Miondíola</a> ar fáil ar láithreán gréasáin na
gCoimisinéirí Ioncaim.</p>
</div>
<div class="topic base_wheretoapply">
<h2 class="topic base_wheretoapply_title" id="lcf3d1">Cá háit a ndéanfaidh mé
iarratas</h2>

<p>
</p><div class="inlinesio">
<p>
</p><div>
<h3>Revenue Commissioners</h3>
<p>
  
  <span class="field_dept address_field">Cánacha Indíreacha Rannán<br></span>
  

  
  Brainse Léiriú CBL<br>Foirgneamh Stampála <br>Caisleán Bhaile Átha Cliath <br>Baile Átha Cliath 2 <br>Éire
  <br>
  
</p>
<p>
  

  

  

  

  
  <strong>Láithreán Gréasáin:</strong> <a href="http://www.revenue.ie">http://www.revenue.ie</a>
  <br>
  

  

  

  
  <strong>R-phost:</strong> <a href="mailto:vat@revenue.ie">vat@revenue.ie</a>
  <br>
  
</p>
</div></div>

</div>
</div>
</html>
