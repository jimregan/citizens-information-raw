<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ro">
  <head>
    <title>
Cerinţe de rezidenţă pentru obţinerea asistenţei sociale în
  Irlanda
</title>
    
    <meta name="description" content="Din data de 1 mai 2004 pentru a beneficia de asistenţă     socială trebuie să fiţi „rezident în mod obişnuit&quot; în Irlanda. Ce înseamnă     regula de „rezident în mod obişnuit&quot; şi cum îndepliniţi condiţiile     acesteia?">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cerinţe de rezidenţă pentru obţinerea asistenţei sociale în
  Irlanda</h1>
	
<ul class="anchorlinks"><li><a href="#la4973">Informaţii</a></li><li><a href="#l8226b">Reguli</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="la4973">Informaţii</h2>

<p>Sistemul de asistență socială din Irlanda cuprinde trei tipuri principale
de plăți. Acestea sunt:</p>
<ul><li>Plăți pentru asigurări sociale: (de exemplu, <a href="../../social_welfare_payments/unemployed_people/jobseekers_benefit.html">Indemnizația
    pentru persoanele în căutarea unui loc de muncă</a>)</li>
  <li>Plăți pe baza testării mijloacelor de trai sau plăți pentru
    asistență socială: (de exemplu, <a href="../../social_welfare_payments/unemployed_people/jobseekers_allowance.html">Alocația
    pentru persoanele în căutarea unui loc de muncă</a>)</li>
  <li>Plăți universale: (de exemplu, <a href="../../social_welfare_payments/social_welfare_payments_to_families_and_children/child_benefit.html">Alocația
    pentru copii</a>)</li>
</ul><p>În cazul tuturor ajutoarelor de asistență socială din Irlanda, trebuie
îndeplinite anumite condiții pentru a vă putea încadra în fiecare schemă
de ajutor. De asemenea, pentru a vă putea încadra pentru următoarele
ajutoare trebuie să îndepliniți condiția de <em>rezidență habituală</em>
în Irlanda:</p>
<ul><li><a href="../../social_welfare_payments/disability_and_illness/blind_persons_pension.html">Pensie
    nevăzător</a></li>
  <li><a href="../../social_welfare_payments/carers/carers_allowance.html">Alocație
    îngrijitor</a></li>
  <li><a href="../../social_welfare_payments/social_welfare_payments_to_families_and_children/child_benefit.html">Alocație
    copii</a></li>
  <li><a href="../../social_welfare_payments/disability_and_illness/disability_allowance.html">Indemnizație
    handicap</a></li>
  <li><a href="../../social_welfare_payments/disability_and_illness/domiciliary_care_allowance.html">Alocație
    îngrijire la domiciliu</a></li>
  <li><a href="../../social_welfare_payments/death_related_benefits/guardians_payments.html">Plată
    tutore legal (Necontributivă)</a></li>
  <li><a href="../../social_welfare_payments/unemployed_people/jobseekers_allowance.html">Alocație
    pentru persoanele în căutarea unui loc de muncă</a></li>
  <li><a href="../../social_welfare_payments/social_welfare_payments_to_families_and_children/one_parent_family_payment.html">Indemnizație
    pentru familii monoparentale</a></li>
  <li><a href="../../social_welfare_payments/older_and_retired_people/state_pension_non_contributory.html">Pensie
    de stat (Necontributivă)</a></li>
  <li><a href="../../social_welfare_payments/supplementary_welfare_schemes/supplementary_welfare_allow.html">Alocație
    de ajutor suplimentar</a></li>
  <li><a href="../../social_welfare_payments/death_related_benefits/widows_non_contrib_pen.html">Pensie
    de văduv/ă sau partener civil supraviețuitor (Necontributivă)</a></li>
</ul><p><a href="../claiming_a_social_welfare_payment/claiming_an_increase_in_your_social_welfare_payment_for_an_adult_dependant.html">Soţul,
partenerul civil sau consensual</a> şi <a href="../claiming_a_social_welfare_payment/claiming_and_increase_in_your_payment_for_a_child_dependant.html">copiii
aflaţi în întreţinere</a> nu trebuie să îndeplinească şi ei personal
condiţia rezidenţei habituale. Deci, în cazul în care depuneţi cerere de
ajutor social, doar dvs., solicitantul, trebuie să îndepliniţi condiţia
rezidenţei habituale. </p>

<p>Ministerul Protecției Sociale a publicat <a href="http://www.welfare.ie/en/Pages/Habitual-Residence-Condition--Guidelines-for-Deciding-Offic.aspx">Ghidul
operațional cu privire la condiția rezidenței habituale</a>.</p>

<h3>Modificări la HRC pe 2014</h3>

<p>La data depunerii cererii trebuie să fiţi rezident habitual pe teritoriul
statului şi trebuie să îndepliniţi această condiţie şi după depunerea
cererii. Această prevedere a fost adăugată de Legea pe 2014 privind ajutorul
social şi pensiile, care a intrat în vigoare pe 17 iulie 2014. Înainte de
această dată, condiţia rezidenţei habituale (HRC) putea fi analizată doar
la data depunerii cererii.</p>

<p>Începând cu 17 iulie 2014, decizia HRC cu privire la cazul dvs. poate fi
revizuită în cazul modificării unor circumstanţe relevante (de exemplu
dacă vă pierdeţi dreptul de şedere) sau dacă aţi lipsit o perioadă
semnificativă de timp de pe teritoriul statului.</p>
</div>
<div class="topic base_rules">
<h2 class="topic base_rules_title" id="l8226b">Reguli</h2>

<h3>Ce reprezintă rezidența habituală?</h3>

<p>Termenul ”rezidență habituală” nu este definit în legislația
irlandeză. În practică, aceasta înseamnă existența dovedită a unei
legături strânse cu Irlanda. Termenul presupune și existența permanenței -
persoana se află aici de o anumită perioadă de timp și intenționează să
locuiască aici pe viitor. Dovada rezidenței habituale se bazează foarte mult
pe fapte. Dacă ați locuit toată viața în Irlanda, probabil că nu veți
întâmpina nicio dificultate în a demonstra că îndepliniți criteriile care
indică rezidența habituală - a se vedea lista de mai jos.</p>

<p><strong>Cine decide dacă solicitantul este rezident habitual?</strong></p>

<p>Decizia cu privire la îndeplinirea condiției de rezident habitual pe
teritoriul statului este luată de către ofițeri decizionali numiți legal
(sau ofițeri evaluatori în cazul alocației suplimentare de ajutor).</p>

<p>Pe parcursul procesului de stabilire a deciziei ofițerul va analiza
documentele furnizate și va fi ghidat de legislația și instrucțiunile
naționale și cele de la nivelul UE. În cadrul procesului decizional de
stabilire a rezidenței habituale în cazul unei persoane, ofițerul trebuie
să respecte o serie de etape:</p>

<p><strong>1. Verifică dacă persoana nu se încadrează în categoria
persoanelor care nu sunt considerate rezidenți habituali pe teritoriul
statului</strong></p>

<p>De exemplu, solicitanții de azil nu sunt considerați rezidenți habituali.
Mai multe informații despre <a href="http://www.welfare.ie/en/Pages/Habitual-Residence-Condition--Guidelines-for-Deciding-Offic.aspx#app3">persoanele
care nu sunt considerate rezidenți habituali în Anexa 3 din Ghidul
operațional</a>.</p>

<p><strong>2. Verifică dacă persoana nu este scutită de la îndeplinirea
condiției cu privire la rezidența habituală</strong></p>

<p>Anumite persoane, în special cetățenii din Zona Economică Europeană
(ZEE) care sunt considerați lucrători migranți, sunt scutiți de la
îndeplinirea condiției de rezidență habituală (a se vedea și
<strong>Scutirea de la condiția rezidenței habituale pentru cetățenii
ZEE</strong> mai jos). Mai multe informații despre <a href="http://www.welfare.ie/en/Pages/Habitual-Residence-Condition--Guidelines-for-Deciding-Offic.aspx#sect3">persoanele
scutite de la îndeplinirea condiției de rezidență habituală în secțiunea
3 din Ghidul operațional</a>.</p>

<p><strong>3.Verifică existența unei decizii anterioare cu privire la
rezidența habituală sau dacă în cazul respectiv s-a depus
contestație</strong></p>

<p>O <a href="http://www.welfare.ie/en/Pages/Habitual-Residence-Condition--Guidelines-for-Deciding-Offic.aspx#sect4">decizie
anterioară cu privire la rezidența habituală</a> trebuie să se aplice în
cazul solicitărilor ulterioare cu excepția cazurilor în care au apărut
modificări semnificative în perioada de când a fost făcută noua cerere.</p>

<p><strong>4. Analizează dacă persoana are drept de rezidență pe teritoriul
statului</strong></p>

<p>În cazul în care persoana nu are <a href="http://www.welfare.ie/en/Pages/Habitual-Residence-Condition--Guidelines-for-Deciding-Offic.aspx#sect5">dreptul
legal de rezidență pe teritoriul acestui stat</a>, aceasta nu va fi
considerată rezident habitual. Dreptul de rezidență pe teritoriul Irlandei
se acordă următoarelor grupuri de persoane:</p>
<ul><li>Cetățeni irlandezi</li>
  <li>Cetățeni britanici din Zona Comună de Călătorii (CTA)</li>
  <li>Cetățeni ZEE angajați pe bază de contract sau ca persoane fizice
    autorizate în Irlanda</li>
  <li>Cetățeni ZEE angajați aici pentru o perioadă de peste 1 an și care,
    în prezent, sunt în șomaj cu condiția ca aceștia să se înregistreze
    la Ministerul Protecției Sociale</li>
  <li>Cetățenii ZEE, care au fost angajați aici pentru o perioadă de sub 1
    an și care, în prezent, sunt șomeri își pot prelungi perioada de
    ședere cu încă 6 luni cu condiția ca aceștia să se înregistreze la
    Ministerul Protecției Sociale</li>
  <li>Cetățenii ZEE care se pot întreține singuri, soțul/soția,
    partenerul/a civil/ă și persoanele în întreținere care îi însoțesc
    și care dispun de asigurare integrală în caz de boală</li>
  <li>Cetățenii ZEE aflați în vizită sau în căutarea unui loc de muncă
    pot sta pentru o perioadă de până la 3 luni cu condiția ca aceștia să
    nu devină o povară pentru sistemul de asistență socială din cadrul
    statului pe parcursul perioadei respective</li>
  <li>Cetăţenii non-EEA cu rezidenţă sau permis de muncă ce le permite să
    locuiască şi să lucreze în Stat. O persoană cu permisiunea de a locui
    va avea <a href="http://www.inis.gov.ie/en/INIS/Pages/Stamps">ştampila de
    imigrare corespunzătoare</a> în paşaportul lor şi un Certificat de
    înregistrare emis de Departamentul Naţional de Imigrare Garda (GNIB) (un
    card GNIB).</li>
  <li>Solicitanţilor de azil cărora li s-a oferit permisiunea să
  rămână.</li>
</ul><p><em>Soţul/soţia rezident/ă sau partenerul civil şi/sau dependenţii</em>
unei persoane cu statut de refugiat sau a unui cetăţean non-EEA cu un permis
de muncă deţin în general acelaşi statut de rezidenţă obişnuit ca şi
sponsorul lor. Aceşti membrii ai familiei ar trebui să fie trataţi ca şi
rezidenţi obişnuiţi atâta timp cât ei şi sponsorul lor menţin
permisiunea de a locui în Stat. </p>

<p><strong>5. Examinează cei 5 factori pentru a stabili rezidența
habituală</strong></p>

<p>După stabilirea dreptului de rezidență, se analizează cei 5 factori
(stipulați în legislația irlandeză și cea europeană) care stabilesc dacă
persoana respectivă este rezident habitual în Irlanda:</p>
<ul><li>Durata și continuitatea rezidenței în Irlanda</li>
  <li>Durata și scopul absențelor din Irlanda</li>
  <li>Natura și modelul contractului de muncă</li>
  <li>Centrul principal de interes</li>
  <li>Intențiile viitoare de a locui în Irlanda așa cum rezultă din
    documentele justificative</li>
</ul><p>Mai multe informații despre <a href="http://www.welfare.ie/en/Pages/Habitual-Residence-Condition--Guidelines-for-Deciding-Offic.aspx">cei
5 factori în ghidul operațional</a> de pe site-ul Ministerului Protecției
Sociale. De asemenea, Ministerul Protecției Sociale a publicat <a href="http://www.welfare.ie/EN/OperationalGuidelines/Pages/habres_supplement.aspx">un
supliment la ghid cu scenarii cu privire la aplicarea practică a condiției
rezidenței habituale</a>.</p>

<h3>Scutirea de la îndeplinirea condiției cu privire la rezidența habituală
pentru cetățenii ZEE</h3>

<p>Conform legislației UE, în anumite circumstanțe, <a href="http://www.welfare.ie/en/Pages/Family-Benefits-and-EEA-nationals.aspx">cetățenii
ZEE sau cetățenii elvețieni</a> nu trebuie să îndeplinească condiția
rezidenței habituale. Aceste circumstanțe se aplică pentru:</p>
<ol><li><strong>Indemnizațiile pentru familie</strong> și</li>
  <li><strong>Alocația de ajutor suplimentar</strong></li>
</ol><p>Următoarele plăți de asistență socială din Irlanda sunt clasificate ca
<a href="http://www.welfare.ie/en/downloads/part9.pdf">Indemnizații pentru
familie conform regulamentelor UE (pdf)</a>:</p>
<ul><li><a href="../../social_welfare_payments/social_welfare_payments_to_families_and_children/one_parent_family_payment.html">Alocația
    pentru copii</a></li>
  <li><a href="../../social_welfare_payments/disability_and_illness/domiciliary_care_allowance.html">Alocația
    pentru îngrijirea la domiciliu</a></li>
  <li><a href="../../social_welfare_payments/death_related_benefits/guardians_payments.html">Plata
    pentru tutorele legal (Necontributivă)</a></li>
  <li><a href="../../social_welfare_payments/social_welfare_payments_to_families_and_children/one_parent_family_payment.html">Alocația
    pentru familiile monoparentale</a></li>
</ul><p>Aceasta înseamnă că se plătesc unei persoane care se încadrează în
statutul de lucrător migrant UE pentru persoanele aflate în întreținere,
rezidente în Irlanda sau în alt stat ZEE. Însă, cetățenii ZEE sau
cetățenii elvețieni care se mută în Irlanda în vederea angajării trebuie
să îndeplinească condiția rezidenței habituale în mod normal pe parcursul
perioadei cât își caută de muncă.</p>

<p>Reţineţi că şi ajutorul suplimentar pentru venitul familial se
încadrează la prestaţii familiale în scopul regulamentelor UE privind
securitatea socială dar condiţia rezidenţei habituale nu se aplică în
cazul FIS. </p>

<p>În cazul în care sunteți cetățean ZEE și puteți fi considerat
lucrător migrant UE, aveți dreptul la alocație de ajutor suplimentar (SWA).
Pentru a îndeplini statutul de lucrător migrant UE trebuie, ca din momentul
sosirii în Irlanda, să fi fost angajat cu contract (și nu temporar). Acest
lucru înseamnă că persoanele angajate cu contract din momentul sosirii în
Irlanda pot beneficia de SWA chiar dacă nu îndeplinesc condiția de
rezidență habituală pentru acordarea alocației pentru persoanele în
căutarea unui loc de muncă.</p>

<h3>Emigranții irlandezi care revin în țară</h3>

<p>Legislația europeană combate discriminarea pe baza naționalității cu
privire la securitatea socială, deci este imposibil de scutit o categorie
anume de cetățeni irlandezi (ca de exemplu emigranții irlandezi care se
întorc acasă) de la îndeplinirea condiției de rezidență habituală (fie,
în general, sau pentru alocația pentru îngrijitori) fără a extinde
același tratament la toți cetățenii UE. Aceste instrucțiuni cu privire la
stabilirea rezidenței habituale abordează foarte clar problema emigranților
care revin în țară.</p>

<p>Instrucțiunile prevăd:”O persoană care anterior a beneficiat de
statutul de rezident habitual pe teritoriul statului și care s-a mutat pentru
a locui și munci într-o altă țară și care apoi își reia rezidența pe
termen lung pe teritoriul statului poate fi considerată rezident habitual
imediat la revenirea pe teritoriul statului.”</p>

<p>În stabilirea punctului central de interes pentru emigranții care revin
în țară, ofițerii decizionali iau în calcul:</p>
<ul><li>Scopul revenirii, de exemplu, expirarea permisului străin de
  rezidență</li>
  <li>Intențiile declarate</li>
  <li>Verificarea demersurilor întreprinse în vederea revenirii pe termen
    lung, ca de exemplu, transferul conturilor financiare sau a altor bunuri,
    sistarea drepturilor acordate pe baza rezidenței în cealaltă țară, sau
    asistență din partea programului <a href="http://www.safehomeireland.com/">Safe-Home</a> sau a unui program
    similar care permite emigranților irlandezi să se reîntoarcă
  permanent</li>
  <li>Durata și continuitatea șederii anterioare în Irlanda</li>
  <li>Dovada angajării pe bază de contract sau ca persoană fizică
    autorizată în alt stat și</li>
  <li>Dacă ați păstrat legături cu șederea anterioară și dacă poate fi
    considerată ca o reluare a șederii anterioare și nu începutul unei noi
    perioade de ședere.</li>
</ul><h3>Documente necesare</h3>

<p>În cazul în care DSC are nevoie de mai multe informaţii pentru a stabili
dacă dvs. sunteţi rezident habitual în Republica Irlanda, va trebui să
completaţi <a href="http://www.welfare.ie/en/pdf/hrc1.pdf">formularul HRC1
(pdf)</a>. </p>

<p>Indiferent de țara din care veniți veți fi rugat/ă să furnizați
documente care să arate că ”centrul dvs. de interes” este acum în
Irlanda. Aceste documente trebuie să dovedească că v-ați mutat în Irlanda,
că intenționați să vă stabiliți permanent în Irlanda și că nu
intenționați să vă întoarceți să locuiți în țara din care ați
venit.</p>

<p>Acolo unde este posibil, trebuie să furnizați următoarele documente
justificative:</p>
<ul><li>Dovadă care să ateste renunțarea la locuința din străinătate</li>
  <li>Dovadă care să ateste că ați anulat sau ați făcut cerere de anulare
    a indemnizațiilor netransferabile</li>
  <li>Dovadă care să ateste că ați transferat sau ați făcut cerere de
    transfer a veniturilor transferabile</li>
  <li>Dovadă care să ateste măsurile întreprinse pentru deschiderea unui
    cont bancar aici</li>
  <li>Dovadă care să ateste că aveți o locuință cu chirie pe numele dvs.
    (în Irlanda)</li>
  <li>Documente de călătorie, inclusiv, în cazurile în care prezintă
    relevanță, taxe pentru bagaje suplimentare și chitanțe pentru
    mutarea/expedierea bunurilor.</li>
</ul><p>Toate documentele prezentate vor fi autentificate, pe cât posibil, de
către ofițerul în cauză. În unele cazuri se pot solicita documente
doveditoare suplimentare. În anumite cazuri, cererea dvs. poate fi analizată
de către un inspector de asistență socială.</p>

<h3>Contestarea unei decizii de rezidență habituală</h3>

<p>În cazul în care decizia dată de un ofițer decizional sau evaluator nu
este satisfăcătoare beneficiați de dreptul de revizuire și/sau de dreptul
la contestație. În cazul în care doriți revizuirea cazului puteți depune
documente suplimentare și solicita revizuirea deciziei. De asemenea, decizia
poate fi contestată în fața <a href="../social_welfare_appeals.html">Biroului independent pentru
soluționarea contestațiilor din cadrul Asistenței Sociale</a>. </p>
</div>
</div>
</html>
