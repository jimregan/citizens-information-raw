<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ro">
  <head>
    <title>
Cardurile medicale
</title>
    
    <meta name="description" content="Programul de carduri medicale dă dreptul anumitor persoane la servicii medicale publice gratuite. Acest document explică cardul medical și cum îl puteți obține.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cardurile medicale</h1>
	
<ul class="anchorlinks"><li><a href="#l2970d">Introducere</a></li><li><a href="#l8226b">Reguli</a></li><li><a href="#lebf95">Cum se depune cererea</a></li><li><a href="#l67332">Informații suplimentare</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l2970d">Introducere</h2>

<p>Cardul medical este emis de către <a href="../health_service_agencies/health_boards.html">Health Service
Executive (HSE)</a> și permite deținătorului să primească anumite servicii
medicale în mod gratuit.</p>

<p>Pentru a vă putea încadra în condiţiile de obţinere a unui card
medical, venitul dvs. săptămânal trebuie să fie sub un anumit cuantum, în
funcţie de mărimea familiei. În cadrul evaluării mijloacelor de
subzistență sunt luate în calcul veniturile în numerar, economiile,
investiţiile și proprietăţile (cu excepţia propriului imobil).</p>

<p><strong>Cardurile pentru vizitele la doctorul de familie:</strong> În cazul
în care nu vă încadrați în condițiile pentru obținerea unui card medical
din cauza veniturilor, vă puteți încadra pentru un <a href="gp_visit_cards.html">card de vizite la doctorul de familie</a>.</p>

<h3>Ce servicii medicale sunt în mod normal acoperite?</h3>

<p>Dacă aveți un card medical, aveți dreptul la:</p>
<ul><li>Servicii gratuite de <a href="../gp_services/gp_services_to_medical_card_holders.html">medicină
    de familie (GP)</a></li>
  <li><a href="prescribed_drugs_and_medicines.html">Medicamente pe bază de
    rețetă</a> — se aplică anumite <a href="prescription_charges_for_medical_card_holders.html">coplăți</a></li>
  <li><a href="../hospital_services/hospital_services_introduction.html">Servicii
    în spitale publice</a> pe bază de internare, servicii ambulatorii și
    aparatură medicală</li>
  <li><a href="../dental_aural_and_optical_services/">Servicii stomatologice,
    optice și auditive</a></li>
  <li><a href="../women_s_health/maternity_and_infant_welfare_services.html">Servicii
    de maternitate și asistență pentru nou-născuți</a></li>
  <li>Unele servicii de asistență personală și socială, de exemplu, <a href="../care_in_your_community/public_health_nurses.html">asistență
    medicală publică</a>, <a href="../care_in_your_community/social_work_services.html">servicii de
    asistență socială</a> și alte <a href="../care_in_your_community/community_care_services.html">servicii
    de asistență comunitară</a></li>
  <li>O alocație de maternitate în valoare de 10,16 EUR la nașterea
    fiecărui copil (aplicaţi la <a href="http://www.hse.ie/eng/services/list/1/LHO/">Biroul local de
    sănătate</a>)</li>
</ul><h3>Alte beneficii</h3>

<p>Deţinătorii de carduri medicale plătesc taxă socială universală pe
venit dacă acesta depăşeşte plafonul de scutire, dar există o rată
redusă. Deţinătorii de carduri medicale pot fi, de asemenea, scutiţi de la
plata <a href="../../education/primary_and_post_primary_education/going_to_primary_school/primary_school_transport_scheme.html">cheltuielilor
de transport școlar</a> și a taxelor de stat pentru examinare în şcolile de
nivel secundar finanțate din fonduri publice. De asemenea, pot exista <a href="../../education/the_irish_education_system/measures_to_address_educational_disadvantage.html">ajutoare
financiare pentru achiziţionarea de manuale şcolare în anumite
școli</a>.</p>
</div>
<div class="topic base_rules">
<h2 class="topic base_rules_title" id="l8226b">Reguli</h2>

<h3>Evaluarea mijloacelor de subzistență</h3>

<p>În mod normal, în cadrul evaluării mijloacelor de subzistență se iau
în calcul veniturile totale.</p>

<p><strong>Pentru evaluarea mijloacelor de subzistență se aplică norme
diferite în funcţie de vârstă:</strong></p>
<ul><li><a href="medical_card_means_test_under_70s.html">reguli pentru
    evaluarea mijloacelor de subzistență pentru persoanele în vârstă de
    sub 70 de ani</a></li>
  <li><a href="medical_card_means_test_over_70s.html">reguli pentru
    evaluarea mijloacelor de subzistență pentru persoanele în vârstă de
    peste 70 de ani</a></li>
</ul><p>Evaluarea unui cuplu în scopul obținerii unui card medical ia în calcul
vârsta persoanei mai bătrâne. Orice sume în numerar, economii, investiţii
sau proprietăţi (fără a include propriul imobil) sunt luate, de asemenea,
în calcul. Însă, există anumite excepţii.</p>

<h3>Persoanele scutite de la evaluarea mijloacelor de subzistență</h3>
<ul><li>Persoanele cu drepturi UE - a se vedea mai jos ”Informații
    suplimentare”</li>
  <li>Persoanele afectate de medicamentul Thalidomide</li>
  <li>Femeile care au avut o simfiziotomie</li>
</ul><h3>Alte categorii</h3>

<p>Cardurile medicale se acordă, de obicei, <strong>copiilor aflați în
plasament maternal</strong>.</p>

<p>În cazul în care beneficiați de ajutor social de un an sau mai mult și
<strong>reveniți în câmpul muncii</strong>, vă puteți păstra cardul
medical pe o perioadă de până la 3 ani. Acest lucru urmează a fi modificat
în 2014, astfel încât în momentul în care <a href="../../employment/starting_work_and_changing_job/training_and_looking_for_work/return_to_work.html">reveniți
în câmpul muncii</a> veți avea dreptul să vă păstraţi cardul de vizite
la doctorul de familie fără o evaluare a mijloacelor de subzistență și nu
cardul medical.</p>

<p><strong>Persoanele cu vârsta între 16–25 ani, inclusiv
elevi/studenţi</strong>, care sunt independenţi financiar față de părinți
pot avea dreptul la un card medical dacă trec de evaluarea mijloacelor de
subzistență. În cazul în care aceștia sunt dependenţi financiar de
părinţii lor, aceștia pot avea dreptul la un card medical doar dacă
părinţii lor au unul. </p>

<h3>După emiterea cardului</h3>

<p>În cazul modificării situației personale trebuie să informați HSE-ul
deoarece s-ar putea să nu mai fiți eligibil/ă. De exemplu, dacă venitul sau
situația familiei dvs. se modifică, trebuie să informați Unitatea de
Înregistrare a Clienţilor cât mai curând posibil - a se vedea mai jos
”Cum se depune cererea”. Cardul va fi revizuit periodic.</p>

<p><strong>Revizuiri</strong></p>

<p>HSE-ul vă va solicita periodic să vă confirmați situația. Veţi primi
un formular care trebui completat și returnat la Unitatea de Înregistrare a
Clienţilor. În cazul nereturnării formularului cererea dvs. nu va putea fi
reanalizată iar cardul nu va putea fi emis din nou.</p>

<p>În cazul în care formularul de revizuire este returnat până la data
menţionată dar procesul de revizuire continuă şi după data de expirare a
cardului, valabilitatea cardului poate fi prelungită pentru a-l putea folosi
şi pe perioada cât durează revizuirea. Prelungirea se face de la lună la
lună deci se recomandă să contactaţi Unitatea de înregistrare a
clienţilor pentru a afla dacă cardul dvs. a fost prelungit şi dacă este
valabil în continuare.</p>

<p><strong>În cazul în care vă mutaţi</strong></p>

<p>În cazul în care locuiţi temporar într-o altă zonă, cardul medical
poate fi folosit pe o perioadă de până la 3 luni. În acest caz, vă puteți
prezenta la orice doctor de familie din zona participantă în cadrul
programului de carduri medicale. În cazul în care perioada depăşeşte 3
luni, nu trebuie să redepuneţi cerere pentru un card medical nou. Trebuie să
contactaţi <a href="http://www.hse.ie/eng/services/list/1/LHO/">Birou de
Sănătate local</a> unde veţi fi informat/ă în legătură cu medicii de
familie arondaţi noii dvs. zone.</p>

<p>În cazul în care vă schimbaţi medicul de familie, completaţi un <a href="https://www.sspcrs.ie/portal/medapp/changedoctor.pdf">formular de
schimbare a medicului de familie (pdf)</a>, în care treceţi datele noului
doctor. Formularul este disponibil online sau telefonic la numărul cu tarif
redus 1890 252 919.</p>
</div>
<div class="topic base_rates">
<h2 class="topic base_rates_title" id="lebf95">Cum se depune cererea</h2>

<p>Dacă înainte de a trimite cererea aveți întrebări, puteți suna la
numărul cu tarif redus 1890 252 919 sau puteți contacta Biroul local de
sănătate sau prin email la <a href="mailto:clientregistration@hse.ie">clientregistration@hse.ie</a>.</p>

<p>Pentru a obține un card medical puteți <strong>aplica online</strong> pe
<a href="http://www.medicalcard.ie/">medicalcard.ie</a>. Aceasta este cea mai
rapidă metodă de a obține cardul. Formularul completat vă va fi
returnat.</p>

<p>Alternativ, puteți <strong>descărca</strong> un formular de cerere pentru
card medical:</p>

<p><a href="http://www.hse.ie/eng/services/list/1/schemes/mc/forms/medicalcardformmay15.pdf">Formular
de cerere pentru card medical și card de vizite la doctorul de familie MC1
(pdf)</a></p>

<p><a href="http://www.hse.ie/eng/services/list/1/schemes/mc/forms/over70sform.pdf">Formular
de cerere pentru card medical și card de vizite la doctorul de familie MC1(a)
- Persoane în vârstă de 70 ani sau peste (pdf)</a></p>

<p>Formularul de cerere și lista doctorilor de familie participanţi pot fi
obţinute și de la <a href="http://www.hse.ie/eng/services/list/2/healthcentres/">centrul local de
sănătate</a> sau de la <a href="http://www.hse.ie/eng/services/list/1/LHO/">Biroul local de
sănătate</a> al zonei dvs.</p>

<p>Formularul va fi dus la doctorul de familie ales din lista de doctori
participanţi. De obicei, doctorul de familie ales trebuie să aibă cabinetul
pe o rază de 7 mile față de domiciliul dvs. Doctorul de familie trebuie să
vă accepte ca pacient. Citiţi mai multe despre <a href="../gp_services/gp_services_to_medical_card_holders.html">serviciile de
medicină de familie pentru deţinătorii de carduri medicale</a> aici. În
cazul în care doctorul de familie vă acceptă ca pacient, va semna
formularul.</p>

<p>Formularul se va returna la Unitatea de Înregistrare a Clienţilor,
împreună cu documentele specificate în formular.</p>

<p>Cererea pentru obținerea unui card medical poate fi urmărită pe <a href="http://www.medicalcard.ie/">medicalcard.ie</a>.</p>

<p>HSE-ul are o rubrică cu întrebări frecvente despre <a href="http://www.hse.ie/eng/services/list/1/schemes/mc/about/">cardurile
medicale</a> și <a href="http://www.hse.ie/eng/services/list/1/schemes/mc/over70s/">cardurile
medicale/cardurile de vizite la doctorul de familie pentru persoanele cu
vârsta de 70 de ani și peste</a>.</p>

<p><strong>Contestaţii</strong></p>

<p>În cazul în care cererea pentru un card medical v-a fost respinsă și vă
nemulțumește decizia, puteți solicita reanalizarea acesteia. Este posibil ca
situația dvs. să se fi modificat sau să fi omis nişte informaţii relevante
din cererea originală. În cazul în care rezultatul în urma reanalizării
vă nemulțumește, puteți <a href="http://www.hse.ie/eng/services/yourhealthservice/Appeals/Appeals_Process/">face
o contestație la Biroul de contestaţii de pe raza locală a HSE</a>.
Scrisoarea de refuz va conține și detaliile de contact. Biroul de
contestaţii va efectua o reevaluare a cererii dvs. Reevaluarea va fi făcută
de funcţionari HSE care nu au fost implicaţi în decizia luată cu privire la
cererea inițială.</p>

<p>
</p><div class="inlinesio">
<p>
</p><div>
<h3>Client Registration Unit</h3>
<p>
  

  
  P.O Box 11745<br>Finglas<br>Dublin 11<br>Ireland
  <br>
  
</p>
<p>
  

  
  <strong>Tel:</strong>+353 1 834 3644 (if calling from outside Ireland)
  <br>
  

  
  <strong>Locall:</strong>1890 252 919
  <br>
  

  
  <strong>Fax:</strong>(01) 834 3589
  <br> 
  

  
  <strong>Homepage:</strong> <a href="http://www.medicalcard.ie">http://www.medicalcard.ie</a>
  <br>
  

  
  <strong>Homepage:</strong> <a href="https://www.sspcrs.ie/portal/medapp/index.jsp">https://www.sspcrs.ie/portal/medapp/index.jsp</a>
  <br>
  

  

  
  <strong>Email:</strong> <a href="mailto:clientregistration@hse.ie">clientregistration@hse.ie</a>
  <br>
  
</p>
</div></div>

</div>
<div class="topic base_howtoapply">
<h2 class="topic base_howtoapply_title" id="l67332">Informații suplimentare</h2>

<h3>Drepturi în baza reglementărilor UE</h3>

<p>În cazul în care beneficiați de pensie de securitate socială dintr-o
altă țară UE/ZEE sau Elveţia, sau dacă lucraţi și plătiţi asigurări
sociale în una din aceste țări, vă puteți încadra pentru un card medical
în baza legislaţiei UE dacă sunteţi rezident ordinar în Irlanda.</p>

<p>Nu trebuie să faceți obiectul legislației irlandeze în materie de
securitate socială. Aceasta înseamnă că nu trebuie să beneficiați de
plăţi contributorii de ajutor social sau să lucraţi în Irlanda și să
fiți obligați la plata PRSI.</p>

<p>În cazul în care locuiţi în Irlanda și sunteţi persoană în
întreţinerea unui pensionar în baza reglementărilor UE sau în
întreţinerea unei persoane care lucrează într-o altă țară sub incidența
acestor reglementări, puteți fi eligibil/ă pentru un card medical. Nu
trebuie să faceţi obiectul legislației irlandeze în materie de securitate
socială (în cazul copiilor în întreținere această regulă se aplică
soţului sau persoanei care îi îngrijeşte).</p>

<p>Lucrătorii detașați și persoanele aflate în întreținerea acestora se
pot încadra, de asemenea, pentru cardul medical. Aceștia sunt lucrătorii
angajaţi într-o altă țară sub incidența reglementărilor dar trimişi de
către angajatori să lucreze în Irlanda pentru o perioadă limitată de
timp.</p>
</div>
</div>
</html>
