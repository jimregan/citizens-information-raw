<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ro">
  <head>
    <title>
Sosirea în Irlanda – impozitele şi asigurările sociale
</title>
    
    <meta name="description" content="În general veţi fi supus impunerii impozitului irlandez pe venitul global obţinut sau provenit de-a lungul unui an fiscal pe perioada în care sunteţi rezident, rezident cu drepturi depline sau domiciliaţi pe teritoriul Irlandei în scopuri de impozitare.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Sosirea în Irlanda – impozitele şi asigurările sociale</h1>
	
<ul class="anchorlinks"><li><a href="#la4973">Informaţii</a></li><li><a href="#l9db92">Unde depuneţi cererea</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="la4973">Informaţii</h2>

<p>Obligația cu privire la plata impozitelor depinde de faptul dacă aveți
rezidența în țară și dacă Irlanda este domiciliul dvs. permanent. În
funcție de numărul de zile petrecute în țară, există o definiție
specifică a <em>rezidenței</em> în scop fiscal. În cazul în care într-un
anumit an nu sunteți rezident, puteți fi în continuare <em>rezident
ordinar</em> în Irlanda deoarece acest termen se referă la țara în care
sunteți rezident obișnuit pentru un anumit număr de ani. Țara în care
locuiți permanent este cunoscută ca <em>domiciliu</em>. Mai multe informații
despre rezidență, rezidența ordinară și domiciliu puteți găsi mai
jos.</p>

<p>În general veţi fi supus impunerii impozitului irlandez pe venitul global
obţinut sau provenit de-a lungul unui an fiscal pe perioada în care sunteţi
rezident, rezident cu drepturi depline sau domiciliaţi pe teritoriul Irlandei
în scopuri de impozitare.</p>

<p>Pentru fiecare an fiscal pe perioada căruia nu sunteţi rezident şi nici
rezident cu drepturi depline pe teritoriul Irlandei veţi fi supus impunerii
impozitului pe venitul obţinut doar din sursele irlandeze. Extinderea
obligaţiei de a fi supus impozitării irlandeze poate fi, de asemenea,
influenţată de statutul domicilierii şi de un eventual acord privind
evitarea dublei impuneri. </p>

<p>Suplimentar impozitării venitului, contribuţia la asigurările sociale
(cunoscută pe teritoriul Irlandei şi sub denumirea de “Asigurarea Socială
legată de Plata Impozitului” - 'Pay-Related Social Insurance' sau PRSI) şi,
acolo unde taxa socială universală se vor deduce, de asemenea, prin
intermediul sistemului de impozitare la care sunt supuşi angajatorii sau vor
fi plătite către Autoritatea Fiscală direct de către angajat. Autoritatea
Fiscală a produs <a shape="rect" href="http://www.revenue.ie/en/personal/circumstances/moving/index.html">broşură
utilă cu întrebările frecvente pentru cei care îşi transferă rezidenţa
în Irlanda</a> care vă poate fi de ajutor. Informaţii suplimentare vor fi
prezentate şi în cele ce urmează. </p>

<h3>Statutul rezidenţial </h3>

<p>În ceea ce priveşte sistemul de impozitare irlandez statutul
dumneavoastră rezidenţial este determinat de numărul de zile în care
sunteţi prezent pe teritoriul Irlandei pe parcursul unui an fiscal. Veţi fi
rezident pe teritoriul Irlandei pe parcursul unui anumit an fiscal în fiecare
din următoarele circumstanţe: </p>
<ul><li>În cazul în care petreceţi 183 de zile sau mai mult pe teritoriul
    Irlandei indiferent de scopul şederii în cadrul acelui an fiscal </li>
  <li>În cazul în care petreceţi 280 de zile sau mai mult pe teritoriul
    Irlandei indiferent de scopul şederii pe perioada a doi ani fiscali
    consecutivi veţi fi considerat rezident pe teritoriul Irlandei pentru cel
    de al doilea an fiscal. Totuşi, în cazul în care petreceţi în total 30
    de zile sau mai puţin pe teritoriul Irlandei pe parcursul oricărui an
    fiscal, acele zile nu vor fi luate în consideraţie în ceea ce priveşte
    aplicarea acestei verificări </li>
</ul><p>Nu contează dacă sosiţi sau plecaţi de mai multe ori pe parcursul
respectivului an fiscal sau dacă sunteţi prezent permanent. Se va lua în
considerare numărul total de zile petrecute în Irlanda indiferent de scopul
şederii în fiecare an fiscal. O persoană este prezentă timp de o ”zi”
în scopul rezidenţei dacă el sau ea se află prezentă pe teritoriul
statului</p>

<h3>Efectele deţinerii de proprietăţi </h3>

<p>Prin deţinerea de proprietăţi pe teritoriul Irlandei nu veţi fi
considerat rezident cu scopul de a fi supus sistemului de impozitare irlandez.
În orice caz, acest factor poate fi relevant în determinarea unei singure
ţări de rezidenţă unde se va aplica acordul cu privire la evitarea dublei
impuneri în momentul în care cealaltă ţară parte la tratat pretinde, de
asemenea, că aveţi statut de rezident şi în acea ţară. </p>

<h3>Alegerea opţiunii de a fi rezident </h3>

<p>Chiar şi în cazul în care nu aţi petrecut numărul total de zile
necesare pe teritoriul Irlandei puteţi, în cazul în care doriţi, să
alegeţi să fiţi rezident pentru respectivul an fiscal. O condiţie de
realizare a alegerii este aceea de a complini cerinţele autorităţii fiscale
locale arătând că veţi fi rezident aici în următorul an fiscal pentru
numărul necesar de zile, în cazul fiecărei verificări. Odată ce aţi
făcut o astfel de alegere nu o puteţi anula ulterior. Ca şi rezident veţi
fi supus impunerii impozitului pe venitul global obţinut sau provenit pe
perioada întregului an fiscal de la sosirea dumneavoastră pe teritoriul
Irlandei. În orice caz, venitul obţinut din angajare va fi supus impozitării
doar de la data sosirii dumneavoastră. Alegerea poate fi realizată în scris
şi depusă la autoritatea fiscală locală. </p>

<h3>Ordinary residence</h3>

<p>În cazul în care pe parcursul a 3 ani fiscali anteriori ați fost
rezident, începând cu cel de-al patrulea an deveniți rezident ordinar. În
cazul în care părăsiți țara, veți continua să fiți rezident ordinar
până în momentul în care sunteți nerezident timp de 3 ani fiscali
neîntrerupți.</p>

<h3>Domiciliul</h3>

<p>Domiciliul reprezintă țara în care locuiți cu intenția de a rămâne
acolo permanent. Acesta poate să difere de rezidență sau naționalitate. În
momentul nașterii, dobândiți un <em>domiciliu de origine</em>. Acest
domiciliu se poate transforma într-un <em>domiciliu ales</em>, în cazul în
care vă mutați într-o altă țară cu intenția de a locui acolo
permanent.</p>

<p><strong>Taxa de domiciliu:</strong> Începând cu 2010, cetățenii
irlandezi trebuie să plătească o nouă taxă pentru domiciliul irlandez.
Puteți obține <a href="http://www.revenue.ie/en/tax/domicile-levy/index.html">mai multe
informații despre taxa pe domiciliu de la autoritățile fiscale</a>.</p>

<h3>Acordul privind evitarea dublei impuneri </h3>

<p>Pentru ca o anumită sursă de venit să poată fi impozitată atât în
ţara în care este obţinută cât şi în ţara în care, ca beneficiar,
sunteţi rezident, Irlanda a încheiat o serie de acorduri privind evitarea
dublei impuneri cu celelalte ţări cu scopul de a evita dubla impunere. Pe
site-ul autorității fiscale există o listă cu <a href="http://www.revenue.ie/en/practitioner/law/tax-treaties.html">acordurile
în vigoare cu privire la evitarea dublei impuneri</a> .</p>

<p>În cazul în care venitul dumneavoastră este impozitat în Irlanda şi
într-o altă ţară cu care Irlanda a semnat un acord privind evitarea dublei
impuneri, va fi evitată situaţia de dublă impunere în conformitate cu
condiţiile acordului fie prin: </p>
<ul><li>Scutirea de impozit într-una dintre ţări, fie prin </li>
  <li>Posibilitatea creditării într-o ţară pentru impozitele plătite în
    cealaltă ţară pentru acelaşi venit. </li>
</ul><p>Tratamentul concret la care va fi supus venitul dumneavoastră va depinde de
detaliile acordului încheiat, de natura şi sursa venitului şi, în anumite
cazuri, de naţionalitatea/cetăţenia dumneavoastră. </p>

<p>În cazul în care venitul se înregistrează într-o țară cu care Irlanda
nu are un acord, cuantumul impozitului de plată în Irlanda se va calcula pe
baza sumei nete primite după deducerea impozitului plătit în străinătate.
Nu există un credit valabil pentru impozitele plătite în străinătate
faţă de impozitul datorat către statul irlandez pentru acelaşi venit. </p>

<h3>Venitul obţinut înainte de stabilirea în Irlanda </h3>

<p>În cazul în care sosiţi în Irlanda pentru prima dată sau sunteţi un
cetăţean irlandez care revine să locuiască în Irlanda, după ce nu aţi
fost rezident sau rezident cu drepturi depline pe perioada obţinerii
venitului, situaţia dumneavoastră va fi următoarea: </p>
<ul><li>Fondurile acumulate din veniturile obţinute anterior anului fiscal în
    anul în care aţi devenit rezident irlandez nu vor fi supuse sistemului de
    impozitare a venitului. </li>
  <li>În orice caz, venitul, altul decât cel obţinut de pe urma angajării,
    obţinut între începerea anului fiscal şi data sosirii dumneavoastră va
    fi supus impozitării în cazul în care este adus în Irlanda, cu
    excepţia cazului în care acordul privind evitarea dublei impuneri oferă
    cadrul pentru un tratament diferit. </li>
</ul><h3>În cazul în care lucraţi Irlanda dar obţineţi venituri din afară </h3>

<p>Cu excepţia cazului în care venitul dumneavoastră este scutit de impozit
în Irlanda în conformitate cu prevederile acordului privind evitarea dublei
impuneri, acesta va fi impozitat în Irlanda de la data sosirii dumneavoastră
indiferent de statutul de rezident irlandez referitor la sistemul de
impozitare. În orice caz, dacă sunteţi cetăţean irlandez fără a fi un
rezident cu drepturi depline sau fără a avea domiciliul în Irlanda, venitul
dumneavoastră obţinut în străinătate (cu excepţia surselor de venit din
Marea Britanie) va fi impozitat doar în măsura în care acesta este primit
în Irlanda. În care în care sunteţi rezident supus sistemului de impozitare
irlandez pe perioada anului în care aţi obţinut venitul, aveţi dreptul la
creditări şi scutiri integrale de impozit. </p>

<h3>Angajarea cu caracter temporar pe teritoriul Irlandei </h3>

<p>În cazul în care veniţi în Irlanda pentru a vă angaja cu caracter
temporar şi nu veţi deveni persoană rezidentă în scopuri de impozitare de
către Irlanda, creditări şi scutiri proporţionale sunt valabile pentru
cetăţeni irlandezi non-rezidenţi şi pentru cetăţenii dintr-un alt stat
membru al Uniunii Europene. Aceasta se aplică de asemenea persoanelor
rezidente sau cetăţenilor unui stat cu care Irlanda are semnat un acord de
evitare a dublei impuneri care prevede astfel de bonificaţii. Proporţia
bonificaţiilor este determinată prin referire la veniturile obţinute de
către dumneavoastră pe parcursul exerciţiului financiar (anului fiscal) ce
face obiectul impozitării de către Irlanda a tuturor veniturilor obţinute
din diverse surse. În orice caz, persoanele rezidente într-un alt stat membru
al Uniunii Europene au dreptul la credite şi scutiri personale totale în
raport cu orice exerciţiu financiar pentru care 75% sau mai mult din venitul
global al acestora este impozabil în Irlanda. </p>

<p>În mod normal, pensiile și alte bunuri sunt impozabile, cu anumite
excepții, de exemplu, unele pensii din Marea Britanie. </p>

<h3>Contribuţia la asigurările sociale (PRSI) </h3>

<p>Angajatorul dumneavoastră va deduce de asemenea contribuţia la
asigurările sociale (cunoscută în Irlanda sub numele de Asigurare Socială
relativă la venitul obţinut - "Pay-related social insurance" sau PRSI) din
salariul plătit, ceea ce vă va ajuta să îndepliniţi condiţiile de
obţinere a plăţilor asigurărilor sociale pe bază de contribuţie cum ar fi
<a shape="rect" href="/ro/social_welfare/social_welfare_payments/unemployed_people/jobseekers_benefit.html">Ajutorul
pentru Persoanele care Caută un Loc de Muncă</a>, <a shape="rect" href="/ro/social_welfare/social_welfare_payments/disability_and_illness/disability_benefit.html">Ajutorul
Financiar în caz de Boală</a> şi <a shape="rect" href="/ro/social_welfare/social_welfare_payments/older_and_retired_people/state_pension_contributory.html">Pensia
de Stat (pe bază de Contribuţie)</a>. Cuantumul contribuţiei dumneavoastră
va depinde de categoria în care sunteţi încadrat ca angajat. De exemplu, cea
mai mare parte a angajaţilor din sectorul non-public plătesc contribuţii de
tip "Clasa A", valoarea exactă depinzând de mărimea veniturilor obţinute de
dumneavoastră. Este foarte important să aflaţi mai multe despre <a shape="rect" href="/ro/moving_country/moving_to_ireland/introduction_to_the_irish_system/moving_to_ireland_and_your_social_security_entitlements.html">mutarea
în Irlanda şi drepturile dumneavoastră legate de asistenţa socială</a> şi
să dispuneţi de o <a shape="rect" href="/ro/social_welfare/irish_social_welfare_system/social_welfare_system_in_ireland.html">prezentare
generală a sistemului de asistenţă socială în Irlanda</a>. </p>

<h3>Numărul de Serviciu Public Personal (PPS) </h3>

<p>Pentru a putea munci, aveţi nevoie de un <a shape="rect" href="/ro/social_welfare/irish_social_welfare_system/personal_public_service_number.html">Număr
de Serviciu Public Personal (Număr PPS)</a>. Puteţi obţine un Număr PPS
(sau rugaţi să fie căutat vechiul dumneavoastră număr în cazul în care
aţi mai avut unul înainte) la oficiul local de asigurări sociale. În cazul
în care sunteţi cetăţean străin, veţi avea nevoie de paşaport sau
certificat de înregistrare şi documentele aferente precum facturile de
întreţinere. (Anterior, Numărul PPS a fost cunoscut ca Numărul RSI). </p>
</div>
<div class="topic base_wheretoapply">
<h2 class="topic base_wheretoapply_title" id="l9db92">Unde depuneţi cererea</h2>

<p>Problemele specifice cu privire la rezidenţă şi impozitarea veniturilor
obţinute prealabil mutării în Irlanda vor trebui clarificate la <a shape="rect" href="http://www.revenue.ie/en/contact/index.html">Revenue</a> de
aici, din Irlanda. </p>

<p>Probleme legatele de asigurările sociale (PRSI) vor trebui clarificate la
<a href="http://www.welfare.ie/EN/ContactUs/Pages/localoffice.aspx">biroul
local pentru asistenţă socială din Irlanda, sau</a>.</p>

<p>Întrebările legate de obținerea numărului PPS se vor adresa Serviciului
de identitate a clienților din cadrul Departamentului de Protecție Socială
<a href="https://www.welfare.ie/EN/Secure/Pages/CISGeneralEnquiry.aspx">prin
intermediul formularului securizat de solicitare online</a> sau prin telefon la
1890 927 999 sau (071) 967 2616. </p>
</div>
</div>
</html>
