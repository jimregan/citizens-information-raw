<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ro">
  <head>
    <title>
Solicitarea permisului de conducere
</title>
    
    <meta name="description" content="Când treceţi un test de conducere în Irlanda, aveţi dreptul să solicitaţi un permis de conducere integral, care poate fi obţinut prin poştă sau personal.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Solicitarea permisului de conducere</h1>
	
<ul class="anchorlinks"><li><a href="#le02bb">Informaţii </a></li><li><a href="#l4bd0c">Reguli </a></li><li><a href="#ld0bc5">Cheltuieli</a></li><li><a href="#l5c08c">Cum depuneţi cererea </a></li><li><a href="#l9db92">Unde depuneţi cererea</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="le02bb">Informaţii </h2>

<p>Atunci când promovaţi un <a href="../driving_tests/driving_test.html">test de conducere</a> aveţi
dreptul de a solicita un permis de conducere pentru <a href="categories_of_motor_vehicles_and_minimum_age_of_drivers_in_ireland.html">categoria
de vehicul</a> pentru care aţi fost testat(ă). Prezentul document explică
modul de solicitare a permisului de conducere după promovarea unui test de
conducere. În alte documente veţi găsi informaţii despre:</p>
<ul><li><a href="renewing_a_full_driving_licence.html">Reînnoirea permisului
    de conducere</a></li>
  <li><a href="updating_your_driving_licence_or_learner_permit.html">Actualizarea
    permisului de conducere sau a permisului provizoriu</a></li>
  <li><a href="replacing_a_lost_or_stolen_irish_driving_licence.html">Înlocuirea
    unui permis de conducere sau a unui permis provizoriu pierdut, furat sau
    deteriorat</a></li>
  <li><a href="exchanging_foreign_driving_permit.html">Convertirea
    permisului dvs. de conducere într-un permis irlandez de conducere</a></li>
</ul><p>Pentru a solicita un permis de conducere, trebuie să fiţi în mod normal
rezident în Irlanda. Sunteţi considerat a fi în mod normal rezident în
Irlanda dacă, datorită legăturilor personale şi ocupaţionale, locuiţi, de
obicei, aici, timp de cel puţin 185 de zile în fiecare an calendaristic.</p>

<p>Vi se solicită să aveţi în orice moment asupra dvs. permisul de
conducere atunci când conduceţi. <a href="http://www.rsa.ie/en/RSA/Learner-Drivers/Your-learner-permit/Rules-of-the-road/">Regulile
rutiere</a> sunt disponibile la <a href="http://www.rulesoftheroad.ie/">rulesoftheroad.ie</a>.</p>

<h3>Modificările din anul 2013</h3>

<p>Autoritatea de siguranţă rutieră are acum responsabilitatea de emitere a
permiselor pentru conducătorii auto şi a înfiinţat un nou National Driver
Licence Service (NDLS) (Serviciu Naţional pentru Permise de Conducere). În
plus, s-a modificat procesul de solicitare, iar atunci când solicitaţi un
permis de conducere va trebui să vizitaţi unul dintre noile Centre NDLS. Ca
parte a unui proces de solicitare faţă în faţă, fotografia şi semnătura
dvs. sunt captate digital. Este necesar să aduceţi documentaţie
suplimentară care să vă confirme identitatea.</p>

<p>A fost introdus un permis de conducere nou, sub forma unui card din plastic,
care înlocuieşte permisul de conducere din hârtie. Aceasta este o
iniţiativă UE de a introduce un stil de permis sigur, compact, în toate
statele membre.</p>

<p>A crescut numărul de categorii de permise de conducere şi s-a schimbat de
asemenea cerinţa privind vârsta minimă pentru anumite categorii. Sunt
disponibile informaţii suplimentare pe site-ul Web al <a href="http://www.rsa.ie/en/RSA/Licensed-Drivers/Driving-Licence-Changes/Driving-Licence-Changes-January-2013/New-Driver-Licensing-Rules/">Autorităţii
privind Siguranţa Rutieră</a>.</p>

<h3>Restricţii privind conducătorii auto începători</h3>

<p>Permisele de conducere pentru categoria A (motocicletă) emise înainte de
data de 19 ianuarie 2013 prevăd o restricţie. Această restricţie permite
posesorului permisului de conducere să conducă numai motociclete (cu sau
fără ataş) cu o limită de putere de maxim 25 kW. Această restricţie
continuă timp de 2 ani după ce aţi finalizat testul de conducere a
motocicletei pentru această categorie şi aţi obţinut un permis de conducere
integral pentru această categorie. Această restricţie nu se aplică
permiselor de conducere de categoria A emise după data de 19 ianuarie 2013.
Dacă deţineţi un permis de conducere de categoria A la care se aplică
această restricţie şi doriţi să eliminaţi această restricţie înainte
de trecerea celor 2 ani, va trebui să parcurgeţi modulul de progres 5 <a href="http://www.rsa.ie/en/RSA/Learner-Drivers/Motorcyclists/Initial-basic-training-IBT-for-motorcyclists/">Instruire
de bază iniţială (IBT)</a> (şi modulele 1 şi 3, dacă nu le-aţi parcurs
deja) pe o motocicletă mai mare de 40 kW.</p>

<p>Cantitatea de alcool acceptată în cazul şoferilor în primii 2 ani de
deţinere a unui permis de conducere integral se reduce la 20mg/100ml de
sânge.</p>

<p>Sunt disponibile informaţii suplimentare despre alte măsuri propuse pe
site-ul Web al <a href="http://www.rsa.ie/Utility/News/2010/RSA-announce-nine-additional-measures-to-protect-learner-and-inexperienced-drivers/">Autorităţii
privind Siguranţa Rutieră</a>.</p>
</div>
<div class="topic base_rules">
<h2 class="topic base_rules_title" id="l4bd0c">Reguli </h2>

<p>Aveţi dreptul de a solicita permisul de conducere dacă aţi promovat
testul de conducere pentru categoria de vehicul în perioada anterioară de 2
ani. Dacă Certificatul de competenţă care vi s-a eliberat este mai vechi de
2 ani, va trebui să promovaţi din nou testul de conducere.</p>

<h3>Durata permisului</h3>

<p>Perioada de timp pentru care se emite permisul de conducere depinde de
vârsta solicitantului. Există 4 categorii de vârstă în care se
încadrează perioada unui permis.</p>
<ul><li>Dacă aveţi vârsta mai mică de 60 de ani, puteţi solicita un permis
    pe 10 ani sau unul pe 3 ani (din motive medicale)</li>
  <li>Dacă aveţi vârsta cuprinsă între 60 şi 67 de ani, puteţi solicita
    un permis care să expire cu o zi înainte să împliniţi 70 de ani</li>
  <li>Dacă aveţi vârsta cuprinsă între 67 şi 70 de ani, puteţi solicita
    un permis pe 3 ani</li>
  <li>Dacă aveţi vârsta peste 70 de ani, veţi avea nevoie de un certificat
    de aptitudini de la medicul dvs. pentru a solicita un permis pe 3 ani sau
    unul pe un an</li>
</ul><p>Permisul de conducere pentru autobuz sau camion este emis pentru maxim 5
ani.</p>

<h3>Categoriile de vehicule</h3>

<p>Autovehiculele sunt împărţite în diferite categorii cu scopul de
eliberare a permiselor de conducere. Puteţi citi mai mult în documentul
nostru privind <a href="categories_of_motor_vehicles_and_minimum_age_of_drivers_in_ireland.html">categoriile
de vehicule şi vârstele minime ale conducătorilor auto</a>.</p>

<p>Categoria dvs. de permis de conducere vă poate oferi dreptul la anumite
alte categorii de permis de conducere. Consultaţi „Informaţii
suplimentare“ de mai jos.</p>
</div>
<div class="topic base_rates">
<h2 class="topic base_rates_title" id="ld0bc5">Cheltuieli</h2>

<p>Începând cu luna ianuarie 2013, costul permiselor de conducere este după
cum urmează:</p>
<ul><li>Costul permisului de conducere de zece ani este de 55 €</li>
  <li>Costul permisului de conducere de cinci ani pentru autobuz sau camion
    este de 55 €</li>
  <li>Costul permisului de conducere de trei ani este de 35 €</li>
  <li>Costul permisului de conducere de un an este de 25 €</li>
</ul><p>Costul pentru adăugarea unei noi categorii la permisul dvs. de conducere
curent este de 35 €.</p>

<p>Automobiliştii în vârstă de peste 70 de ani îşi pot obţine permisul
de conducere gratuit.</p>

<p>Informaţii privind formele acceptabile de plată sunt disponibile pe
formularul de solicitare.</p>
</div>
<div class="topic base_howtoapply">
<h2 class="topic base_howtoapply_title" id="l5c08c">Cum depuneţi cererea </h2>

<p>Trebuie să solicitaţi personal, la unul dintre centrele NDLS, cu excepţia
situaţiei în care aţi avut anterior o solicitare pentru permis de conducere
sau permis provizoriu acceptate de un centru NDLS, iar identitatea dvs. a fost
validată. Nu este necesar să furnizaţi fotografii odată cu solicitarea
dvs., dar este necesar să aduceţi cu dvs. documente suplimentare pentru a
confirma faptul că sunteţi persoana care solicită permisul de conducere.</p>

<p>Dacă deţineţi un permis provizoriu sau un permis de conducere irlandez,
trebuie să prezentaţi dovezi privind numărul dvs. PPS şi o dovadă privind
adresa. Dacă nu deţineţi un permis provizoriu sau un permis de conducere
irlandez, trebuie să aduceţi cu dvs. actul de identitate cu fotografie,
dovada privind dreptul dvs. de rezidenţă, dovezi privind numărul dvs. PPS
şi dovadă privind adresa. Consultaţi „Dovada de identitate“ de mai
jos.</p>

<p>Solicitaţi permisul de conducere cu ajutorul formularului de solicitare a
permisului de conducere (D401) care este disponibil la centrele NDLS, centrele
de testare a conducerii autovehiculelor, centrele de testare a teoriei privind
conducerea autovehiculelor şi staţiile Garda. Puteţi descărca de asemenea
<a href="http://www.ndls.ie/images/Documents/DrivingLicence/D401_Full_Licence_app_form.pdf">formularul
de solicitare a permisului de conducere (pdf)</a>, precum şi <a href="http://www.ndls.ie/images/Documents/DrivingLicence/Full%20Licence%20Application%20Guidance%20Notes.pdf">notele
de îndrumare (pdf)</a>.</p>

<p>Formularul de solicitare completat trebuie însoţit de următoarele:</p>
<ul><li>Permisul provizoriu curent sau emis cel mai recent. Dacă permisul
    provizoriu a fost pierdut sau furat, formularul de solicitare trebuie
    semnat şi ştampilat de către un ofiţer Garda din <a href="http://www.garda.ie/Stations/Default.aspx">staţia locală
  Garda</a></li>
  <li>Permisul de conducere curent dacă se adaugă o categorie la permisul de
    conducere</li>
  <li>Poate fi necesar un formular de raport medical pentru permisul de
    conducere (a se vedea mai jos)</li>
  <li>Poate fi necesar un formular de raport privind vederea pentru permisul de
    conducere (a se vedea mai jos)</li>
  <li>Un Certificat de competenţă</li>
  <li>Taxa corespunzătoare - a se vedea tarifele de mai sus</li>
</ul><h3>Solicitări prin poştă</h3>

<p>Puteţi solicita permisul prin poştă numai dacă aţi avut anterior o
solicitare pentru permis de conducere sau permis provizoriu acceptate de un
centru NDLS, iar identitatea dvs. a fost validată. Aplicaţi prin poştă la
Serviciul Naţional pentru Permise de Conducere la adresa de mai jos.</p>

<h3>Formular de raport medical</h3>

<p>Veţi avea nevoie de un formular de raport medical pentru permisul de
conducere dacă aplicaţi pentru categoriile de permis de conducere C, C1, D,
D1, CE, C1E, DE sau D1E, cu excepţia situaţiei în care aţi furnizat
anterior un raport medical care este încă aplicabil.</p>

<p>Nu veţi avea nevoie de un formular de raport medical pentru permisul de
conducere dacă Aplicaţi pentru categoriile de permis de conducere AM, A1, A2,
A, B, BE sau W, cu excepţia situaţiei în:</p>
<ul><li>Veţi împlini cel puţin 70 de ani în prima zi a perioadei pentru care
    se emite permisul sau</li>
  <li>Prezentaţi anumite dizabilităţi sau boli (a se vedea formularul de
    solicitare)</li>
</ul><p>Puteţi <a href="http://www.ndls.ie/images/Documents/DrivingLicence/155076_NDLS_Med_Rep_V9_Online_FA_BD_PDFX.pdf">descărca
formularul de raport medical (pdf)</a> (acesta trebuie imprimat la rând, pe o
singură pagină). Este de asemenea disponibil la centrele NDLS. Un medic
autorizat trebuie să vă efectueze examinarea medicală şi apoi să
completeze formularul. Trebuie să semnaţi declaraţia de pe formularul de
raport medical în prezenţa medicului autorizat. Acesta trebuie depus în
decurs de 1 lună.</p>

<h3>Formular de raport privind vederea</h3>

<p>Veţi avea nevoie de un formular de raport privind vederea pentru permisul
de conducere dacă nu mai aveţi nevoie de ochelari sau de lentile de contact.
Puteţi <a href="http://www.ndls.ie/images/Documents/DrivingLicence/155076_NDLS_Eyesight_Rep_V9_Online_FA_BD_PDFX.pdf">descărca
formularul de raport privind vederea (pdf)</a> paginile 1 şi 2 trebuie
imprimate la rând, pe o singură pagină). Este de asemenea disponibil la
centrele NDLS. Acesta trebuie depus în decurs de 1 lună de la completare.</p>

<h3>Dovada identităţii</h3>

<p>Următoarele documente sunt acceptate ca dovadă a identităţii dvs.:</p>
<ul><li><strong>ID cu fotografie</strong> 
    <p>- Paşaport irlandez</p>
    <p>- Paşaport valabil pentru toţi cetăţenii care nu sunt irlandezi</p>
    <p>- Card de identitate naţional valabil pentru cetăţenii
    UE/ZEE/elveţieni</p>
    <p>- Certificat irlandez de naturalizare</p>
    <p>- Permis de conducere britanic valabil (fotografie)</p>
    <p>- Card valabil de servicii publice</p>
    <p>- Document de deplasare irlandez curent (emis de INIS)</p>
  </li>
  <li><strong>Dovada dreptului dvs. de rezidenţă</strong> 
    <p>- Certificat de naştere sau certificat de adopţie britanic/irlandez in
    format integral</p>
    <p>- Certificat de înregistrare a naşterii pentru străini</p>
    <p>- Paşaport irlandez</p>
    <p>- Paşaport valabil pentru toţi cetăţenii UE/ZEE/elveţieni</p>
    <p>- Card de identitate naţional valabil pentru cetăţenii
    UE/ZEE/elveţieni</p>
    <p>- Certificat irlandez de naturalizare</p>
    <p>- Certificat valabil de înregistrare (card GNIB) pentru cetăţenii
    care nu sunt din UE/ZEE sau nu sunt elveţieni</p>
  </li>
  <li><strong>Dovadă privind numărul asigurării sociale (PPS)</strong> 
    <p>- Card de servicii publice/Card de servicii sociale</p>
    <p>- Corespondenţă de la Administraţia Financiară sau de la Asigurări
    sociale care să indice numărul asigurării sociale (PPSN)</p>
    <p>- P21/Evaluarea taxelor/Înştiinţare privind creditele</p>
    <p>- Chitanţă privind plata contribuțiilor de asigurare socială</p>
    <p>- Card medical/Card privind schema de plată a medicamentelor (DPS)</p>
    <p>- Desfăşurător de salariu sau P60/P45</p>
  </li>
  <li><strong>Dovadă privind adresa (Consultaţi Nota de mai jos)</strong> 
    <p>- Factura de utilităţi de la furnizorul dvs. de
    electricitate/telefon/gaz/televiziune prin cablu/trafic de date în bandă
    largă</p>
    <p>- Corespondenţă cu o companie de asigurări</p>
    <p>- Declaraţie de la banca dvs./societatea de construcţii/unitatea de
    credit</p>
    <p>- Scrisoare de la Departamentul Protecţiei Sociale sau de la
    Administraţia Financiară</p>
    <p>- Altă corespondenţă oficială de la o agenţie de stat irlandeză,
    precum departamente guvernamentale; HSE; Registrul Alegătorilor/card de
    votare; CAO; Comisia pentru Contracte de Închiriere Rezidenţiale (Private
    Residential Tenancies Board) sau colegiu universitar/agenţie de
    instruire</p>
  </li>
</ul><p>Notă: Documentele care dovedesc adresa nu pot fi mai vechi de 6 luni la
data solicitării. Nu se acceptă facturi pentru telefonul mobil şi
declaraţii de la companii de carduri/cataloage pentru magazine.</p>
</div>
<div class="topic base_wheretoapply">
<h2 class="topic base_wheretoapply_title" id="l9db92">Unde depuneţi cererea</h2>

<p>Solicitarea unui permis de conducere trebuie efectuată personal la unul
dintre centrele <a href="https://www.ndls.ie/where-to-apply.html">Serviciului
Naţional pentru Permise de Conducere (NDLS)</a> - consultaţi „Mod de
solicitare“ de mai sus. Puteţi <a href="https://www.ndls.ie/booking-service.html">efectua o programare
online</a>.</p>

<p>Serviciului Naţional pentru Permise de Conducere furnizează <a href="https://www.ndls.ie/how-to-apply.html">informaţii despre solicitarea
permisului de conducere</a> pe site-ul său Web.</p>

<p>
</p><div class="inlinesio">
<p>
</p><div>
<h3>Road Safety Authority</h3>
<p>
  

  
  Moy Business Park<br>Primrose Hill<br>Ballina<br>Mayo <br>Ireland
  <br>
  
</p>
<p>
  

  
  <strong>Tel:</strong>(096) 25000
  <br>
  

  
  <strong>Locall:</strong>1890 506 080
  <br>
  

  
  <strong>Fax:</strong>(096) 25252
  <br> 
  

  
  <strong>Homepage:</strong> <a href="http://www.rsa.ie">http://www.rsa.ie</a>
  <br>
  

  

  

  
  <strong>Email:</strong> <a href="mailto:info@rsa.ie">info@rsa.ie</a>
  <br>
  
</p>
</div></div>


<p>
</p><div class="inlinesio">
<p>
</p><div>
<h3>National Driver Licence Service</h3>
<p>
  
  <span class="field_dept address_field">Road Safety Authority<br></span>
  

  
  Moyvalley Business Park<br>Primrose Hill<br>Ballina<br>Co. Mayo <br>Ireland
  <br>
  
</p>
<p>
  

  
  <strong>Tel:</strong>0761 08 7880
  <br>
  

  

  

  
  <strong>Homepage:</strong> <a href="https://www.ndls.ie/">https://www.ndls.ie/</a>
  <br>
  

  

  

  
  <strong>Email:</strong> <a href="mailto:info@ndls.ie">info@ndls.ie</a>
  <br>
  
</p>
</div></div>

</div>
</div>
</html>
