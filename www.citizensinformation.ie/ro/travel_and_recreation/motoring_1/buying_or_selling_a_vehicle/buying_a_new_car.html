<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ro">
  <head>
    <title>
Cum se poate cumpăra o maşină nouă în Irlanda
</title>
    
    <meta name="description" content="În Irlanda există o serie de servicii publice asociate cu cumpărarea unei mașini noi. Ce trebuie să știți despre taxe, asigurare și înmatricularea mașinii.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Cum se poate cumpăra o maşină nouă în Irlanda</h1>
	
<ul class="anchorlinks"><li><a href="#la4973">Informaţii</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="la4973">Informaţii</h2>

<p>În general, pentru toate maşinile noi și maşinile importate în Irlanda
se plătește o taxă de înmatriculare (VRT) și trebuie înregistrate la
Administrația Fiscală. Înainte de a putea conduce mașina într-un loc
public, mai trebuie:</p>
<ul><li>Să aveți numere de înmatriculare</li>
  <li>Să aveți asigurare auto</li>
  <li>Să achitați taxa auto</li>
</ul><p>Acest document explică ce presupune achiziționarea în Irlanda a unei
mașini noi de la un dealer sau un service auto. În alte documente veți găsi
informații despre:</p>
<ul><li><a href="../../../consumer_affairs/motoring/advice_on_buying_a_used_car_in_ireland.html">Achiziționarea
    unei mașini second hand</a></li>
  <li><a href="change_of_ownership.html">Schimbarea proprietarului
    vehiculului</a></li>
  <li><a href="../../../moving_country/moving_to_ireland/coming_to_live_in_ireland/importing_car_into_ireland.html">Importul
    unei mașini noi sau second hand</a></li>
</ul><p>De asemenea, există un <a href="../../../consumer_affairs/motoring/advice_on_buying_a_new_car_in_ireland.html">ghid
al consumatorului cu privire la achiziționarea unei mașini</a>.</p>

<h3>Etichetarea vehiculelor</h3>

<p>Începând cu iulie 2008 a fost introdus un sistem de etichetare care
permite consumatorilor să compare emisiile de carbon (CO2) ale maşinilor noi.
Prima secțiune a etichetei cuprinde clasele de emisii și identifică clasa
pentru respectivul vehicul la care se atașează eticheta. Cea de-a doua
secțiune a etichetei furnizează trei puncte importante de informații pentru
consumatori:</p>
<ul><li>Cantitatea de carburant necesară pentru rularea vehiculului mai mult de
    18.000 km</li>
  <li>Impozitul auto anual</li>
  <li>Valoarea taxei de înmatriculare ce trebuie plătită pentru vehicul</li>
</ul><p>Cea de-a treia secțiune a etichetei completează informațiile furnizate
în prima și cea de-a doua secțiune și prezintă importanța stilului de
condus. Secțiunile rămase ale etichetei furnizează informații esențiale cu
privire la vehiculul etichetat inclusiv marca, modelul, capacitatea motorului,
transmisia, tipul de carburant și consumul. Un <a href="http://www.environ.ie/en/Publications/Environment/Atmosphere/FileDownLoad,17584,en.pdf">exemplu
de etichetă este disponibil aici (pdf)</a>.</p>

<h3>Achiziționarea de la un dealer auto</h3>

<p>În momentul în care cumpărați o mașină nouă de la un dealer (de
exemplu, showroom-uri auto), acesta are obligaţia de a înmatricula vehiculul
și de a plăti impozitul necesar înainte de a vi-l preda.</p>

<p>Taxa de înmatriculare (VRT) este obligatorie pentru fiecare mașină nouă
și se achită în momentul primei înmatriculări. Prețul vehiculului trebuie
să includă costul VRT-ului. Mai multe informații despre VRT găsiți în <a href="../../../moving_country/moving_to_ireland/coming_to_live_in_ireland/importing_car_into_ireland.html">documentul
despre importul unei mașini</a>.</p>

<p>După ce vehiculul a fost înmatriculat și VRT-ul a fost achitat, dealerul
auto va primi:</p>
<ul><li>O chitanță cu VRT-ul achitat din care reiese numărul de înmatriculare
    atribuit mașinii</li>
  <li>Un formular RF 100 necesar în momentul în care faceți cerere pentru
    taxa auto (vezi mai jos)</li>
</ul><h3>Plăcuțele de înmatriculare a vehiculului</h3>

<p><a href="../../vehicle_standards/vehicle_registration_numbers.html">Plăcuțele
de înmatriculare a vehiculului</a> cu numărul de înmatriculare alocat
trebuie montate pe mașină în termen de 3 zile de la data înmatriculării.
În momentul în care intrați în posesia mașinii, dealerul trebuie să aibă
plăcuțele de înmatriculare montate.</p>

<h3>Certificatul de înmatriculare a vehiculului</h3>

<p>Certificatul de înmatriculare a autoturismului este emis de Ministerul
Transportului, Turismului și Sportului. După ce depuneți cerere la biroul
local pentru plata impozitului auto pentru vehiculul dvs. acesta vă va fi
expediat prin poștă.</p>

<h3>Asigurarea auto</h3>

<p>În cazul în care doriți să vă conduceţi mașina într-un loc public,
aveți obligația legală să dețineți asigurare auto și să afișați
discul de asigurare pe parbriz. În momentul în care depuneţi cerere pentru
taxa auto, trebuie să aveți datele asigurării auto. Citiți mai multe despre
<a href="../motor_tax_and_insurance/motor_insurance.html">obligativitatea
asigurării auto aici</a>.</p>

<h3>Taxa auto</h3>

<p>Taxa auto este o taxă impusă de Guvern pe vehiculele cu motor. În cazul
în care doriți să vă conduceţi mașina într-un loc public, nu trebuie
doar să achitați taxa auto, ci aveți obligația de a afișa și dovada de
plată (adică, un disc fiscal actual) pe parbriz.</p>

<p>Taxa auto pentru o mașină nouă are la bază emisiile de CO2 ale mașinii
iar la alte vehicule mărimea motorului. Unele vehicule sunt scutite. Citiți
mai multe despre <a href="../motor_tax_and_insurance/motor_tax_rates.html">obligativitatea
impozitului auto aici</a>.</p>

<h3>Reduceri și scutiri de la plata taxei</h3>

<p>Există diverse reduceri și scutiri de la plata VRT-ului iar informații
suplimentare sunt disponibile pe <a href="http://www.revenue.ie/en/tax/vrt/reliefs-exemptions.html">site-ul
Administraţiei Fiscale</a>. Reducerile de taxă sunt disponibile și în baza
<a href="../../transport_and_disability/tax_relief_for_disabled_drivers_and_disabled_passengers.html">Programului
pentru conducătorii auto și pasagerii cu handicap</a>.</p>

<h3>Programul de subvenții pentru vehicule electrice</h3>

<p>Este disponibil un program de subvenții pentru vehiculele electrice cu
baterii (BEV) și cele hibride de tip plug-in care îndeplinesc standardele
specifice. Nivelul aplicabil al subvenției depinde de prețul de listă al
vehiculului. Subvenția maximă este de 5.000 EUR. Subvenția nu se acordă în
cazul vehiculelor al căror preț de listă este sub 14.000 EUR.</p>

<p>Subvenția se acordă dealerului iar beneficiul vi se transferă dvs. sub
forma unei reduceri de preț la vehicul. Informații suplimentare cu privire la
programul de subvenții se găsesc pe <a href="http://www.seai.ie/Grants/Electric_Vehicle_Grant_Scheme/">site-ul
Autorității pentru Energie Sustenabilă din Irlanda (SEAI)</a>.</p>
</div>
</div>
</html>
