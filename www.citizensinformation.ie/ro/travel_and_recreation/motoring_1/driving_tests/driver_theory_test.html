<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ro">
  <head>
    <title>
Examenul auto teoretic
</title>
    
    <meta name="description" content="În scopul de a obține un permis provizoriu de conducere în Irlanda ar putea fi necesare pentru a finaliza un test de teorie conducător auto.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Examenul auto teoretic</h1>
	
<ul class="anchorlinks"><li><a href="#le02bb">Informaţii </a></li><li><a href="#l4bd0c">Reguli </a></li><li><a href="#ld0bc5">Cheltuieli</a></li><li><a href="#l5afff">Cum depuneţi cererea</a></li><li><a href="#l9db92">Unde depuneţi cererea</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="le02bb">Informaţii </h2>

<p>În anul 2001 fost introdus un examen auto teoretic care să suplimenteze
proba practică. Anterior, conducătorii auto nu erau obligați să susțină
un examen de verificare a cunoștințelor cu privire la regulile de circulație
sau la legislația auto înainte de a aplica pentru obținerea carnetului auto
sau de a finaliza examenului de conducere.</p>

<p>Înainte de a aplica pentru obținerea primului permis de începător
trebuie să treceți examenul auto teoretic. În cazul în care permisul de
începător a expirat acum 5 ani, înainte de eliberarea unui permis de
începător trebuie să susțineți din nou examenul teoretic.</p>

<p>Legislația UE care reglementează acest domeniu obligă ca cetăţenii să
susțină un test practic de verificare a cunoștințelor cu privire la
regulile de circulație și legislația rutieră.</p>

<p>Testul teoretic vă va verifica cunoștințele cu privire la:</p>
<ul><li><a href="http://www.rotr.ie/">Regulile de circulație</a></li>
  <li>Percepția riscurilor</li>
  <li>Conducerea ecologică</li>
  <li>Conștientizarea pericolelor</li>
  <li>Comportamentul adecvat la volan.</li>
</ul><p>Testul se desfășoară într-o rețea națională cu <a href="http://www.theorytest.ie/english/driver-theory-test/test-centre-locations.php">41
de centre de examinare</a> și utilizează un sistem computerizat prietenos cu
utilizatorul. Testul poate fi susținut în limba irlandeză și în limba
engleză, fiind accesibil și pentru candidații cu nevoi speciale.</p>

<p>Înainte de eliberarea primului permis auto de începător pentru o anumită
categorie de vehicule trebuie obținută o adeverință de promovare a
examenului teoretic.</p>

<h3>Categorii de teste</h3>

<p><a href="http://www.theorytest.ie/english/driver-theory-test/test-types.php">Categoriile
de teste</a> sunt:</p>
<ul><li>A – motociclete și mopede (categorii permis de conducere AM, A1, A2,
    A),</li>
  <li>B – autoturisme, tractoare și vehicule pentru lucrări (categorii
    permis de conducere B, BE, W)</li>
  <li>C – furgoane și autocamioane peste 3.500kg (categorii permis de
    conducere C, C1, CE, C1E)</li>
  <li>D – autobuze (categorii permis de conducere D, D1, DE, D1E)</li>
  <li>CD – autocamioane și autobuze (categorii permis de conducere C, C1,
    CE, C1E, D, D1, DE, D1E)</li>
  <li>TMT – modul autocamioane (trebuie să fi promovat testul pentru
    categoria D începând cu 30.09.2014)</li>
  <li>BMT – modul autobuze (trebuie să fi promovat testul pentru categoria C
    începând cu 30.09.2014)</li>
</ul><p>În cazul în care aveți deja un permis de conducere pentru o anumită
categorie și doriți să obțineți un permis de conducere pentru o altă
categorie unde este obligatorie susținerea unui test teoretic diferit, trebuie
să treceți testul teoretic pentru respectiva categorie înainte de a putea
aplica pentru un permis de începător. De exemplu, dacă aveți un permis de
conducere pentru categoria B și doriți să obțineți un permis de conducere
pentru categoria C1, trebuie să treceți testul teoretic pentru categoria C
și apoi să aplicați pentru permisul de începător categoria C1.</p>

<p>În cazul în care promovați testul teoretic pentru categoriile C sau D
începând cu data de 30.09.2014 inclusiv, există o opțiune de a susține un
test pentru modulul TMT sau BMT pentru a obține cealaltă categorie (D sau C
după caz) cu condiția ca acesta să fie susținut în termen de 2 ani de la
primul test.</p>

<p>Citiți mai multe despre <a href="../driver_licensing/categories_of_motor_vehicles_and_minimum_age_of_drivers_in_ireland.html">categoriile
de autovehicule și permisele auto de începător aici</a>.</p>

<h3>Teste pentru motociclete și autoturisme</h3>

<p>Testele pentru categoriile A și B conțin 40 de întrebări iar candidaţii
trebuie să răspundă corect la 35 de întrebări pentru a fi admişi. Pentru
cele 40 de întrebări din cadrul testului aveți la dispoziție 45 de
minute.</p>

<h3>Teste pentru autocamioane și autobuze</h3>

<p>Testele pentru categoriile C și D conțin 100 de întrebări iar
candidaţii trebuie să răspundă corect la 74 de întrebări. Pentru a
răspunde la întrebări aveți la dispoziție 100 de minute.</p>

<p>Pentru a trece testul teoretic combinat CD, aveți la dispoziție 140 de
minute pentru a răspunde corect la 104 întrebări din 140. Pentru a trece
testul teoretic pentru modulul TMT sau BMT, aveți la dispoziție 45 de minute
pentru a răspunde corect la 30 întrebări din 40.</p>

<h3>Susținerea testului</h3>

<p>Testul este computerizat și poate fi susținut prin intermediul unui ecran
tactil sau al unui mouse și al unei tastaturi. Prima parte a examenului
constă dintr-un tutorial scurt, care include instrucţiuni cu privire la modul
de navigare în cadrul examenului, permițându-vă, în același timp, să
exersați răspunzând la două întrebări. Nu trebuie să aveți cunoştinţe
de informatică.</p>

<p>Testele pentru categoriile A, B, C și D sunt disponibile în limba
irlandeză. În cazul în care doriți să susțineți examenul în limba
irlandeză, trebuie să menționați acest lucru în momentul programării
examenului.</p>

<p>Testul este sub formă de întrebări cu răspunsuri multiple la alegere.
Răspunsurile sunt marcate cu o căsuţă dispusă în dreptul acestora, unde
trebuie să bifați pentru a alege răspunsul corect.</p>

<p>În cazul în care răspunsul este greșit sau vă răzgândiți, răspunsul
poate fi anulat. În cazul în care doriți să treceți peste o întrebare,
puteți reveni ulterior pentru a răspunde la întrebare la sfârșitul
testului. Înainte de a termina testul, există o opțiune de revizuire a
tuturor răspunsurilor date și dacă doriți, le puteți modifica.</p>

<p>Punctajul testul se generează automat, rezultatele fiind puse la
dispoziție imediat. Centrul de examinare vă va elibera o adeverință de
promovare a testului teoretic.</p>

<p>Indiferent de faptul că promovați sau nu acest examen, veți primi un
raport cu punctajul obţinut, ce va conține categoriile recomandate pentru
studiu aprofundat în funcție de rezultatele obținute.</p>

<h3>Solicitanții cu dificultăți de citire sau de limbă</h3>

<p>În cazul în care aveți nevoi speciale de citire, există diverse opțiuni
care să vă ajute.</p>
<ul><li>În cazul în care aveți dificultăți de citire, există o opțiune
    voiceover care vă va citi întrebările și răspunsurile în căşti.
    Opțiunea voiceover este disponibilă în limbile polonă, rusă și
    lituaniană pentru testul de categoria B (autoturisme).</li>
  <li>Pentru susținerea examenului puteți solicita și acordarea de timp
    suplimentar.</li>
  <li>Se poate pune la dispoziție un serviciu de înregistrare a cititorului
    în care un membru al personalului vă va citi întrebările și
    răspunsurile și vă va înregistra răspunsul dvs. pe computer.</li>
  <li>În cazul în care nu înțelegeți limba irlandeză sau limba engleză,
    chiar și în cazul în care se folosesc căști, în anumite centre de
    examinare sunt disponibile teste cu asistență de traducere pe bază de
    cerere specială.</li>
</ul><p>Pentru a solicita timp suplimentar, un serviciu de înregistrare a
cititorului sau un test cu asistență de traducere trebuie să aplicați
pentru testul teoretic prin poștă. De asemenea, trebuie să aduceți o
dovadă pe o hârtie oficială cu antet de la un profesor, doctor sau expert
care să confirme asistența solicitată.</p>

<h3>Întrebările din cadrul testului</h3>

<p>Întrebările din cadrul testului auto teoretic au la bază regulile de
circulație și legislația actuală cu privire la traficul rutier. Serviciul
de Examinare Teoretică a Conducătorilor Auto are o bază de date cu
întrebări. Pentru fiecare test, se va utiliza un set aleatoriu de întrebări
din această bază de date. Testul se actualizează permanent în funcție de
noua legislație revizuită.</p>

<h3>Materiale de studiu</h3>

<p>Lista completă cu întrebări și răspunsuri din cadrul testelor pentru
motociclete, autoturisme, autocamioane și autobuze este disponibilă sub
formă de <a href="https://dttstore.prometric.com/products/34.html">carte</a>
și <a href="https://dttstore.prometric.com/products/33.html">CD</a>.
CD-ROM-urile includ teste practice, unde puteți parcurge un test și
înțelege cum se derulează examenul.</p>

<p>Cărțile și CD-urile se găsesc în librăriile din întreaga țară și
pot fi comandate prin telefon (apel cu tarif redus 1890 606 106) și online la
<a href="http://dttstore.prometric.com/">Serviciul de Examinare Teoretică a
Conducătorilor Auto</a>. Aceste materiale nu sunt gratuite. Aceste materiale
se găsesc și în unele biblioteci publice. Contactați <a href="http://www.library.ie/public/index.shtml">biblioteca publică locală</a>
pentru a vedea dacă puteți împrumuta aceste materiale.</p>

<h3>Vârsta minimă și testul auto teoretic</h3>

<p>În Irlanda există anumite limite de vârstă la care puteți deține un
permis auto de începător pentru anumite vehicule. De exemplu, conducătorii
de vehicule categoria A1 (ex. anumite motociclete) trebuie să aibă vârsta de
cel puțin 16 ani pentru a obține permisul de începător. Conducătorii de
vehicule categoria B (ex. anumite autoturisme) trebuie să aibă vârsta de cel
puțin 17 ani pentru a deține primul permis de începător.</p>

<p>Teoretic, examenul auto teoretic poate fi susținut la orice vârstă.
Însă, termenul de depunere a adeverinței de promovare la un <a href="https://www.ndls.ie/where-to-apply.html">Centru Național al Serviciului
Permise Auto (NDLS)</a> împreună cu cererea pentru obținerea primului permis
de începător este de 2 ani de la data promovării testului teoretic. Deci, de
exemplu, dacă doriți să aplicați pentru obținerea unui permis auto de
începător pentru vehicule de categoria B, trebuie să aveți cel puțin 15
ani sau peste în momentul susținerii testului teoretic pentru a obține
primul permis de începător atunci când împliniți 17 ani.</p>

<p>Nedepunerea cererii pentru obținerea permisului de începător la un NDLS
în termen de 2 ani de la promovarea testului teoretic, duce la expirarea
adeverinței de promovare a testului și reluarea testului.</p>

<p>Nu există o limită maximă de vârstă la care testul auto teoretic poate
fi susținut.</p>

<h3>Contestațiile</h3>

<p>În cazul în care rezultatul obșinut la testul teoretiv vă
nemulțumește, aveți dreptul de a contesta această decizie. Înainte de a
părăsi centrul de examinare discutați cu supervizorul testului auto
teoretic. De asemenea, va trebui să completați și un formular de
constestație, disponibil la fiecare centru de examinare teoretică a
conducătorilor auto. Există câteva condiții cu privire la contestații.</p>

<p>Contestațiile trebuie depuse în termen de 10 zile lucrătoare de la data
examenului</p>

<p>După primirea contestației, testul va fi recorectat iar rezultatul se va
transmite în termen de 5 - 10 zile lucrătoare.</p>

<p>În cazul în care punctajul inițial a fost incorect, veți primi o nouă
adeverință de promovare a testului teoretic. Puteți citi mai multe despre <a href="http://www.theorytest.ie/english/customer-charter.php">Carta Clienților
Test Auto Teoretic</a> aici.</p>
</div>
<div class="topic base_rules">
<h2 class="topic base_rules_title" id="l4bd0c">Reguli </h2>

<p>Persoanele care doresc să aplice pentru obținerea unui prim permis de
începător trebuie mai întâi să treacă testul teoretic pentru respectiva
categorie de vehicul.</p>

<p>Trebuie să aveți asupra dvs. un document valabil de identitate și două
fotografii identice tip pașaport. <a href="http://www.theorytest.ie/english/driver-theory-test/id-requirements.php">Informații
referitoare la cerințele privind identitatea</a> disponibile pe
theorytest.ie..</p>

<h3>Înlocuirea adeverinței de promovare a testului auto teoretic în caz de
pierdere</h3>

<p>În cazul în care v-ați pierdut sau rătăcit adeverința de promovare a
testului auto teoretic, puteți obține un duplicat. Adeverința în duplicat
poate fi solicitată telefonic apelând la numărul 1890 606 106, plata taxei
obligatorii urmând a se efectua prin card de credit sau debit.</p>

<p>Vi se va solicita să furnizați date personale și în legătură cu
testul, ca de exemplu numele dvs., adresa, data de naștere și numărul de
confirmare a testului.</p>
</div>
<div class="topic base_rates">
<h2 class="topic base_rates_title" id="ld0bc5">Cheltuieli</h2>

<p>Costul testului auto teoretic este după cum urmează:</p>
<ul><li>Categoria A sau B – 45 EUR</li>
  <li>Categoria C sau D – 72 EUR</li>
  <li>Categoria CD – 84 EUR</li>
  <li>Modulul TMT sau BMT – 45 EUR</li>
</ul><p>Costul adeverinței de promovare a testului teoretic în duplicat este de 15
€.</p>

<p>Taxa de contestație este de 15 EUR care se returnează în caz de răspuns
pozitiv.</p>
</div>
<div class="topic base_howtoapply">
<h2 class="topic base_howtoapply_title" id="l5afff">Cum depuneţi cererea</h2>

<p>Puteți <a href="http://www.theorytest.ie/wp-content/uploads/2014/10/DTT-Car-Application-CY13OCT14.pdf">aplica
și plăti testul auto teoretic online</a>. <a href="http://www.theorytest.ie/wp-content/uploads/DTT-Car-Application-CY20NOV15.pdf">Formularul
de cerere (pdf)</a> se găsește și la serviciul de examinare și la centrele
NDLS.</p>

<p>Examenele se pot programa și telefonic la call center-ul de mai jos. Vi se
va solicita să furnizați <a href="../../../social_welfare/irish_social_welfare_system/personal_public_service_number.html">numărul
PPS</a> (anterior, numărul RSI) așa că nu uitaţi să-l aveți la
îndemână. Alternativ, puteți telefona și solicita un formular de cerere
prin poștă. Cererea completată împreună cu taxa corespunzătoare vor fi
înaintate la adresa de mai jos.</p>

<p>Taxa de examinare se poate plăti prin card de credit sau debit, cec sau
mandat poștal. Taxa pentru testul teoretic categoriile A și B se poate plăti
și cu un eVoucher de la un <a href="http://www.payzone.ie/">punct
Payzone</a>.</p>

<p>În momentul în care cererea dvs. a fost primită, veți fi informat/ă în
avans în legătură cu data, locul și ora examenului. <a href="http://www.theorytest.ie/driver-theory-test/reschedule-or-cancel-your-test/">Testul
teoretic poate fi reprogramat sau anulat online</a> sau puteți contacta call
center-ul în acest scop.</p>

<p>În momentul în care ajungeți la centrul de examinare, se vor verifica
toate documentele. Nu uitați să aveți asupra dvs. un document de identitate
așa cum s-a precizat mai sus. Veți fi condus/ă la o stație de lucru pentru
a susține testul.</p>
</div>
<div class="topic base_wheretoapply">
<h2 class="topic base_wheretoapply_title" id="l9db92">Unde depuneţi cererea</h2>

<p>
</p><div class="inlinesio">
<p>
</p><div>
<h3>Driver Theory Test</h3>
<p>
  

  
  P.O. Box 15<br>Dundalk<br>Co. Louth<br>Ireland
  <br>
  
</p>
<p>
  

  

  
  <strong>Locall:</strong>1890 606 106 Monday-Friday 8.00am-6.00pm.
  <br>
  

  

  
  <strong>Homepage:</strong> <a href="http://www.theorytest.ie/index.php">http://www.theorytest.ie/index.php</a>
  <br>
  

  

  

  
</p>
</div></div>

</div>
</div>
</html>
