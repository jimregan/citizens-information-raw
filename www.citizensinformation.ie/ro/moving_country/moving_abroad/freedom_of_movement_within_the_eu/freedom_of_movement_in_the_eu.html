<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="ro">
  <head>
    <title>
Libertatea de mişcare în UE
</title>
    
    <meta name="description" content="Libertatea de mişcare este una din ţintele principale ale Uniunii Europene. De unde derivă acest drept şi pot cetăţenii UE călători liber şi se pot stabili oriunde în UE?">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Libertatea de mişcare în UE</h1>
	
<ul class="anchorlinks"><li><a href="#la4973">Informaţii</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="la4973">Informaţii</h2>

<p>Dreptul la liberă mişcare este unul din drepturile de bază ale
cetăţenilor UE. Acest drept este prevăzut în Tratatele ce guvernează UE
şi în Directivele şi Reglementările UE. Prezentul document descrie regulile
generale privind libera mişcare. În sens larg, prevederile tratatelor cu
privire la libera circulație se aplică similar celor 10 state membre care
s-au alăturat UE în 2004, celor două state membre (Bulgaria și România)
care s-au alăturat în ianuarie 2007 și Croației, care a devenit membră în
iulie 2013, deși unele reglementări nu au intrat imediat în vigoare în baza
măsurilor tranzitorii descrise mai jos. </p>

<p>Tratatele UE au un număr de prevederi care tratează libertatea de mişcare
a persoanelor şi, în mod specific, libertatea de mişcare a muncitorilor.
Tratatele stipulează că "fiecare cetăţean al Uniunii va avea dreptul de a
se mişca şi de a locui liber în cadrul teritoriului Statelor Membre, conform
limitărilor şi condiţiilor stipulate în Tratatul CE şi măsurilor adoptate
în vederea aplicării sale". </p>

<p>Tratatele conţin o prohibiţie (interdicţie) generală privind
discriminarea pe motive de naţionalitate şi declară în mod expres că
libertatea de mişcare pentru muncitori are ca rezultat "abolirea oricărei
discriminări pe bază de naţionalitate între muncitori ai Statelor Membre cu
privire la angajare, remuneraţie şi alte condiţii de muncă şi angajare".
Prevederile Tratatului privind libertatea de mişcare a muncitorilor
stipulează că, în conformitate cu limitările justificare pe motive de
politică publică, siguranţă publică sau sănătate publică, muncitorii au
dreptul de a accepta oferte de angajare şi de a se mişca liber pe teritoriul
statelor membre pentru a accepta astfel de oferte. </p>

<p>Principalele Directive şi Reglementări UE emise în vederea aplicării
dreptului de libertate de mişcare a muncitorilor sunt: </p>
<ul><li><a href="http://eur-lex.europa.eu/LexUriServ/LexUriServ.do?uri=CELEX:32011R0492:EN:NOT">Reglementarea
    Nr. 492/2011</a> privind libertatea de mişcare pentru muncitori în cadrul
    Comunităţii, </li>
  <li><a href="http://eur-lex.europa.eu/LexUriServ/LexUriServ.do?uri=OJ:L:2004:158:0077:0123:EN:PDF">Directiva
    2004/38/EC (pdf)</a> privind dreptul cetăţenilor UE şi al membrilor
    familiilor lor de a se mişca şi de a locui liber pe teritoriul statelor
    membre </li>
</ul><p>(Directiva 2004/38/EC este implementată în Irlanda prin Reglementările
Comunităţilor Europene (Libertatea de Mişcare a Persoanelor) 2006 – 2008).
</p>

<p>Au fost mai mult cazuri prezentate la <a shape="rect" href="/ro/government_in_ireland/european_government/eu_institutions/european_court_of_justice.html">Curtea
Europeană de Justiţie</a> care au clarificat drepturile muncitorilor care se
mută în alte state membre. </p>

<h3>Drepturile cetăţenilor din noile state membre </h3>

<p>Când noi state membre aderă la UE, termenii şi condiţiile care se
aplică acestora sunt stipulate în tratatele de aderare. Aceste tratate fac
parte apoi din tratatele de ansamblu care guvernează UE. Prevederile speciale
de tranziţie privind libera mişcare a muncitorilor au fost incluse în
Tratatele de Aderare care se aplică celor zece state membre care au aderat în
mai 2004 şi în Tratatele de Aderare cu Bulgaria şi România. </p>

<p>Aceste prevederi de tranziţie înseamnă că cele 15 state care au fost
membre UE înainte de mai 2004 (statele membre iniţiale) au anumite drepturi
de a limita libertatea de mişcare pe o perioadă. Cetăţenii din Cipru şi
Malta au beneficiat de deplină libertate de mişcare încă din momentul în
care au devenit membrii (dar Malta poate impune restricţii altor state
membre). </p>

<h3>Cele zece state membre care au aderat în mai 2004</h3>

<p>Următoarele măsuri de tranziţie se aplică celorlalte opt noi state
membre care au aderat la UE în 2004: </p>

<p>Măsurile de tranziţie se aplică angajării. Ele nu se aplică
auto-angajării. Aceasta înseamnă că în general cetăţenii noilor state
membre au avut dreptul de a se constitui ca persoane auto-angajate în statele
membre existente de la 1 mai 2004. (Există excepţii specifice la aceasta;
nici una dintre acestea nu se aplică în Irlanda). Informaţii suplimentare la
<a shape="rect" href="../working_abroad/working_in_the_eu.html">munca într-o
altă ţară UE este disponibilă</a>. </p>

<p>Dreptul la libertate de mişcare se supune unor restricţii generale şi
acestea se aplică cetăţenilor noilor state membre în acelaşi mod în care
se aplică cetăţenilor statelor existente – acestea sunt descrise mai jos.
</p>

<p>Cetăţenii noilor state membre au dreptul să trăiască în oricare din
statele membre existente pentru a studia sau ca pensionari. Acest drept a fost
întotdeauna supus unui număr de restricţii şi acestea se aplică în
acelaşi mod cetăţenilor noilor state membre. </p>

<p><a shape="rect" href="../../moving_to_ireland/rights_of_residence_in_ireland/residence_rights_eu_national.html">Informaţii
suplimentare privind drepturile de şedere ale cetăţenilor UE/SEE în alte
state membre UE sunt disponibile aici</a>. </p>

<h3>De la 1 mai 2004 până la 1 mai 2006 (primii doi ani) </h3>

<p>Statelor membre iniţiale le-a fost permis să decidă dacă să impună sau
nu restricţii privind dreptul de liberă mişcare noilor state membre.
Irlanda, Marea Britanie şi Suedia au permis libertate deplină de mişcare,
iar celelalte ţări au aplicat unele restricţii. </p>

<h3>De la 1 mai 2006 până la 1 mai 2009 </h3>

<p>Statelor membre iniţiale le este încă permis să menţină unele
reglementări privind libertatea de mişcare a muncitorilor. Un număr de
ţări – Finlanda, Grecia, Portugalia şi Spania au ridicat acum toate
restricţiile, iar celelalte păstrează restricţii, dar le reduc treptat. </p>

<h3>De la 1 mai 2009 </h3>

<p>În general, libertatea deplină de mişcare trebuie să se aplice de la 1
mai 2009. Există totuşi o prevedere prin care un stat membru iniţial poate
solicita Comisiei să continue aplicarea restricţiilor încă doi ani în
cazul în care se confruntă cu tulburări grave pe piaţa sa a muncii. </p>

<p>Pentru cele 10 state care au devenit membre în 2004 libertatea deplină de
circulație este în vigoare din 2011.</p>

<h3>Bulgaria şi România </h3>

<p>Bulgaria şi România au aderat la UE la 1 ianuarie 2007. Măsurile de
tranziţie cu privire la libertatea de mişcare a muncitorilor care li se
aplică sunt următoarele: </p>

<h3>De la 1 ianuarie 2007 până la 1 ianuarie 2009 </h3>

<p>Statele membre existente (inclusiv cele 10 admise în 2004) pot lua
hotărârea aplicării de restricţii cu privire la libera circulație. Acestea
nu erau obligate să anunţe Comisia cu privire la intenţia lor. Irlanda a
decis să impună astfel de restricţii. Aceasta înseamnă că cetățenii
bulgari și români erau supuși cerințelor cu privire la permisele de muncă
aplicabile anterior aderării la UE. Însă, persoanele care au lucrat în
Irlanda pe baza unui permis de muncă pe o perioadă continuă de 12 luni sau
mai mare înainte de 31 decembrie 2006 nu necesitau un permis de muncă. Nu era
necesară o nouă legislație deoarece Legea cu privire la permisele de muncă
(2006) oferă Guvernului posibilitatea de a opta între a permite libera
circulație completă sau a impune permise de muncă. Lucrătorii din cele
două țări aveau întâietate față de cei din statele membre din afara
ZEE.</p>

<h3>De la 1 ianuarie 2009 până la 1 ianuarie 2012 </h3>

<p>Spre finalul anului 2008, Comisia va revizui funcţionarea regulilor privind
libertatea de mişcare. Statele membre trebuie să informeze Comisia cu privire
la intenţiile lor privind libertatea de mişcare pe o perioadă de trei ani
până la finele anului 2011 – acestea pot continua să aplice restricţiile
sau le pot anula. </p>

<h3>De la 1 ianuarie 2012 până la 1 ianuarie 2014</h3>

<p>Libera circulație completă ar fi trebuit să se aplice din 2012. Însă,
există o prevedere prin care un stat membru inițial poate solicita Comisiei
prelungirea restricțiilor pentru o perioadă de încă 2 ani în cazul în
care se confruntă cu perturbări grave pe piața muncii. În decembrie 2011,
Irlanda a decis să mențină restricțiile curente cu privire la bulgari și
români până la data de 31 decembrie 2013. Însă, pe 17 iulie 2012 Guvernul
irlandez a <a href="http://www.djei.ie/press/2012/20120720a.htm">decis
încheierea restricțiilor impuse cetăţenilor bulgari și români cu privire
la accesul pe piața muncii din Irlanda începând cu 1 ianuarie 2012.</a></p>

<p>Pentru Bulgaria și România care au devenit membre în 2007 libertatea
deplină de circulație a intrat în vigoare în 2014.</p>

<h3>Croația</h3>

<p>Croația s-a alăturat UE pe 1 iulie 2013. Măsurile tranzitorii cu privire
la libera circulație a muncitorilor care se aplică în cazul Croației sunt
următoarele:</p>

<p><strong>De la 1 iulie 2013 la 1 iulie 2015</strong></p>

<p>Statele membre UE pot opta pentru restricționarea dreptului cetăţenilor
croaţi de a lucra în țara lor sau în anumite sectoare. <a href="http://www.djei.ie/press/2013/20130524c.htm">Irlanda a decis să permită
libertatea deplină de circulație</a>.</p>

<p><strong>De la 1 iulie 2015</strong></p>

<p>Statele membre UE vor putea să menţină în continuare unele restricții
cu privire la libera circulație a muncitorilor. În principiu, această
măsură tranzitorie trebuie să înceteze după 5 ani dar există o prevedere
prin care un stat membru fondator poate solicita Comisiei prelungirea
restricțiilor pentru încă 2 ani dacă acesta se confruntă cu perturbări
grave pe piața forței de muncă.</p>

<p><strong>De la 1 iulie 2020</strong></p>

<p>Croația care a devenit membră în 2013 va beneficia de deplina libertate
de circulație începând cu 2020.</p>
</div>
</div>
</html>
