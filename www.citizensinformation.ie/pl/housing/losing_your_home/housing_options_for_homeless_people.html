<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="pl">
  <head>
    <title>
Zakwaterowanie i inne formy wsparcia osób bezdomnych
</title>
    
    <meta name="description" content="Zakwaterowanie i inne formy wsparcia osób bezdomnych.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Zakwaterowanie i inne formy wsparcia osób bezdomnych</h1>
	
<ul class="anchorlinks"><li><a href="#l67db3">Informacja</a></li><li><a href="#l16a6d">Pomoc osobom śpiącym pod gołym niebem</a></li><li><a href="#l21626">Wsparcie w zakresie zakwaterowania</a></li><li><a href="#l736ad">Opieka społeczna </a></li><li><a href="#lb0ffd">Gdzie składać podanie</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l67db3">Informacja</h2>

<p>W tym dokumencie przedstawiono różne rodzaje wsparcia i możliwości w
zakresie zakwaterowania, z którym mogą korzystać <a href="homelessness.html">osoby bezdomne</a> – od pomocy udzielanej
bezpośrednio na ulicy po długoterminowe zaspokojenie potrzeb mieszkaniowych.
Omówiono ponadto sposoby ubiegania się bezdomnych o świadczenia socjalne.
Zależnie od miejsca pobytu i okoliczności dostępne mogą być różne formy
pomocy. Większość bezdomnych żyje w miastach. W Dublinie i Cork miejscowe
władze oraz Departament Ochrony Socjalnej zapewniają wsparcie poprzez szereg
instytucji i organizacji działających na rzecz bezdomnych.</p>

<p>Wśród bezdomnych są osoby, które po prostu nie mają gdzie mieszkać.
Inni mogą mieć dodatkowe potrzeby wynikające z choroby psychicznej,
uzależnień, rozpadu związku lub innych problemów.</p>

<p><strong>Dzieci i młodzież:</strong> Ustawa o opiece nad dziećmi (ang.
Child Care Act) z 1991 r. nakłada na <a href="../../birth_family_relationships/family_support_agency.html">Agencję
ds. Dzieci i Rodzin (ang. Child and Family Agency, Tusla)</a> obowiązek
zapewnienia dachu nad głową dzieciom i młodzieży poniżej 18 roku życia,
które nie mają gdzie mieszkać lub wymagają opieki. Agencja może również
zapewniać pomoc młodym ludziom powyżej 18 roku życia, którzy już
opuścili placówki opiekuńczo-wychowawcze. Więcej informacji na ten temat
można znaleźć w naszym dokumencie o <a href="youth_homelessness.html">bezdomności dzieci i młodzieży</a>.</p>

<p><strong>Obcokrajowcy:</strong> Z możliwości ubiegania się o pomoc w
zakresie zakwaterowania mogą korzystać osoby legalnie przebywające na
terenie Irlandii, których pobyt na obszarze działania danej administracji
lokalnej trwa przez określony czas. Osoby nieuprawnione do otrzymywania
długoterminowej pomocy w zakresie zakwaterowania mogą liczyć na pomoc
tymczasową udzielaną przez <a href="agencies_for_homeless_people.html">agencję świadczącą usługi na
rzecz osób bezdomnych</a>. Uprawnienie do pobierania zasiłku socjalnego
zależy od kilku czynników. W większości przypadków przyznanie świadczeń
uwarunkowanych wysokością dochodów wymaga spełnienia warunku, jakim jest <a href="../../social_welfare/irish_social_welfare_system/social_assistance_payments/residency_requirements_for_social_assistance_in_ireland.html">podanie
miejsca pobytu</a>, jednak nie trzeba spełniać tego warunku, aby uzyskać
zasiłek doraźny. Patrz: część „Opieka społeczna”.</p>
</div>
<div class="topic base_rules">
<h2 class="topic base_rules_title" id="l16a6d">Pomoc osobom śpiącym pod gołym niebem</h2>

<p>Niektóre służby i organizacje środowiskowe oferują kontakt i posiłki
osobom całkowicie pozbawionym dachu nad głową, tzn. przebywającym przez
cały czas (w dzień i w nocy) pod gołym niebem. W wielu częściach miasta
zespoły wolontariuszy Soup Run zapewniają takim ludziom zupy, kanapki i
ciepłe napoje.</p>

<p>Zespoły wolontariuszy działających bezpośrednio na ulicach nawiązują z
nimi kontakty, pragnąc pomóc im w skutecznym znalezieniu tymczasowego lokum i
zapewnieniu innego rodzaju pomocy. Celem tych długofalowych działań
prowadzonych w tempie dostosowanym do woli bezdomnych jest doprowadzenie do
radykalnej zmiany w ich stylu życia. Polega ona na zerwaniu z życiem na ulicy
i zdobyciu stałego mieszkania.</p>

<p>Niektóre z organizacji świadczą usługi medyczne oraz pokrewne, w tym
możliwość kąpieli i skorzystania z pralni.</p>

<p>Każdego roku inicjatywa <a href="http://www.homelessdublin.ie/responding-rough-sleeping-during-cold-weather-%E2%80%93-cold-weather-initiative-cwi">Cold
Weather Initiative</a> w Dublinie zapewnia śpiącym pod gołym niebem ludziom
dodatkową liczbę łóżek od listopada do marca.</p>
</div>
<div class="topic base_rates">
<h2 class="topic base_rates_title" id="l21626">Wsparcie w zakresie zakwaterowania</h2>

<h3>Zakwaterowanie w trybie pilnym oraz tymczasowe</h3>

<p>Podstawową formą zakwaterowania w trybie pilnym oferowaną osobom samotnym
są schroniska. Prywatne obiekty noclegowe (jak B&amp;B lub hotele)
przeznaczone są dla osób, dla których zakwaterowanie w schronisku jest
nieodpowiednie ze względu na liczebność lub skład gospodarstwa domowego lub
z uwagi na szczególne wymagania medyczne bądź społeczne. Każde skierowanie
do takiego obiektu opiera się na następujących podstawach:</p>
<ul><li>osoba lub osoby tworzące gospodarstwo domowe zostały uznane za
    bezdomnych,</li>
  <li>zakwaterowanie ma charakter krótkoterminowy i jest przedmiotem stałej
    analizy,</li>
  <li>konieczne jest aktywne zaangażowanie i wykorzystywanie możliwości
    stwarzanych przez instytucje pomocowe z perspektywą rozwiązania wszelkich
    problemów związanych z bezdomnością,</li>
  <li>wypróbowywane są wszystkie realne możliwości dalszej poprawy
  sytuacji,</li>
  <li>osoba lub osoby przestrzega regulaminu obowiązującego w obiekcie oraz
    innych warunków wiążących się z zakwaterowaniem.</li>
</ul><p>Schroniska mogą oferować pobyt krótko- i długoterminowy. Niektóre
zapewniają nocleg w salach wieloosobowych i/lub pokojach jednoosobowych.
Niektóre oferują ponadto posiłki i inne świadczenia. Są też takie, które
pobierają niewielką opłatę za każdy nocleg lub tydzień pobytu.</p>

<p>Kobiety i dzieci będące ofiarami przemocy domowej, mogą znaleźć
schronienie w przeznaczonych dla nich ośrodkach.</p>

<h3>Mieszkalnictwo socjalne</h3>

<p>Zakwaterowanie zapewniane przez miejscowe władze lub instytucje
wolontaryjne zwykle określa się terminem <em>mieszkań socjalnych</em>. O
przyznanie lokalu socjalnego należy ubiegać się u władz lokalnych, które
ocenią, czy wnioskodawca jest uprawniony i czy wymaga wsparcia w postaci
mieszkania socjalnego.</p>

<p>Na mocy <a href="http://www.irishstatutebook.ie/1988/en/act/pub/0028/index.html">ustawy o
mieszkalnictwie (ang. Housing Act) z 1988 r</a>. odpowiedzialność za
zapewnienie mieszkania osobom dorosłym, których na nie nie stać, spoczywa na
władzach lokalnych. Władze te nie mają jednak ustawowego obowiązku
zapewniania zakwaterowania.</p>

<p>Mogą one pomagać poprzez bezpośrednie zapewnienie lokalu mieszkalnego lub
poprzez współpracę z organizacjami wolontaryjnymi zajmującymi się pomocą
w przypadku problemów mieszkaniowych, a także innymi instytucjami i
organizacjami działającymi w oparciu o wolontariat. Władze lokalne mogą
też przekazywać organizacjom wolontaryjnym fundusze na zaspokajanie pilnych
potrzeb w zakresie zakwaterowania oraz na finansowanie placówek pobytu
długoterminowego dla osób bezdomnych. Tego rodzaju organizacje i instytucje
wolontaryjne odgrywają istotną rolę w zapewnianiu bezdomnym dachu nad
głową.</p>

<p>Władze lokalne muszą brać pod uwagę fakt bezdomności, oceniając
potrzeby w zakresie mieszkaniowym i klasyfikując określone wymagania w tym
zakresie. Jeżeli dana osoba zostanie uznana za kwalifikującą się do
otrzymania wsparcia w postaci lokalu socjalnego, miejscowe władze mogą nie
być w stanie zaoferować takiego lokalu z własnych zasobów. Mogą one
skierować osobę tę do stowarzyszenia lub związku zajmującego się tego
rodzaju mieszkalnictwem lub do jednej z instytucji wymienionych poniżej.</p>

<p>Jeżeli żadna z wymienionych opcji nie wchodzi w rachubę, można poszukać
mieszkania do wynajęcia od prywatnej osoby i złożyć wniosek o dodatek do
czynszu, aby móc pokryć ten wydatek. Patrz: „Pomoc w opłacaniu
czynszu”poniżej.</p>

<p>Aby <a href="../local_authority_and_social_housing/applying_for_local_authority_housing.html">ubiegać
się o przydział lokalu socjalnego</a>, należy wypełnić formularz wniosku.
Każde władze administracyjne publikują własną wersję formularza, ale
informacje, jakie należy podać, są zawsze takie same. W razie potrzeby
istnieje możliwość skorzystania z pomocy w wypełnieniu formularza w
wydziale mieszkalnictwa miejscowego urzędu, w ośrodku <a href="http://centres.citizensinformation.ie/">Centrum Informacji dla Obywateli
(ang. Citizens Information Centre)</a> bądź też w organizacji wolontaryjnej.
Patrz:<a href="agencies_for_homeless_people.html">Agencje zajmujące się
udzielaniem pomocy bezdomnym</a>.</p>

<p>Wymagane są następujące dokumenty:</p>
<ul><li>dowód przebywania pod aktualnym adresem (placówka lub ośrodek dla
    bezdomnych), np. rachunek za pobyt w schronisku lub pensjonacie typu bed
    and breakfast);</li>
  <li>dowód tożsamości ze zdjęciem, np. paszport, prawo jazdy;</li>
  <li>metryka urodzenia;</li>
  <li><a href="../../social_welfare/irish_social_welfare_system/personal_public_service_number.html">numer
    PPS</a>;</li>
  <li>zaświadczenie o uzyskiwanych dochodach;</li>
  <li>dowód obywatelstwa lub <a href="http://www.environ.ie/en/Publications/DevelopmentandHousing/Housing/FileDownLoad,29412,en.pdf">zgoda
    na pobyt w kraju (pdf)</a>.</li>
</ul><p>Mieszkania oferowane przez władze lokalne nie są umeblowane. Jeżeli
władze lokalne zaproponują lokal, a przyszły lokator nie ma środków na
zakup mebli, może on być uprawniony do uzyskania pomocy z Departamentu
Ochrony Socjalnej. Patrz: „Opieka społeczna” poniżej.</p>

<h3>Mieszkalnictwo przejściowe</h3>

<p>Forma mieszkalnictwa przejściowego skierowana jest do osób, które
potrzebują czasu i wsparcia, aby przygotować się do niezależnego
funkcjonowania. Podobnie jak w przypadku zakwaterowania w wymiarze
średnioterminowym, plany te zazwyczaj wspierają mieszkańców w zakresie
budowania własnych zdolności i możliwości w obszarze zdobycia i utrzymania
mieszkania. Ponadto mają na celu rozwiązywanie problemów powodujących
trudności z utrzymaniem posiadanego lokum. Możliwość korzystania z lokalu
przejściowego jest zawsze ograniczona w czasie i waha się od 6 miesięcy do 2
lat.</p>

<p>Niektóre projekty koncentrują się na określonych grupach
potrzebujących, np. osobach śpiących pod gołym niebem, samotnych rodzicach,
młodzieży opuszczającej państwowe placówki opiekuńczo-wychowawcze.
Świadczenia i formy pomocy różnią się w zależności od projektu, ale są
bezpośrednio powiązane z potrzebami mieszkańców. Mogą one obejmować
analizę potrzeb własnych, planowanie osobiste i wsparcie, pomoc prawną,
bezpośrednią pomoc środowiskową, wsparcie rodziny, poradnictwo, kontakty ze
skazanymi, a także wsparcie edukacyjne i zawodowe oraz programy szkoleń z
zakresu samodzielności w codziennym funkcjonowaniu.</p>

<p>Dostęp do projektów oferujących lokale przejściowe możliwy jest
wyłącznie poprzez skierowanie z innych agencji. Mieszkalnictwo przejściowe
jest finansowane ze środków budżetów lokalnych i HSE (ang. Health Service
Executive) lub miejscowych organizacji. Zależy to od rodzaju projektu.
Rezydencji płacą tygodniowy czynsz.</p>

<p>Funkcjonujący w regionie dublińskim <a href="http://www.homelessdublin.ie/housing-first">program demonstracyjny
Housing First</a> zapewnia samodzielne mieszkania ludziom zmuszonym wcześniej
spać pod gołym niebem i wymagającym dużego wsparcia.</p>

<h3>Wsparcie procesu osiedlania się</h3>

<p>Wsparcie procesu osiedlania się udzielane bezdomnym ma pomóc im w
przechodzeniu od etapu bezdomności do stałego zamieszkania. Zespół
programowy dokonuje oceny sytuacji i opracowuje plan osiedlania się
poszczególnych osób. Zapewnia się im wsparcie, pomoc prawną i inną oraz
oferuje pomoc w zakwaterowaniu i przygotowaniu do niezależnego, samodzielnego
życia. Pomoc świadczona po zajęciu lokalu przez bezdomną wcześniej osobę
obejmuje wsparcie w zakresie najmu.</p>

<p>Organizacja Threshold prowadzi w Dublinie i Cork punkty <a href="http://www.threshold.ie/accesshousingunit/">Access Housing Unit</a>.
Mają one na celu udostępnienie ofert najmu w sektorze prywatnym osobom
kierowanym przez instytucje pomagające bezdomnym. Punkty AHU działają jak
wyspecjalizowane agencje najmu lokali, pomagając bezdomnym przebywającym w
placówkach i ośrodkach tymczasowego zakwaterowania lub schroniskach znaleźć
i utrzymać wynajęte lokale mieszkalne.</p>

<h3>Długoterminowa pomoc w zakresie mieszkaniowym</h3>

<p>Długoterminowa pomoc w zakresie mieszkaniowym kierowana jest do osób
niezdolnych do samodzielnego życia ze względu problemów z uzależnieniem lub
chorobą psychiczną.</p>

<p>Na okres tak długi, jak tego osoby te wymagają, oferuje się im mieszkanie
oraz — w razie potrzeby — wsparcie. Niektóre projekty opracowano z myślą
o osobach wymagających określonej opieki. Wiele jednostek funkcjonujących na
zasadach wolontariatu (zwanych często spółdzielniami mieszkaniowymi) oferuje
długoterminową pomoc w zakresie mieszkaniowym.</p>

<p>Plan <a href="http://www.dubsimon.ie/Services/PreventingHomelessness/SupporttoLiveIndependently.aspx">Support
to Live Independently (SLÍ)</a> zapewnia stałe miejsca zamieszkania w ramach
normalnego rynku mieszkaniowego oraz odpowiednią, ograniczoną w czasie pomoc,
co ułatwia przejście z etapu bezdomności do etapu niezależnego,
samodzielnego życia. Inicjatywa jest kierowana przede wszystkim do osób
mających nikłe lub szersze, choć wciąż niewystarczające wsparcie.
Realizują ją organizacje wolontaryjne.</p>

<h3>Pomoc w opłacaniu czynszu</h3>

<p><a href="../renting_a_home/">Najem lokali należących do prywatnych
właścicieli</a> stanowi ważne źródło lokali mieszkalnych dla bezdomnych.
W przypadku najmu mieszkania od osoby prywatnej przy dochodach
niewystarczających do opłacenia czynszu można ubiegać się o przyznanie
cotygodniowego <a href="../../social_welfare/social_welfare_payments/supplementary_welfare_schemes/rent_supplement.html">dodatku
do czynszu</a>. Przed przystąpieniem do poszukiwania lokalu na rynku prywatnym
należy upewnić się, czy możliwe jest uzyskanie dodatku. Więcej informacji
na ten temat znajduje się poniżej.</p>
</div>
<div class="topic base_howtoapply">
<h2 class="topic base_howtoapply_title" id="l736ad">Opieka społeczna </h2>

<p>Fakt bezdomności nie wpływa na prawo do pobierania świadczeń opieki
społecznej, ale może utrudniać samo pobieranie świadczeń z uwagi na brak
stałego adresu zamieszkania. Wnioski o przyznanie takich świadczeń jak <a href="../../social_welfare/social_welfare_payments/unemployed_people/jobseekers_allowance.html">zasiłek
dla osób poszukujących pracy</a> lub <a href="../../social_welfare/social_welfare_payments/disability_and_illness/benefits_to_people_who_are_sick_or_have_a_disability.html">zasiłek
z tytułu choroby lub niepełnosprawności</a> można składać normalną
drogą.</p>

<p>Departament Ochrony Socjalnej prowadzi punkty Homeless Persons Unit (HPU) w
Dublinie i Cork. Ośrodki te zajmują się rozpatrywaniem wniosków o dodatkowe
świadczenia socjalne (w tym wniosków o przyznanie dodatku do czynszu), a
także pomagają przy składaniu wniosków o inne świadczenia Punkty te
oferują pomoc przy wypełnianiu wniosków o <a href="../../health/entitlement_to_health_services/medical_card.html">karty
medyczne</a> i mogą udzielać informacji na temat innych usług oraz form
pomocy. Patrz: „Gdzie składać wnioski” poniżej.</p>

<p>Poza Dublinem i Cork należy zazwyczaj udać się do <a href="http://www.hse.ie/eng/services/list/2/healthcentres/">miejscowego
ośrodka zdrowia</a> i złożyć wniosek o dodatek do czynszu oraz przyznanie
innych świadczeń.</p>

<p><strong>Dodatek do czynszu</strong></p>

<p>Aby być uprawnionym do otrzymywania <a href="../../social_welfare/social_welfare_payments/supplementary_welfare_schemes/rent_supplement.html">dodatku
do czynszu</a>, należy w ciągu 12 ostatnich miesięcy być uznanym przez
władze lokalne za osobę uprawnioną do przydziału lokalu socjalnego (patrz:
„Mieszkalnictwo socjalne” powyżej) lub przez 6 miesięcy (183 dni ) z
ostatnich 12 przebywać z którymś (jednym lub kombinacji kilku) z
wymienionych niżej miejsc:</p>
<ul><li>placówka lub ośrodek dla osób bezdomnych;</li>
  <li>instytucja w rodzaju szpitala, domu opieki lub miejsca odbywania kary
    pozbawienia wolności;</li>
  <li>lokum wynajmowane od osoby prywatnej. Istnieje możliwość łączenia
    okresów pobytu w więcej niż jednym wynajmowanym lokum w celu spełnienia
    warunku 6 miesięcy (183 dni). Osoba starająca się o przydział lokalu
    socjalnego musi wykazać, że na początku wynajmu była zdolna do
    opłacania czynszu i że płaciłaby nadal, gdyby nie zaszły pewne
    okoliczności, które wystąpiły już po rozpoczęciu wynajmowania
  lokalu.</li>
</ul><h3>Inne świadczenia w ramach programu dodatkowych świadczeń socjalnych</h3>

<p>Podobnie jak w przypadku dodatku do czynszu, plan <a href="../../social_welfare/social_welfare_payments/supplementary_welfare_schemes/">dodatkowych
świadczeń socjalnych</a> obejmuje też cotygodniowe świadczenia w
podstawowej wysokości oraz wypłaty świadczeń uznaniowych. Do otrzymywania
cotygodniowego zasiłku kwalifikują się osoby nieuprawnione do pobierania
żadnych zasiłków socjalnych lub oczekujące na rozpatrzenie wniosku o inne
świadczenia.</p>

<p>Osoba w potrzebie może być uprawniona do otrzymania świadczenia
uznaniowego. Najszybciej wypłacanym zasiłkiem dla bezdomnych jest <a href="../../social_welfare/social_welfare_payments/supplementary_welfare_schemes/exceptional_needs_payments.html">zasiłek
doraźny</a>. Ma on charakter jednorazowo wypłacanej kwoty przyznawanej w
razie nieprzewidzianych wydatków, takich jak odzież, podróż, kaucja za
najem lub koszty zagospodarowania się, których nie dało się pokryć z
tygodniowo uzyskiwanych dochodów.</p>
</div>
<div class="topic base_wheretoapply">
<h2 class="topic base_wheretoapply_title" id="lb0ffd">Gdzie składać podanie</h2>

<p>Poniżej podajemy informacje na temat tego, gdzie należy składać wnioski
o pomoc mieszkaniową i świadczenia socjalne. Informacje dotyczące innych
świadczeń i form pomocy znajdują się w naszym dokumencie <a href="agencies_for_homeless_people.html">Agencje zajmujące się udzielaniem
pomocy bezdomnym</a>.</p>

<p><strong>Zakwaterowanie</strong></p>

<p>W przypadku zagrożenia bezdomnością, tzn. w sytuacji, w której osoba
potrzebująca uważa, że z jakiegoś powodu może wkrótce stracić dach nad
głową, należy skontaktować się z wydziałem mieszkaniowym <a href="http://www.environ.ie/en/LocalGovernment/LocalGovernmentAdministration/LocalAuthorities/">miejscowej
administracji</a>. Mieszkańcy Dublina lub Cork mogą kontaktować się z
następującymi instytucjami i organizacjami specjalistycznymi.</p>

<p><strong>Dublin</strong></p>

<p>Ośrodek pomocy bezdomnym Central Placement Service Rady Miejskiej Dublina
jest czynny w godz. od 10:00 do 12:00 oraz od 14:00 do 16:00 od poniedziałku
do piątku pod adresem: Parkgate Hall, 6-9 Conyngham Road, Dublin 8. Tel.: 1800
707 707 (całodobowa pomoc telefoniczna)</p>

<p>Ośrodek pomocy bezdomnym Assessment and Placement Service Rady Hrabstwa
Fingal jest otwarty w godz. od 10:00 do 12.30 oraz od 14:30 do 15:30 od
poniedziałku do piątku pod adresem: Housing Department, Fingal County
Council, Grove Road, Blanchardstown, Dublin 15. Tel.: (01) 890 5090</p>

<p>Ośrodek pomocy bezdomnym Assessment and Placement Service Rady Hrabstwa
Dún Laoghaire-Rathdown jest otwarty w godz. od 10:00 do 18:00 od poniedziałku
do piątku pod adresem: Housing Department, Dún Laoghaire-Rathdown County
Council, County Hall, Marine Road, Dún Laoghaire, Co. Dublin. Tel.: (01) 205
4700</p>

<p>Ośrodek pomocy bezdomnym Assessment and Placement Service Rady Miejskiej
Płd. Dublina jest czynny w godz. od 10:00 do 12:00 oraz od 14:30 do 16:00 od
poniedziałku do piątku pod adresem: Housing Department, South Dublin County
Council, County Hall, Tallaght, Dublin 24. Tel.: (01) 414 9000</p>

<p><strong>Cork</strong></p>

<p>Kontakt z pracownikiem środowiskowym Rady Miejskiej Cork jest możliwy w
ciągu tygodnia w różnych miejscach i godzinach. Dokładne informacje można
znaleźć w <a href="http://corkcity.ie/services/housingcommunity/guidetohomelessemergencyservicesincork/filedownload,2683,en.pdf">przewodniku
po punktach pogotowia dla bezdomnych</a> publikowanym przez Forum na Rzecz
Zwalczania Bezdomności miasta Cork. Zawiera on ponadto listę placówek
oferujących zakwaterowanie zastępcze dla osób bezdomnych w Cork, a także
informacje o innych dostępnych formach pomocy.</p>

<p><strong>Świadczenia socjalne</strong></p>

<p>Wnioski o przyznanie świadczeń, takich jak zasiłek dla osób
poszukujących pracy lub zasiłek z tytułu choroby lub niepełnosprawności
należy składać w normalny sposób. Poza Dublinem i Cork należy zazwyczaj
udać się do <a href="http://www.hse.ie/eng/services/list/2/healthcentres/">miejscowego
ośrodka zdrowia</a> i złożyć wniosek o dodatek do czynszu oraz przyznanie
innych świadczeń.</p>

<p><strong>Dublin</strong></p>

<p>HPU dla bezdomnych mężczyzn znajduje się pod adresem Oisin House, 212-213
Pearse Street, Dublin 2 i jest czynny od poniedziałku do piątku w godzinach
od 10:00 do 12:00.</p>

<p>Tel.: 1800 724 724.</p>

<p>HPU dla bezdomnych kobiet i rodzin znajduje się pod adresem 41 Castle
Street, Dublin 2. Jest otwarty od poniedziałku do piątku w godz. od 10:00 do
12:00. Tel.: 1800 724 724.</p>

<p>Osoby z jednego z krajów, które niedawno dołączyły do Unii
Europejskiej, a także starający się o status uchodźcy bądź oczekujący na
azyl, mogą zgłosić się do HPU utworzonego z myślą o potrzebach nowych
społeczności. Mieści się on przy 77 Upper Gardiner Street, Dublin 1 i jest
czynny w godz. od 10:00 do 11:30 oraz od 14:00 do 15:30. Tel.: (01) 858
5100.</p>

<p><strong>Cork</strong></p>

<p>Homeless Persons Unit, Drinan Street, Cork. Czynne od godz. 10:00 do 12:00
oraz od 14:30 do 16:00 od poniedziałku do piątku (poza wtorkiem po
południu). Istnieje możliwość spotkania się z pracownikiem środowiskowym
Rady Miejskiej. Tel.: (021) 496 3052.</p>
</div>
</div>
</html>
