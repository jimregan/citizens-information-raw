<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="pl">
  <head>
    <title>
Bezdomność dzieci i młodzieży
</title>
    
    <meta name="description" content="Przyczyny bezdomności wśród młodych, rozwiązania oferowane młodym ludziom, których dotknął problem bezdomności lub stoją w obliczu ryzyka utraty domu.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Bezdomność dzieci i młodzieży</h1>
	
<ul class="anchorlinks"><li><a href="#l7b646">Informacje</a></li><li><a href="#lb715d">Czym jest bezdomność dzieci i
młodzieży?</a></li><li><a href="#l7dba7">Rozwiązania oferowane bezdomnym dzieciom i
młodzieży</a></li><li><a href="#l61332">Opieka nad byłymi wychowankami
placówek opiekuńczo-wychowawczych lub byłymi osadzonymi w zakładach karnych
dla nieletnich</a></li><li><a href="#lb0ffd">Gdzie składać podanie</a></li><li><a href="#l73c4c">Dodatkowe informacje</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l7b646">Informacje</h2>

<p>Młodzi ludzie stają się bezdomnymi z różnych powodów. Rzadko zdarza
się, że tylko jeden z nich decyduje o utracie miejsca zamieszkania. Do
czynników prowadzących do bezdomności zalicza się konflikty w rodzinie,
przemoc, wykorzystywanie lub — przeciwnie — zaniedbywanie młodego
człowieka, uzależnienie od alkoholu lub narkotyków, problemy emocjonalne lub
behawioralne bądź opuszczenie placówki opiekuńczej. Zagrożenie dotyczy
także młodych osób zwalnianych z więzień lub zakładów karnych dla
nieletnich.</p>
</div>
<div class="topic base_rules">
<h2 class="topic base_rules_title" id="lb715d">Czym jest bezdomność dzieci i
młodzieży?</h2>

<p>Definicja bezdomności młodych znajduje się w dokumencie <a href="http://www.dcya.gov.ie/documents/publications/youth_homelessness_strategy.pdf">Strategia
zwalczania bezdomności młodych (pdf)</a>, który powstał w oparciu o pracę
<a href="http://www.lenus.ie/hse/bitstream/10147/45696/1/8649.pdf">Forum na
rzecz zwalczania bezdomności młodych (pdf)</a>. Praca Forum obejmowała
pozbawione dachu nad głową osoby w wieku od 12 do 20 lat.</p>

<p>Zarówno Strategia, jak i Forum, definiują bezdomność młodzieży jako
zjawisko dotyczące młodych ludzi, którzy:</p>
<ul><li>śpią na ulicy;</li>
  <li>śpią w innych miejscach, które nie służą do zakwaterowania na noc
    (mogą to być np. parki, opuszczone budynki, podłogi w sklepach lub
    zajezdnie autobusowe);</li>
  <li>mieszkają w obiektach, których przeznaczeniem jest zakwaterowanie
    krótkoterminowe, tj. w hostelach, schroniskach, pensjonatach i hotelach
    typu bed and breakfast oraz tym podobnych;</li>
  <li>korzystają z niepewnego zakwaterowania u znajomych lu krewnych, u
    których dłuższy pobyt jest zagrożony lub wręcz niemożliwy.</li>
</ul><p>Problem bezdomności młodzieży jest podobny do zjawiska <a href="homelessness.html">bezdomności osób dorosłych</a>, choć
występują też między nimi pewne różnice. Jest tak głównie dlatego, że
<a href="../../birth_family_relationships/family_support_agency.html">Agencja
ds. Dzieci i Rodzin (ang. Child and Family Agency)</a> jest na mocy <a href="http://www.irishstatutebook.ie/1991/en/act/pub/0017/index.html">Ustawy o
opiece nad dziećmi (ang. Child Care Act) z roku 1991</a> prawnie
odpowiedzialna za opiekę nad dziećmi, które nie mogą przebywać w domu.
Ustawa określa dziecko jako osobę w wieku poniżej 18 lat, która nie
pozostaje lub nie pozostawała w związku małżeńskim. Agencja w styczniu
2014 r. przyjęła odpowiedzialność za opiekę, pomoc i ochronę dzieci, co
wcześniej należało do obowiązków Zarządu Opieki Zdrowotnej (ang. Health
Service Executive, (HSE)).</p>

<p>Kolejna różnica pomiędzy bezdomnością młodzieży a bezdomnością
dorosłych polega na tym, że większość dzieci ma miejsce, w którym
potencjalnie mogłaby zamieszkiwać. Mogą nie być w stanie tam przebywać,
ale ich rodzic(e) lub opiekun z Agencji ds. Dzieci i Rodzin mogą nadal
pozostawać odpowiedzialni za opiekę nad nimi. Jednak w przypadku dorosłych,
tj. osób powyżej 18 roku życia, żadna agencja ani instytucja nie są
prawnie zobowiązane do zapewnienia im określonych usług wyłącznie z racji
ich bezdomności.</p>
</div>
<div class="topic base_rates">
<h2 class="topic base_rates_title" id="l7dba7">Rozwiązania oferowane bezdomnym dzieciom i
młodzieży</h2>

<p>Jeżeli odpowiednie instytucje uznają, że dziecku coś grozi, Agencja ma
prawo do interwencji z uwagi na jego bezpieczeństwo w przypadku, gdy dalsze
przebywanie lub powrót do domu dziecka niosą ze sobą ryzyko. W takiej
sytuacji dziecko może trafić do <a href="../../birth_family_relationships/adoption_and_fostering/fostering.html">placówki
wychowawczej</a> lub <a href="../../birth_family_relationships/services_and_supports_for_children/children_in_care.html">całodobowego
ośrodka opiekuńczego</a>. Dzieci dotknięte bezdomnością, ale nie w inny
sposób niezagrożone, kierowane są do placówek i obiektów wymienionych w <a href="http://www.irishstatutebook.ie/1991/en/act/pub/0017/sec0005.html#zza17y1991s5">sekcji
5 ustawy o opiece nad dzieckiem z roku 1991</a>.</p>

<p>Bezdomność może zagrażać niektórym młodym osobom opuszczającym
placówki wychowawcze, opiekuńcze, więzienia lub <a href="../../justice/children_and_young_offenders/detention_of_children_and_young_people.html">zakłady
karne dla nieletnich</a>. Agencja ds. Dzieci i Rodzin działa na rzecz
ograniczenia skali zagrożenia bezdomnością poprzez zapewnianie tym dzieciom
i młodzieży wsparcia po zwolnieniu z wymienionych placówek. Zamierza się
wprowadzić w życie wymóg opracowania i realizacji planu pomocy dla byłych
wychowanków tych instytucji (patrz: „Opieka nad byłymi wychowankami
placówek opiekuńczo-wychowawczych lub byłymi osadzonymi w zakładach karnych
dla nieletnich” poniżej).</p>

<p>Cudzoziemcy w wieku poniżej 18 lat przybywający do kraju promem lub drogą
lotniczą, pozbawieni opieki rodziny są rutynowo kierowani do Agencji ds.
Dzieci i Rodziny, która może zdecydować o konieczności złożenia wniosku o
<a href="../../moving_country/asylum_seekers_and_refugees/the_asylum_process_in_ireland/applying_for_refugee_status_in_ireland.html">przyznaniu
statusu uchodźcy</a> w imieniu małoletniego. Agencja wraz z <a href="http://www.orac.ie/">Biurem Komisarza ds. Uchodźców</a> realizuje
określone działania w celu rozpatrzenia wniosków tego rodzaju. Agencja
odpowiada za ogólną opiekę i dobrostan małoletnich oraz zapewni im
pomoc.</p>

<p>Liczne dzieci i młodzież kontaktują się z instytucjami pomagającymi
bezdomnym poprzez agencje opierające się na działaniach wolontaryjnych, a
także poprzez pracowników socjalnych policji Garda Síochána. Istnieje
szereg <a href="agencies_for_homeless_people.html">organizacji
działających wyłącznie na rzecz osób bezdomnych</a>, w tym pozbawionych
schronienia dzieci i młodzieży. Agencje mogą zapewniać <a href="housing_options_for_homeless_people.html">posiłki, doradztwo,
wsparcie, zakwaterowanie w hostelach, schroniskach lub innych obiektach oraz
usługi w zakresie zdrowia i edukacji</a>.</p>

<h3>Rola policji Garda Síochána (irl. Straż Pokoju)</h3>

<p>Kiedy funkcjonariusze Garda znajdują młodych ludzi śpiących na ulicach
lub w innych miejscach do tego nieprzeznaczonych, zazwyczaj kontaktują się z
dyżurnym pracownikiem socjalnym Agencji ds. Dzieci i Rodzin w celu szybkiego
zapewnienia zakwaterowania bezdomnemu. Młodociany może trafić do
całodobowej placówki opiekuńczej, obiektu typu bed and breakfast lub do
rodziny zastępczej. Następnie Agencja ocenia potrzeby dziecka w zakresie
krótko-, średnio- i długoterminowym, a w razie konieczności wdraża
odpowiedni plan opieki. Może on obejmować skierowanie dziecka z powrotem do
domu lub umieszczenie go w alternatywnej placówce opiekuńczej, zależnie od
okoliczności.</p>

<p>W Dublinie działa organizacja pomocowa Crisis Intervention Service, znana
także jako Out-of-Hours Service. Jest to pierwszy punkt kontaktowy dla
młodocianych, którzy stanęli w obliczu bezdomności. Organizacja świadczy
usługi socjalne, pomagając również bezdomnym w znalezieniu schronienia. Aby
skorzystać z tego rodzaju pomocy, młody człowiek musi udać się na
posterunek policji Garda. Dyżurni policjanci Garda skontaktują się z
przedstawicielem organizacji Crisis Intervention Service.</p>
</div>

<div class="topic base_howtoapply">
<h2 class="topic base_howtoapply_title" id="l61332">Opieka nad byłymi wychowankami
placówek opiekuńczo-wychowawczych lub byłymi osadzonymi w zakładach karnych
dla nieletnich</h2>

<p>Agencja ds. Dzieci i Rodzin (Tusla) odpowiada za promowanie działań w
zakresie opieki społecznej nad dziećmi w wieku do 18 lat. Może również
pomagać dzieciom opuszczającym placówki opiekuńcze i wychowawcze, jeżeli
zachodzi konieczność udzielenia im pomocy, obecnie jednak nie jest
zobligowania do udzielania tej pomocy. W praktyce <a href="http://www.tusla.ie/services/alternative-care/after-care">Agencja nie
zapewnia opieki byłym wychowankom placówek opiekuńczych lub
wychowawczych</a> do lat 21 lub 23, jeżeli osoba taka kształci się w pełnym
wymiarze godzin.</p>

<p>W lutym 2014 r. opublikowano <a href="http://www.dcya.gov.ie/viewdoc.asp?DocID=3104">projekt ustawy o
powszechnym systemie opieki po pobycie w placówkach opiekuńczo-wychowawczych
z 2014 r. (ang. General Scheme and Heads of the Aftercare Bill 2014)</a>.
Dokument zakłada, że Agencja ds. Dzieci i Rodzin będzie ustawowo
zobowiązana do przygotowania planu pomocy byłemu wychowankowi placówki
opiekuńczej, wychowawczej lub zakładu karnego dla nieletnich, który
spędził pewien czas w jednym z takich ośrodków i ma go wkrótce opuścić.
Plan taki miałby obejmować też działania zmierzające do znalezienia
zakwaterowania.</p>

<h3>Świadczenia socjalne</h3>

<p>Osoby młode niepozostające pod opieką Agencji ds. Dzieci i Rodziny (lub
wcześniej objęte opieką HSE), będące w wieku poniżej 18 lat, które są
uprawnione do pobierania <a href="../../social_welfare/social_welfare_payments/unemployed_people/jobseekers_allowance.html">zasiłku
dla osób poszukujących pracy</a> po ukończeniu 18 lat mogą uzyskać
zasiłek w pełnej wysokości, a nie obniżony, który przyznawany jest osobom
w wieku od 18 do 26 lat. Osoby młode, które nie przebywały w placówkach
opiekuńczych i które dotknęła bezdomność, mogą być uprawnione jedynie
do stawek obniżonych.</p>
</div>

<div class="topic base_wheretoapply">
<h2 class="topic base_wheretoapply_title" id="lb0ffd">Gdzie składać podanie</h2>

<p>Jeżeli jesteś młodym człowiekiem w wieku poniżej 18 lat zagrożonym
bezdomnością lub jeżeli znasz kogoś będącego w takiej sytuacji,
skontaktuj się z <a href="http://www.tusla.ie/get-in-touch/local-area-offices/">Agencją ds. Dzieci
i Rodzin (ang. Child and Family Agency)</a> lub policją <a href="http://www.garda.ie/Stations/Default.aspx">Garda Síochána</a>. </p>
</div>
<div class="topic further_info">
<h2 class="further_info" id="l73c4c">Dodatkowe informacje</h2>

<h3>Obowiązek powiadamiania o przypadkach nadużyć wobec dzieci</h3>

<p>Żadnego z powyższych nie należy uważać za zastępujące lub
pomniejszające ustawową odpowiedzialność Agencji ds. Dzieci i Rodzin w
zakresie ochrony i opieki nad dziećmi i młodzieżą, zgodnie z treścią
ustawy o opiece nad dziećmi z roku 1991. Ponadto wszyscy członkowie personelu
powinni zdawać sobie sprawę z obowiązku powiadamiania o przypadkach <a href="../../birth_family_relationships/services_and_supports_for_children/child_abuse.html">nadużyć
wobec dzieci</a>, zgodnie z treścią dokumentu <a href="http://www.dcya.gov.ie/documents/Publications/ChildrenFirst.pdf">Dzieci
przede wszystkim: krajowe wytyczne dotyczące ochrony i opieki nad dziećmi
(ang. Children First: National Guidance for the Protection and Welfare of
Children) (2011) (pdf)</a>.</p>
</div>
</div>
</html>
