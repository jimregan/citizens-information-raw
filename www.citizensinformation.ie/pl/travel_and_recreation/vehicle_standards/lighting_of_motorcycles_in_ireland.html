<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="pl">
  <head>
    <title>
Oświetlenie pojazdów motocyklowych w Irlandii
</title>
    
    <meta name="description" content="Niniejszy dokument porusza tematykę konkretnych zasad odnośnie lamp i reflektorów montowanych na motocyklach.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Oświetlenie pojazdów motocyklowych w Irlandii</h1>
	
<ul class="anchorlinks"><li><a href="#l7b646">Informacje</a></li><li><a href="#l659c9">Przepisy</a></li><li><a href="#lb0ffd">Gdzie składać podanie</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l7b646">Informacje</h2>
Chcąc jeździć motocyklem po drogach publicznych Irlandii należy wiedzieć,
że istnieją specjalne przepisy dotyczące lamp i elementów odblaskowych, w
które powinien być wyposażony każdy pojazd tego typu. Zasady te zostały
opisane w <a shape="rect" href="http://www.irishstatutebook.ie/1963/en/si/0189.html">przepisach o ruchu
drogowym (oświetleniu pojazdów) z 1963 r</a>. Właściwe oświetlenie
motocykla ma na celu zapewnienie, że będzie on dobrze widoczny przez innych
uczestników ruchu drogowego. Egzekwowaniem przestrzegania przepisów
dotyczących oświetlenia pojazdów na terenie Irlandii zajmuje się policja.
Służy to zapewnieniu bezpieczeństwa ruchu drogowego. Odpowiednie przepisy
mają na celu zapobieganie wypadkom oraz ochronę życia i mienia. </div>
<div class="topic base_rules">
<h2 class="topic base_rules_title" id="l659c9">Przepisy</h2>

<p>Każdy motocykl powinien być zawsze wyposażony w następujące
elementy:</p>
<ul><li>Jedną lampę przednią — jest to lampa, która włączona oświetla
    drogę przed pojazdem światłem białym lub żółtym na odległość ok.
    100 m (325 stóp) (lub ok. 30 m/100 stóp po przełączeniu na światło
    krótkie), a w przypadku motocykli o niskiej mocy silnika na rozsądną
    odległość. </li>
  <li>Jedną lampę tylną — jest to lampa przymocowana z tyłu pojazdu,
    która włączona emituje światło czerwone widoczne z odległości ok.
    150 m (500 stóp). </li>
  <li>Jedno tylne światło odblaskowe — jest to czerwone światło
    odblaskowe, dobrze widoczne z tyłu, z odległości ok. 100 m (325 stóp) w
    momencie gdy światła reflektorów pojazdu jadącego za motocyklem padają
    bezpośredniego na nie. </li>
  <li>Podświetlenie tablicy rejestracyjnej — jest to białe światło
    podświetlające tylną tablicę rejestracyjną tak, aby osoba znajdująca
    się z tyłu pojazdu mogła łatwo odczytać każdą literę i cyfrę z
    odległości ok. 20 m (65 stóp). </li>
  <li>Lampę pozycyjną (w przypadku gdy nie jest ona wbudowana w lampę
    przednią lub jeśli motocykl posiada wózek boczny) — jest to lampa o
    mocy nieprzekraczającej 7W, przymocowana nie wyżej niż 1,5 m (5 stóp)
    nad ziemią, która włączona emituje białe światło z przodu pojazdu
    widoczne z odległości ok. 150 m (500 stóp). </li>
  <li>Kierunkowskazy oraz wysoko zamontowana lampa stopu (opcjonalnie) —
    kierunkowskaz to urządzenie służące do sygnalizowania innym uczestnikom
    ruchu drogowego zamiaru skrętu w prawo lub w lewo. Kierunkowskazy muszą
    mieć postać albo semaforów, albo migających świateł. </li>
</ul><p>Wózki boczne motocykli muszą być zawsze wyposażone w następujące
elementy: </p>
<ul><li>jedną lampę pozycyjną </li>
  <li>jedną lampę tylną (zgodnie z powyższym opisem) </li>
  <li>jedno tylne światło odblaskowe </li>
</ul><h3>Korzystanie z lampy przedniej </h3>
<ul><li>Lampa przednia powinna być przełączana w odpowiednim czasie na
    światło krótkie w następujących sytuacjach: <br><br>
    przy mijaniu nadjeżdżających pojazdów (tzn. pojazdów
    nadjeżdżających z przeciwka) </li>
  <li>na terenie zabudowanym, gdzie zapewnione jest oświetlenie komunalne, a
    także w specjalnych strefach ograniczenia prędkości </li>
  <li>przy ograniczonej widoczności (np. mgła, ciężkie opady śniegu,
    deszczu czy unoszący się kurz) </li>
  <li>podczas jazdy za innym pojazdem </li>
  <li>w sytuacjach gdy niewłączenie lampy przedniej może być uciążliwe
    dla innych uczestników ruchu drogowego. </li>
</ul><h3>Godziny obowiązkowego włączania świateł </h3>

<p>W godzinach obowiązkowego włączania świateł wszyscy motocykliści mają
obowiązek z nich korzystać (przepis nie dotyczy świateł stopu). Światła
należy mieć także włączone w ciągu dnia w przypadku ograniczonej
widoczności. Korzystając z lampy, należy pamiętać o tym, aby przełączyć
ją na światło krótkie, gdy zauważymy zbliżających się innych
uczestników ruchu drogowego. <br><br></p>
</div>
<div class="topic base_wheretoapply">
<h2 class="topic base_wheretoapply_title" id="lb0ffd">Gdzie składać podanie</h2>
<a shape="rect" href="http://www.garda.ie/Stations/Default.aspx">Najbliższy
posterunek policji</a> </div>
</div>
</html>
