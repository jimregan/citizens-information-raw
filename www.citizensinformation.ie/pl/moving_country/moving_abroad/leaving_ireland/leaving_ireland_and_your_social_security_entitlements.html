<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="pl">
  <head>
    <title>
Wyjazd z Irlandii a uprawnienia do otrzymywania świadczeń
  socjalnych
</title>
    
    <meta name="description" content="Irlandia zawarła porozumienia o dostępie do świadczeń socjalnych z innymi krajami. Co powinno się wiedzieć o ubezpieczeniu społecznym zależnym od dochodu (PRSI) w przypadku powrotu z Irlandii do swojego kraju bądź wyjazdu z Irlandii w celu podjęcia pracy za granicą?">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Wyjazd z Irlandii a uprawnienia do otrzymywania świadczeń
  socjalnych</h1>
	
<ul class="anchorlinks"><li><a href="#l7b646">Informacje</a></li><li><a href="#lb4ff6">Kraje objęte regulacjami UE</a></li><li><a href="#lcbbb0">Jak składać podanie</a></li><li><a href="#lfa947">Gdzie się ubiegać </a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l7b646">Informacje</h2>

<p>Co roku tysiące mieszkańców Irlandii wyjeżdża z kraju, aby
podróżować, pracować lub studiować za granicą. Niektórzy wyjeżdżają
na krótko (tj. na kilka miesięcy), do pracy lub do szkoły, inni zostają za
granicą przez dłuższy czas. Natomiast osoby, które mieszkały, studiowały
lub pracowały w Irlandii, wracają do swojego kraju. </p>

<p>Dlatego ważna jest świadomość, że osoby, które wyjechały z Irlandii z
zamiarem zamieszkania i/lub rozpoczęcia pracy w innym kraju, mogą być
uprawnione do otrzymywania świadczeń socjalnych w kraju, do którego się
przenoszą. <a shape="rect" href="/pl/social_welfare/irish_social_welfare_system/claiming_a_social_welfare_payment/social_insurance_contributions_from_abroad.html">Zawarte
pomiędzy Irlandią a innymi krajami porozumienia dotyczące świadczeń
socjalnych można podzielić</a>.</p>
</div>
<div class="topic base_rules">
<h2 class="topic base_rules_title" id="lb4ff6">Kraje objęte regulacjami UE</h2>

<p>Osoby zamierzające zamieszkać lub podjąć pracę w kraju objętym
regulacjami UE są uprawnione do takich samych świadczeń socjalnych, co
obywatele danego Państwa Członkowskiego UE/kraju EOG. Oznacza to, że dana
osoba i jej rodzina jest uprawniona do ubiegania się o wszelkie zasiłki i
pomoc dostępne w danym kraju. W razie ubiegania się o wypłaty z tytułu
ubezpieczenia, pod uwagę brane są wszelkie składki wniesione w innych
Państwach Członkowskich UE/krajach EOG. </p>

<h3>Dokumentacja składek na ubezpieczenie społeczne </h3>

<p>Osoba zmieniająca miejsce zamieszkania w granicach UE/EOG może otrzymać
formularze E104 i U1 (poprzednio E301) – zob. „Jak składać podanie”
poniżej. Formularze U1 określa się mianem<em>dokumentów przenośnych</em>.
Dokumenty te zawierają szczegółowe informacje na temat <a shape="rect" href="/pl/social_welfare/irish_social_welfare_system/social_insurance_prsi/social_insurance_in_ireland.html">dokumentacji
ubezpieczenia społecznego na terenie Irlandii</a>. Można posługiwać się
nimi za granicą przy ubieganiu się o zasiłek chorobowy, macierzyński lub
zasiłek dla bezrobotnych.</p>

<p>Jeśli zainteresowana osoba nie przywiezie ze sobą formularza E104 lub U1,
kraj, do którego się przeprowadziła skontaktuje się z odpowiednimi organami
w Irlandii i uzyska dokumentację składek na ubezpieczenie społeczne takiej
osoby w przypadku, gdy ubiega się ona o zasiłek dla bezrobotnych, chorobowy
lub macierzyński. Wniosek złożony przez inne państwo członkowskie UE
dotyczący dokumentacji ubezpieczenia społecznego będzie załatwiany
priorytetowo przez Departament Ochrony Socjalnej (DSP), tak aby zainteresowana
osoba nie straciła żadnego z przysługujących jej świadczeń podczas pobytu
za granicą. </p>

<p>Osoba wracająca do Irlandii z kraju należącego do UE/EOG powinna zabrać
ze sobą formularze E104 i U1, ponieważ dostarczą one informacji na temat
składek na ubezpieczenie zapłaconych w tamtym kraju. Formularze te należy
przedstawić w odpowiednim zakładzie ubezpieczenia społecznego w kraju
zamieszkiwanym w chwili ubiegania się o świadczenie.</p>
</div>
<div class="topic base_howtoapply">
<h2 class="topic base_howtoapply_title" id="lcbbb0">Jak składać podanie</h2>

<p>Wniosek o wydanie formularza E104 lub U1 złożony przez inne państwo
członkowskie UE zawsze załatwiany jest przez Departament Ochrony Socjalnej
(DSP) priorytetowo. Dzieje się tak dlatego, że osoba, która za granicą jest
bezrobotna lub chora złożyła wniosek o przyznanie świadczenia i musi on
być rozpatrzony jak najszybciej. </p>

<p>Osoba, która chce zabrać ze sobą formularz E104 i U1 może <a shape="rect" href="http://www.welfare.ie/EN/Forms/Documents/e301.pdf">złożyć
wniosek o przedstawienie dokumentacji ubezpieczenia społecznego na terenie
Irlandii na formularzu E104 i U1/E301 (pdf)</a>. Załatwianie wniosku może
trochę potrwać, ponieważ DSP może być zmuszony do skontaktowania się z
ostatnim pracodawcą lub pracodawcami wnioskodawcy przed wydaniem formularzy
E104 i U1. </p>

<p>Wypełniony formularz wniosku należy przesłać do Działu Danych
Międzynarodowych Departamentu Ochrony Socjalnej (DSP) poniżej należy
zapoznać się z sekcją “Gdzie się ubiegać”. Do wniosku należy
dołączyć kopię formularza P45 i kopię formularza P60; należy pamiętać o
podaniu adresu za granicą, pod którym zainteresowana osoba będzie przebywać
po wyjeździe z Irlandii.</p>
</div>
<div class="topic base_wheretoapply">
<h2 class="topic base_wheretoapply_title" id="lfa947">Gdzie się ubiegać </h2>

<div class="inlinesio">
<p>
</p><div>
<h3>International Records Section</h3>
<p>
  
  <span class="field_dept address_field">Department of Social Protection<br></span>
  

  
  McCarter's Road<br>Ardaravan<br>Buncrana<br>Donegal<br>Ireland
  <br>
  
</p>
<p>
  

  
  <strong>Tel:</strong>(01) 471 5898
  <br>
  

  
  <strong>Locall:</strong>1890 690 690
  <br>
  

  

  
  <strong>Homepage:</strong> <a href="http://www.welfare.ie/">http://www.welfare.ie/</a>
  <br>
  

  

  

  
</p>
</div></div>
</div>
</div>
</html>
