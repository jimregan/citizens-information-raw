<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="pl">
  <head>
    <title>
Karta medyczna
</title>
    
    <meta name="description" content="Program kart medycznych zapewnia określonym osobom bezpłatną publiczną opiekę medyczną. Niniejszy dokument objaśnia działanie karty medycznej i jej zastosowanie.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Karta medyczna</h1>
	
<ul class="anchorlinks"><li><a href="#l32049">Wprowadzenie</a></li><li><a href="#l3b4de">Zasady</a></li><li><a href="#laefbe">Jak składać wniosek</a></li><li><a href="#l61293">Dalsze informacje</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l32049">Wprowadzenie</h2>

<p>Karta medyczna, wydawana przez <a href="../health_service_agencies/health_boards.html">Zarząd Opieki
Zdrowotnej (HSE)</a> daje posiadaczowi prawo do bezpłatnego korzystania z
określonych usług zdrowotnych.</p>

<p>Aby zakwalifikować się do otrzymania karty medycznej, dochód tygodniowy
musi pozostawać poniżej określonej kwoty w stosunku do wielkości danej
rodziny. Przy ocenie dochodów brane są pod uwagę przychody gotówkowe,
oszczędności, inwestycje oraz nieruchomości (z wyjątkiem własnego domu
mieszkalnego).</p>

<p><strong>Karty wizyt lekarza rodzinnego:</strong> Jeżeli z uwagi na dochody
nie kwalifikujesz się do posiadania karty medycznej, możesz zostać
zakwalifikowany(a) do otrzymania <a href="gp_visit_cards.html">Karty Wizyt
Lekarza Rodzinnego</a>.</p>

<h3>Co opieka zdrowotna obejmuje?</h3>

<p>Jeśli posiadasz kartę medyczną, masz prawo do:</p>
<ul><li>Bezpłatnej opieki <a href="../gp_services/gp_services_to_medical_card_holders.html">lekarza
    rodzinnego</a><a href="prescribed_drugs_and_medicines.html"></a></li>
  <li><a href="prescribed_drugs_and_medicines.html">Leków na
    receptę</a>— <a href="prescription_charges_for_medical_card_holders.html">niektóre
    recepty wymagają dopłaty</a></li>
  <li>Pobytu w szpitalu publicznym, korzystania ze sprzętu medycznego</li>
  <li><a href="../dental_aural_and_optical_services/">Opieki dentystycznej,
    okulistycznej oraz leczenia słuchu</a></li>
  <li><a href="../women_s_health/maternity_and_infant_welfare_services.html">Opieki
    nad matką i dzieckiem</a></li>
  <li>Niektórych usług osobistych i opiekuńczych, na przykład, <a href="../care_in_your_community/public_health_nurses.html">publicznej
    opieki pielęgniarskiej</a>, <a href="../care_in_your_community/social_work_services.html">pomocy
    pracowników opieki społecznej</a> oraz <a href="../care_in_your_community/community_care_services.html">opieki
    pozaszpitalnej</a> </li>
  <li>Zasiłku macierzyńskiego w wysokości €10.16 przy urodzeniu każdego
    dziecka (podania należy składać do <a href="http://www.hse.ie/eng/services/list/1/LHO/">Miejscowego Ośrodka
    Zdrowia</a>)</li>
</ul><p>Posiadacze kart medycznych są płatnikami podatku USC (Powszechnego
obciążenia z tyt. świadczeń socjalnych) odprowadzanego od przychodu, gdy
przekracza on kwotę wolną od opodatkowania, aczkolwiek istnieje niższa
stawka. </p>
</div>
<div class="topic base_rules">
<h2 class="topic base_rules_title" id="l3b4de">Zasady</h2>

<h3>Ocena dochodów</h3>

<p>Podczas oceny dochodów do otrzymania karty medycznej, bierze się zazwyczaj
pod uwagę dochód ogółem.</p>

<p><strong>W zależności od twojego wieku, istnieją różne wytyczne do
przeprowadzenia oceny dochodów:</strong></p>
<ul><li><a href="medical_card_means_test_under_70s.html">zasady oceny
    dochodów dla osób <strong>poniżej 70</strong> roku życia</a></li>
  <li><a href="medical_card_means_test_over_70s.html">zasady oceny dochodów
    dla osób <strong>powyżej 70</strong> roku życia</a></li>
</ul><p>Ocena dla celów przyznania karty medycznej w przypadku pary, oparta jest na
wieku osoby starszej. Bierze się pod uwagę gotówkę, oszczędności,
inwestycje czy nieruchomości (nie licząc twojego własnego domu
mieszkalnego). Niemniej, istnieją pewne wyjątki.</p>

<h3>Osoby wyłączone z przeprowadzania oceny dochodów</h3>

<p>Uprawnienia z UE — patrz 'Dalsze informacje’ poniżej</p>
<ul><li>Osoby poszkodowane przez lek Thalidomid</li>
  <li>Kobiety z symphysiotomią</li>
</ul><h3>Pozostałe kategorie</h3>

<p>Medyczne karty przysługują zazwyczaj <strong>dzieciom z rodzin
zastępczych</strong>.</p>

<p>Jeśli przez rok lub dłużej korzystasz z zasiłków opieki społecznej, a
następnie <strong>wracasz do pracy</strong>, możesz mieć możliwość
zachowania karty medycznej przez okres do 3 lat. Zmiany zostały zaplanowane na
rok 2014, a mianowicie, <a href="../../employment/starting_work_and_changing_job/training_and_looking_for_work/return_to_work.html">po
powrocie do pracy</a>, zamiast karty medycznej, będziesz mieć możliwość
zachowania karty wizyt lekarza rodzinnego bez przeprowadzania oceny
dochodów.</p>

<p><strong>Osobom w wieku 16–25, w tym studentom</strong>, jeśli są
finansowo niezależni od rodziców, karta medyczna może zostać przyznana po
przeprowadzeniu oceny dochodów. Jeśli są zależni finansowo od rodziców,
wówczas przysługuje im karta medyczna, jeśli rodzice takową posiadają. </p>

<h3>Po wydaniu karty</h3>

<p>Jeśli twoja sytuacja ulegnie zmianie, musisz o tym poinformować HSE,
ponieważ świadczenie może ci już nie przysługiwać. Na przykład, jeśli
zmianie uległ twój dochód bądź sytuacja rodzinna, musisz w jak
najkrótszym czasie poinformować o tym Oddział Rejestracji Klientów –
patrz ‘Jak wnioskować’ w dalszej części. Twoja karta będzie poddawana
okresowym przeglądom.</p>

<p><strong>Przeglądy</strong></p>

<p>HSE co jakiś czas będzie się zwracać o potwierdzenie twojej sytuacji.
Przesłany zostanie formularz przeglądu, który należy wypełnić i odesłać
do Oddziału Rejestracji Klientów. Jeśli nie odeślesz formularza, wówczas
wniosek nie zostanie poddany ponownej ocenie i może się okazać, że twoja
karta nie będzie ponownie wydana.</p>

<p>Jeśli prześlesz formularz ponownego rozpatrzenia przed podaną datą, lecz
proces rozpatrywania przekroczy datę ważności twojej karty, jej ważność
może zostać przedłużona, tak aby można było się nią posługiwać
podczas tego okresu. Jej przedłużenie dokonuje się comiesięcznie, więc
doradza się kontakt z Jednostką Rejestracji Pacjentów w celu potwierdzenia,
że ważność twojej karty została przedłużona i nadal jest ona ważna.</p>

<p><strong>Przeprowadzka</strong></p>

<p>Masz prawo używania swojej karty medycznej przez okres do 3 miesięcy,
jeśli tymczasowo zamieszkujesz na innym obszarze. W tej sytuacji, możesz
zgłosić się do jakiegokolwiek lekarza rodzinnego, uczestniczącego w
programie kart medycznych. Jeśli zamierzasz pozostawać poza domem przez okres
dłuższy niż 3 miesiące nie musisz ponownie składać podania o nową Kartę
Medyczną. Powinieneś skontaktować się ze swoim <a href="http://www.hse.ie/eng/services/list/1/LHO/">Miejscowym Ośrodkiem
Zdrowia</a>, gdzie uzyskasz poradę na temat lekarzy rodzinnych pracujących w
nowej dla ciebie okolicy.</p>

<p>Jeśli zmieniasz lekarza rodzinnego, powinieneś wypełnić <a href="https://www.sspcrs.ie/portal/medapp/changedoctor.pdf">formularz Zmiany
Lekarza (pdf)</a> i podać dane nowego lekarza. Formularz dostępny jest online
lub na infolinii pod numerem 1890 252 919.</p>
</div>
<div class="topic base_rates">
<h2 class="topic base_rates_title" id="laefbe">Jak składać wniosek</h2>

<p>Jeżeli przez przesłaniem wniosku potrzebujesz odpowiedzi na jakieś
pytania, zadzwoń pod numer Lo-call 1890 252 919, skontaktuj się ze swoim
Lokalnym Urzędem Zdrowia bądź prześlij email na adres <a href="mailto:clientregistration@hse.ie">clientregistration@hse.ie</a>.</p>

<p>Możesz <strong>wystapić online</strong> o kartę medyczną, na stronie <a href="http://www.medicalcard.ie/">medicalcard.ie</a>. Stanowi to najszybszy
sposób otrzymania karty. Skompletowany formularz zostanie ci odesłany.</p>

<p>Innym sposobem jest <strong>ściągnięcie</strong> formularza wniosku o
przyznanie karty medycznej:</p>

<p><a href="http://www.hse.ie/eng/services/list/1/schemes/mc/forms/medicalcardformmay15.pdf">MC1
Medical Card and GP Visit Card Application Form (pdf)</a></p>

<p><a href="http://www.hse.ie/eng/services/list/1/schemes/mc/forms/over70sform.pdf">MC1(a)
Medical Card and GP Visit Card Application Form - People Aged 70 Years or Older
(pdf)</a> (osoby powyżej 70 roku życia)</p>

<p>Możesz także otrzymać formularz wniosku oraz wykaz uczestniczących w
programie lekarzy rodzinnych w swoim <a href="http://www.hse.ie/eng/services/list/2/healthcentres/">lokalnym ośrodku
zdrowia</a> lub <a href="http://www.hse.ie/eng/services/list/1/LHO/">Lokalnym
Urzędzie Zdrowia</a> dla twojego rejonu.</p>

<p>Formularz należy przynieść do lekarza rodzinnego, wybranego z wykazu
lekarzy uczestniczących w programie. Przyjmuje się, że wybrany lekarz
rodzinny powinien prowadzić praktykę w odległości do 7 mil od miejsca
twojego zamieszkania . Lekarz rodzinny musi wyrazić zgodę na zaakceptowanie
cię jako pacjenta. Tutaj znajdziesz więcej informacji na temat <a href="../gp_services/gp_services_to_medical_card_holders.html">usług
lekarzy rodzinnych dla posiadaczy kart medycznych</a>, Jeśli lekarz rodzinny
zaakceptuje cię jako swego pacjenta, wówczas podpisze formularz.</p>

<p>Formularz wraz z dokumentacją dowodową w nim wymienioną, przesyłasz do
Działu Rejestracji Klienta.</p>

<p>Na stronie <a href="http://www.medicalcard.ie/">medicalcard.ie</a>. możesz
śledzić postępy swojego wniosku o kartę medyczną.</p>

<p>HSE prowadzi FAQ (najczęściej zadawane pytania) dotyczące <a href="http://www.hse.ie/eng/services/list/1/schemes/mc/about/">kart
medycznych</a> oraz <a href="http://www.hse.ie/eng/services/list/1/schemes/mc/over70s/">kart
medycznych/kart wizyt lekarza rodzinnego dla osób powyżej 70 roku
życia</a>.</p>

<p><strong>Odwołania</strong></p>

<p>Jeżeli odmówiono ci przyznania karty medycznej, a decyzja ta cię nie
zadowala, możesz wystąpić o ponowne rozpatrzenie wniosku. Twoja sytuacja
mogła ulec zmianie, w uprzednim wniosku mogłeś(aś) także pominąć jakieś
istotne informacje. Jeśli nie jesteś zadowolony, możesz <a href="http://www.hse.ie/eng/services/yourhealthservice/Appeals/Appeals_Process/">sporządzić
odwołanie do Biura Odwoławczego dla twojego rejonu HSE</a>. Dane kontaktowe
znajdziesz w piśmie odmownym. Biuro Odwoławcze ponownie przeanalizuje twój
wniosek. Zajmą się tym pracownicy HSE, którzy nie mieli nic wspólnego z
decyzją w sprawie twojego oryginalnego wniosku.</p>

<h3>Client Registration Unit</h3>

<p>P.O Box 11745<br>
Finglas<br>
Dublin 11 <br>
Ireland</p>

<p><strong>Lokalnie:</strong> 1890 252 919</p>

<p><strong>Fax:</strong> (01) 834 3589</p>

<p><strong>Homepage:</strong><a href="https://www.sspcrs.ie/portal/medapp/index.jsp">https://www.sspcrs.ie/portal/medapp/index.jsp</a></p>

<p><strong>Email:</strong> <a href="mailto:clientregistration@hse.ie">clientregistration@hse.ie</a></p>
</div>
<div class="topic base_howtoapply">
<h2 class="topic base_howtoapply_title" id="l61293">Dalsze informacje</h2>

<h3>Uprawnienia związane z przepisami prawnymi UE</h3>

<p>Jeżeli otrzymujesz emeryturę z ubezpieczenia społecznego w innym kraju,
należącym do UE/EEA (Europejskiego Obszaru Gospodarczego) bądź w
Szwajcarii, albo też jeśli pracujesz i płacisz składki na ubezpieczenie
społeczne w jednym z tych krajów, wówczas, jeśli jesteś stałym
mieszkańcem Irlandii, zgodnie z przepisami UE może ci przysługiwać
przyznanie karty medycznej.</p>

<p>Nie musisz być podmiotem irlandzkiego ustawodawstwa ubezpieczeniowego.
Oznacza to, że nie musisz posiadać potwierdzenia obowiązkowych wpłat na
rzecz irlandzkiej opieki społecznej bądź pracować w Irlandii i być
zobowiązanym(ą) do płacenia PRSI.</p>

<p>Jeśli mieszkasz w Irlandii i jesteś zależny(a) od emeryta z uprawnieniami
na podstawie Regulacji UE, bądź też jesteś zależny(a) od osoby pracującej
w innym kraju, którego Regulacje te dotyczą, karta medyczna może ci
przysługiwać. Nie musisz być podmiotem irlandzkiego ustawodawstwa
ubezpieczeniowego (w przypadku dzieci osoby zależnej, zasada ta stosuje się
do współmałżonka(i), bądź osoby nimi się opiekującej).</p>

<p>Pracownicy delegowani oraz osoby pozostające na ich utrzymaniu, mogą
także zakwalifikować się do otrzymania karty medycznej. Dotyczy to
pracowników, którzy są zatrudnieni w innym kraju, objętym przez wspomniane
Regulacje, ale zostali oddelegowani do pracy w Irlandii na czas ograniczony.</p>
</div>

</div>
</html>
