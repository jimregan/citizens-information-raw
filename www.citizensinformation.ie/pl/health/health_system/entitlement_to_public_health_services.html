<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="pl">
  <head>
    <title>
Uprawnienia do usług zdrowotnych
</title>
    
    <meta name="description" content="Opisuje uprawnienia osób mieszkających w Irlandii do korzystania z usług publicznej służby zdrowia.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Uprawnienia do usług zdrowotnych</h1>
	
<ul class="anchorlinks"><li><a href="#l2adb3">Wstęp</a></li><li><a href="#l3b4de">Zasady</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l2adb3">Wstęp</h2>

<p>Prawo do opieki zdrowotnej przede wszystkim opiera się na miejscu
zamieszkania oraz posiadanych środkach, a nie na fakcie płacenia podatków,
czy też w związku z zależnym od wynagrodzenia <a href="../../social_welfare/irish_social_welfare_system/social_insurance_prsi/social_insurance_in_ireland.html">ubezpieczeniem
społecznym</a> (PRSI). Każdy, niezależnie od przynależności narodowej, kto
uznawany jest przez Zarząd Opieki Zdrowotnej (HSE) za osobę, której stałym
miejscem pobytu jest Irlandia, ma prawo do opieki zdrowotnej. Stałe miejsce
pobytu w Irlandii oznacza, że dana osoba zamieszkuje, zamieszkiwała i
zamierza zamieszkiwać w Irlandii przez przynajmniej rok.</p>

<p>W zależności od okoliczności, <a href="health_services_and_visitors_to_ireland.html">osoby odwiedzające
Irlandię na krótki okres czasu mogą mieć prawo</a> do subsydiowanych lub
darmowych usług opieki zdrowotnej.</p>
</div>
<div class="topic base_rules">
<h2 class="topic base_rules_title" id="l3b4de">Zasady</h2>

<p>Istnieją dwa rodzaje uprawnień dla osób zamieszkujących tu na stałe:</p>
<ul><li>Pełne prawo dla posiadaczy kart medycznych</li>
  <li>Ograniczone prawo dla osób nie posiadających kart medycznych</li>
</ul><h3>Osoby posiadające karty medyczne</h3>

<p>W przypadku posiadania <a href="medical_card.html">karty medycznej</a>,
ma się prawo do:</p>
<ul><li>Darmowych <a href="../gp_services/gp_services_to_medical_card_holders.html">usług
    lekarza ogólnego</a></li>
  <li><a href="prescribed_drugs_and_medicines.html">Przepisanych leków</a>,
    płatnych <a href="prescription_charges_for_medical_card_holders.html">za każdy
    przepisany środek leczniczy</a></li>
  <li><a href="../hospital_services/hospital_services_introduction.html">Usług w
    szpitalach publicznych</a></li>
  <li>Opieki <a href="../dental_aural_and_optical_services/dental_services.html">dentystycznej</a>,
    <a href="../dental_aural_and_optical_services/optometric_and_ophthalmic_services.html">okulistycznej</a>,
    <a href="../dental_aural_and_optical_services/aural_services.html">otologicznej</a></li>
  <li><a href="../women_s_health/maternity_and_infant_welfare_services.html">Opieki
    nad kobietami w ciąży i noworodkami</a></li>
  <li><a href="../care_in_your_community/community_care_services.html">Opieki
    pozaszpitalnej i pomocy społecznej</a></li>
</ul><h3>Osoby nieposiadające karty medycznych</h3>

<p>Jeśli nie posiada się karty medycznej, ma się prawo do darmowej opieki
szpitalnej, ale może być koniecznym uiszczenie <a href="../hospital_services/hospital_charges.html">opłat szpitalnych</a> za
hospitalizację i usługi w przychodni. Ponadto ma się prawo do dopłat do <a href="prescribed_drugs_and_medicines.html">przepisanych leków</a> oraz <a href="../women_s_health/maternity_and_infant_welfare_services.html">opieki
nad kobietami w ciąży i noworodkami</a>.</p>

<p>Brak <a href="gp_visit_cards.html">karty wizyt lekarza ogólnego</a>
oznacza brak uprawnień do darmowych usług lekarza ogólnego.</p>

<p>Istnieje możliwość posiadania uprawnień do niektórych usług <a href="../care_in_your_community/community_care_services.html">opieki
pozaszpitalnej i pomocy społecznej</a>.</p>

<h3>Ogólna opieka zdrowotna</h3>

<p>Istnieją niektóre ogólne usługi opieki zdrowotnej, które dostępne są
w zależności od potrzeb i stanu zdrowia, a nie faktu posiadania karty
medycznej lub jej braku.</p>

<p>Przykładowo:</p>
<ul><li>Osoby zakwalifikowane do <a href="../health_related_benefits_and_entitlements/long_term_illness_scheme.html">Programu
    Chorób Przewlekłych</a> mają prawo do bezpłatnych leków związanych z
    leczeniem danej choroby</li>
  <li>Wszystkie dzieci mają prawo do <a href="../children_s_health/child_health_services.html">usług
    dziecięcej opieki zdrowotnej</a></li>
  <li>Osoby zarażone wirusowym zapaleniem wątroby typu C poprzez transfuzję
    krwi i posiadające <a href="../blood_and_organ_donation/hepatitis_c_and_health_amendment_act_cards.html">Kartę
    wydawaną na podstawie Poprawki do ustawy zdrowotnej</a></li>
</ul><h3>Określanie stałego miejsca pobytu</h3>

<p>W przypadku przybycia do Irlandii lub powrotu tu w celu zamieszkiwania,
należy wykazać Zarządowi Opieki Zdrowotnej (HSE), że „przebywa się tu na
stałe”, tzn. że mieszka się w Irlandii i zamierza mieszkać przez
przynajmniej jeden rok.</p>

<p>Aby określić miejsce stałego pobytu osoby HSE może zażądać:</p>
<ul><li>Dowodu kupna lub najmu nieruchomości, włącznie z dowodem wykaującym,
    że nieruchomość jest głównym miejscem zamieszkania danej osoby</li>
  <li>Dowodu na przelew środków, konta bankowe, emerytury, itd.</li>
  <li>Pozwolenia na pobyt stały lub wizy</li>
  <li>Pozwolenia na pracę lub wizy, potwierdzenia od pracodawców, itd.</li>
  <li>W niektórych przypadkach złożenia przez wnioskodawcę <a href="../../justice/witnesses/affidavit.html">oświadczenia składanego
    pod przysięgą</a></li>
</ul><p>Wszystkie osoby, niezależnie od swojej narodowości uznane przez HSE jako
osoby, których miejscem stałego pobytu jest Irlandia posiadają pełne prawo
(Kategoria 1, tj. posiadacze <a href="medical_card.html">kart
medycznych</a>) lub ograniczone prawo (Kategoria 2) do opieki zdrowotnej.</p>

<p>Obywatele krajów spoza UE, którzy uzyskali prawo do opieki zdrowotnej nie
otrzymują automatycznie prawa dla osób będących na ich utrzymaniu. Istnieje
możliwość, że od osób będących na utrzymaniu obywateli krajów spoza UE
także wymagać można spełnienia powyższych warunków.</p>

<h3>Obywatele UE</h3>

<p>Zgodnie z zasadami UE można spełnić warunki konieczne do otrzymania karty
medycznej, jeśli stałem miejscem pobytu danej osoby jest Irlandia i otrzymuje
się emeryturę wypłacaną przez instytucję ubezpieczenia społecznego z
innego kraju UE/EOG lub Szwajcarii, lub jeśli pracuje się i dokonuje wpłat
na ubezpieczenie społeczne w jednym z tych krajów.</p>

<p>Nie należy podlegać prawodawstwu określającemu irlandzki system
ubezpieczeń społecznych. Oznacza to, że dana osoba nie może otrzymywać
świadczeń z irlandzkiej pomocy społecznej pochodzących ze składek, ani
też nie może pracować w Irlandii lub posiadać obowiązku płatności
składek PRSI.</p>

<p>Jeśli mieszka się w Irlandii, jako osoba będąca na utrzymaniu lub emeryt
z prawami wynikającymi z Rozporządzeń UE, lub jako osoba będąca na
utrzymaniu osoby pracującej w innym kraju, w którym obowiązują te
Rozporządzenia, istnieje możliwość zaistnienia prawa do karty medycznej.
Osoba taka nie może podlegać prawodawstwu określającemu irlandzki system
ubezpieczeń społecznych (a w przypadku, gdy osobą będącą na utrzymaniu
jest dziecko, ta zasada odnosi się do współmałżonka lub osoby, w której
opiece znajduje się ono).</p>

<p>Pracownicy delegowani i osoby będące na ich utrzymaniu mogą również
kwalifikować się do otrzymania kart medycznej. Są to pracownicy, którzy
zatrudnieni są w innym kraju, w którym obowiązują te rozporządzenia, ale
są wysyłani przez swoich pracodawców do pracy w Irlandii na ograniczony
okres.</p>

<p>Więcej informacji o przysługujących zgodnie z Rozporządzeniami UE
prawach można uzyskać w <a href="http://www.hse.ie/eng/services/list/1/schemes/mc/forms/medicalcardguidelines2015.pdf">wytycznych
na potrzeby oceny praw do kard medycznych (pdf)</a>.</p>
</div>
</div>
</html>
