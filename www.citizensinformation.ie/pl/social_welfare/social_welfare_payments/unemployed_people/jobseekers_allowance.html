<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="pl">
  <head>
    <title>
Zapomoga dla osób poszukujących pracy
</title>
    
    <meta name="description" content="Świadczenie zależne od przychodów dla osób bezrobotnych iszukających pracy. Dowiedz się czy możesz uzyskać Ulgę dla osób poszukujących pracy.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Zapomoga dla osób poszukujących pracy</h1>
	
<ul class="anchorlinks"><li><a href="#l67db3">Informacja</a></li><li><a href="#l659c9">Przepisy</a></li><li><a href="#l83682">Stawki</a></li><li><a href="#lcbbb0">Jak składać podanie</a></li><li><a href="#lb0ffd">Gdzie składać podanie</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l67db3">Informacja</h2>

<p>W Irlandii każda pozbawiona zatrudnienia osoba powyżej 18 roku życia
może pobierać zapomogę dla osób poszukujących pracy lub <a shape="rect" href="jobseekers_benefit.html">zasiłek dla osób poszukujących pracy</a>.
Obydwa świadczenia są wypłacane przez Ministerstwo Spraw Socjalnych i
Rodzinnych. Zapomoga dla osób poszukujących pracy wcześniej nazywana była
pomocą dla bezrobotnych.</p>

<p>Zapomoga dla osób poszukujących pracy może być wypłacana osobom, które
nie są uprawnione do otrzymywania zasiłku dla osób poszukujących pracy lub
nie przysługuje im już takie prawo. W niektórych przypadkach mimo posiadania
prawa do otrzymywania zasiłku dla osób poszukujących pracy w mniejszym
wymiarze, lepszym wyjściem może okazać się zapomoga dla osób
poszukujących pracy. Zapomoga dla osób poszukujących pracy uzależniona jest
od wysokości dochodów, które nie mogą przekroczyć ustalonego pułapu. </p>

<p>Osoby, które pobierały zasiłek dla rodzica samotnie wychowującego
dzieci, a które już straciły do niego prawo, ponieważ ich najmłodsze
dziecko osiągnęło pułap wiekowy, mogą ubiegać się o specjalne
świadczenie o nazwie <a href="../social_welfare_payments_to_families_and_children/transition_from_ofp.html">zasiłek
pomostowy dla osób poszukujących pracy</a>.</p>

<p>Pobierając zasiłek dla osób poszukujących pracy, można obecnie
skorzystać z nowego <a href="http://www.welfare.ie/en/Pages/Benefit-of-Work-Ready-Reckoner-Introduction.aspx">kalkulatora
korzyści z pracy</a> udostępnianego przez Departament Ochrony Socjalnej.
Narzędzie służy do oceny finansowych skutków podjęcia pełnoetatowej
pracy. Kalkulator wylicza całkowitą kwotę, jaką można zarabiać,
podejmując pełnoetatową pracę (z wliczeniem dodatków rodzinnych), i
porównuje ją z kwotą otrzymywaną w charakterze świadczeń dla osób
poszukujących pracy (z uwzględnieniem dodatku do czynszu).</p>

<h3>Intreo - zintegrowana usługa zatrudnienia i wsparcia</h3>

<p><a href="http://www.welfare.ie/EN/Intreo/Pages/Index.aspx">Intreo jest nową
usługą Wydziału Opieki Społecznej</a>, która będzie stanowić jeden punkt
kontaktowy dla wszelkich czynników wsparcia w zakresie zatrudnienia i
dochodów. Szczegóły nowych lokalizacji zostaną opublikowane na stronie <a href="http://www.welfare.ie/EN/ContactUs/Pages/Intreo_Contact.aspx">welfare.ie</a>.</p>
</div>
<div class="topic base_rules">
<h2 class="topic base_rules_title" id="l659c9">Przepisy</h2>

<p>O zapomogę dla osób poszukujących pracy mogą ubiegać się osoby: </p>
<ul><li>Bezrobotne </li>
  <li>W wieku powyżej 18 i poniżej 66 lat </li>
  <li>Zdolne do pracy </li>
  <li>Mogące podjąć pracę i faktycznie jej poszukujące </li>
  <li>Spełniające <a shape="rect" href="../../irish_social_welfare_system/means_test_for_social_welfare_payments/means_test_for_jobseekers_allowance.html">kryterium
    majątkowe</a> </li>
  <li>Spełniające <a shape="rect" href="../../irish_social_welfare_system/social_assistance_payments/residency_requirements_for_social_assistance_in_ireland.html">kryterium
    stałego zamieszkania</a>. </li>
</ul><p>Więcej informacji na temat <a href="conditions_for_getting_a_jobseekers_payment.html">warunków przyznania
zasiłku dla osób poszukujących pracy</a> oraz <a href="employment_supports.html">form pomocy oferowanych osobom poszukującym
pracy przez Departament Ochrony Socjalnej</a>.</p>

<h3>Zasiłek dla osób poszukujących pracy i zatrudnienie</h3>

<p>Warunkiem otrzymywania zasiłku dla osób poszukujących pracy jest brak
zatrudnienia. Aby móc ubiegać się o przyznanie zasiłku, należy być
zdolnym do wykonywania pracy, mieć możliwość jej podjęcia i aktywnie
poszukiwać zajęcia. Ponadto należy to udowodnić w Departamencie Ochrony
Socjalnej. Istnieją jednak okoliczności pozwalające na wykonywanie pewnych
prac i równoczesne pobieranie zasiłku dla osób poszukujących pracy.
Wysokość dochodu wpływa na otrzymywaną kwotę zasiłku.</p>

<p>W przypadku pracy w niepełnym wymiarze godzin lub pracy dorywczej
(maksymalnie 3 dni tygodniowo) nadal można pobierać zasiłek wypłacany za
pozostałe dni. Należy jednak wykazać starania o zdobycie pełnoetatowego
zatrudnienia. Jeżeli pracodawca redukuje liczbę dni roboczych pracownika do 3
lub mniej, za pozostałe dni można otrzymywać zasiłek dla osób
poszukujących pracy. Aby ubiegać się o zasiłek dla osób poszukujących
pracy, należy spełnić także inne warunki, np. przejść ocenę
zamożności. Niektóre z tych przepisów nie dotyczą strażaków pracujących
w systemie pozaetatowym.</p>

<p>W przypadku długoterminowego pobierania zasiłku dla osób poszukujących
pracy (przez ponad 390 dni lub 15 miesięcy) i podjęciu pracy w niepełnym
wymiarze godzin (mniej niż 24 godziny tygodniowo) można być uprawnionym do
udziału w <a href="../social_welfare_payments_and_work/part_time_job_incentive_scheme.html">programie
motywującym do podejmowania pracy niepełnoetatowej (ang. Part-time Job
Incentive Scheme, PTJI)</a>. Program ten pozwala na podejmowanie pracy w
niepełnym wymiarze godzin i pobieranie specjalnego cotygodniowego świadczenia
zamiast świadczenia dla osób poszukujących pracy.</p>

<p>Zachęcamy do uzyskania szczegółowych informacji na temat <a href="../../irish_social_welfare_system/means_test_for_social_welfare_payments/work_and_jobseekers_allowance.html">sposobu,
w jaki dochód z pracy oceniany jest pod kątem zasiłku dla osób
poszukujących pracy</a>. Można również korzystać z maksymalnie <a href="../../irish_social_welfare_system/claiming_a_social_welfare_payment/going_abroad_and_social_welfare_payments.html">dwutygodniowego
urlopu rocznie</a> i nadal pobierać świadczenie.</p>

<p><strong>Samozatrudnienie</strong></p>

<p>W przypadku osób samozatrudnionych mogą one być uprawnione do pobierania
zasiłku dla osób poszukujących pracy w zależności od wysokości dochodu
uzyskiwanego z prowadzenia firmy. Zachęcamy do zapoznania się ze
szczegółowymi informacjami na temat <a href="self_employed_and_unemployment.html">samozatrudnienia i bezrobocia</a>
dostępnymi na stronie <a href="http://www.selfemployedsupports.ie/">selfemployedsupports.ie</a>.
Samozatrudnieni rolnicy o niskich dochodach powinni złożyć wniosek o <a href="../farming_and_fishing/farm_assist.html">dodatek na prowadzenie
gospodarstwa rolnego</a>.</p>

<h3>Kryterium majątkowe </h3>

<p>Prawo do zapomogi dla osób poszukujących pracy warunkują kryteria
finansowe. Badanie stanu posiadania ma na celu sprawdzenie wszelkich źródeł
dochodu, w tym dochodów współmałżonka, partnera bądź
<em>konkubenta</em>. Ocena dochodów obejmuje wszystkie źródła dochodów, w
tym dochody małżonka lub partnera. (Konkubent to osoba żyjąca w intymnym
związku partnerskim z osobą tej samej lub przeciwnej płci, nie będąca
małżonkiem tej osoby, partnerem lub bliskim krewnym). </p>

<p><a href="../../irish_social_welfare_system/means_test_for_social_welfare_payments/cash_income_not_included_in_the_social_welfare_means_test.html">Niektórych
dochodów nie można brać pod uwagę</a>. Całkowity dochód gospodarstwa
domowego jest potrącany od maksymalnej wysokości świadczenia dla danego
gospodarstwa domowego w celu ustalenia faktycznej kwoty zasiłku, do której
osoba jest uprawniona.</p>

<p>Jeżeli współmałżonek(-ka) lub partner(-ka) wnioskodawcy pobiera
świadczenie socjalne, do którego jest uprawniony(-a) (z pewnymi wyjątkami),
lub uczestniczy w kursie FET lub VTOS i pobiera zasiłek, wnioskodawca nie
otrzyma podwyżki na rzecz uprawnionego dorosłego, lecz połowę kwoty
podwyżki za każde uprawnione dziecko. <em>Ograniczenie</em> oznacza, że
jeżeli osoba wnioskująca o zasiłek dla osób poszukujących pracy, a jej
współmałżonek(-ka) lub partner(-ka) pobiera jakieś świadczenia socjalne,
całkowita kwota świadczeń wypłacanych parze nie może przewyższać
maksymalnej kwoty, która byłaby wypłacana jednej osobie (w tym osobom
dorosłym i dzieciom pozostającym na utrzymaniu) z tytuły przyznanego
świadczenia socjalnego. Zachęcamy do uzyskania szczegółowych informacji na
temat <a href="../../irish_social_welfare_system/means_test_for_social_welfare_payments/means_test_for_jobseekers_allowance.html">oceny
zamożności przeprowadzanej pod kątem zasiłku dla osób poszukujących
pracy</a>.</p>

<p>Istnieje możliwość wnioskowania o podwyższenie świadczenia dla
współmałżonka(-ki) lub partnera(-ki) w czasie, gdy korzysta on/ona z
programu <a href="../../../employment/unemployment_and_redundancy/employment_support_schemes/community_employment_scheme.html">zatrudniania
członków społeczności (ang. Community Employment (CE))</a>, <a href="../../../employment/unemployment_and_redundancy/employment_support_schemes/tus.html">Tús</a>
lub <a href="../../../employment/unemployment_and_redundancy/employment_support_schemes/gateway_scheme.html">Gateway</a>.
Dochody uzyskiwane z programu podlegają ocenie w ten sam sposób co dochody
płynące z zatrudnienia nieobjętego obowiązkiem ubezpieczeniowym (a
łączone środki nie są dzielone na pół).</p>

<p>Jeżeli wnioskodawca <strong>ma maksymalnie 24 lata</strong> i zamieszkuje z
rodzicem lub przybranym rodzicem w domu rodzinnym, pewne dochody rodziców
także będą brane pod uwagę przy ocenie uprawnień do zasiłku dla osób
poszukujących pracy. Departament nazywa to oceną „korzyści i
przywilejów” uzyskiwanych z tytułu zamieszkiwania z rodzicami. Zachęcamy
do zdobycia szczegółowych informacji na temat tego, <a href="../../irish_social_welfare_system/means_test_for_social_welfare_payments/how_parents_income_can_affect_jobseekers_allowance.html">jak
mieszkanie z rodzicami oceniane jest w trakcie oceny zamożności</a>.</p>

<h3>Pozbawienie prawa do zasiłku i jego obniżenie</h3>

<p>Świadczeniobiorca może utracić prawo do pobierania zasiłku dla osób
poszukujących pracy na okres 9 tygodni, jeżeli nastąpiło:</p>
<ul><li>dobrowolne porzucenie pracy bez uzasadnionego powodu;</li>
  <li>utrata pracy wskutek niewłaściwego postępowania;</li>
  <li>odmowa przyjęcia oferty odpowiedniej alternatywnej pracy lub szkolenia
    (jeżeli osobie naliczano karną stawkę zasiłku na co najmniej 21
  dni).</li>
</ul><p>Wysokość świadczenia może ulec obniżeniu, jeżeli świadczeniobiorca
odmawia przybycia na wezwania Departamentu lub nie uczestniczy w planie
wspierania zatrudnienia, nie stawia się w pracy lub na szkoleniach. (Patrz
również: <em>Kary</em> poniżej). Zachęcamy do zapoznania się ze
szczegółowymi informacjami na temat <a href="conditions_for_getting_a_jobseekers_payment.html">kar, które mogą
być stosowane w razie niespełniania warunków otrzymywania świadczenia dla
osób poszukujących pracy</a>.</p>

<h3>Uczniowie </h3>

<p>Osoby, które niedawno ukończyły naukę, nie mogą ubiegać się o
zapomogę dla osób poszukujących pracy, dopóki nie miną trzy miesiące od
ukończenia nauki i dana osoba nie ukończy 18 lat. <br></p>
</div>

<h3>Krótkookresowo prace lub szkolenie</h3>

<p>Wydzial dysponuje systemem rejestrujacym osoby, które rezygnuja z zasilku w
celu podjecia pracy krótkookresowej (do 12 tygodni) lub uczeszczaja na
szkolenia (do 12 tygodni). Dzieki temu wznowienie wyplat swiadczen odbywa sie
bez opóznien. Wazne jest, aby wczesniej poinformowac lokalne biuro swiadczen
spolecznych o podjeciu pracy lub szkolenia.</p>

<p></p>

<div class="topic base_rates">
<h2 class="topic base_rates_title" id="l83682">Stawki</h2>

<h3>Stawki zapomogi dla osób poszukujących pracy obowiązujące od stycznia
2015 r. <br></h3>

<table cellpadding="1" cellspacing="1" border="1" summary=""><thead><tr><td colspan="3" align="center" rowspan="1"><strong>Maksymalna stawka
        zapomogi dla osób poszukujących pracy w wieku 26 lat lub więcej
        </strong></td>
    </tr></thead><tbody><tr><td colspan="1" rowspan="1"><strong>Nowe i zgłoszone osoby ubiegające
        się o zapomogę</strong></td>
      <td colspan="1" rowspan="1"><strong>Stawka osobista</strong></td>
      <td colspan="1" rowspan="1"><strong>Dodatek na kwalifikującą się
        osobę dorosłą</strong> </td>
    </tr><tr><td colspan="1" rowspan="1">Maksymalna stawka</td>
      <td colspan="1" rowspan="1">€188</td>
      <td colspan="1" rowspan="1">€124,80</td>
    </tr></tbody></table><br><table cellpadding="1" cellspacing="1" border="1" summary=""><thead><tr><td colspan="3" rowspan="1"><strong>Maksymalna stawka zapomogi dla osób
        poszukujących pracy w wieku poniżej 26 lat </strong></td>
    </tr></thead><tbody><tr><td colspan="1" rowspan="1"><strong>Wiek </strong></td>
      <td colspan="1" rowspan="1"><strong>Stawka osobista</strong></td>
      <td colspan="1" rowspan="1"><strong>Dodatek na kwalifikującą się
        osobę dorosłą </strong></td>
    </tr><tr><td colspan="1" rowspan="1">18 - 24</td>
      <td colspan="1" rowspan="1">€100</td>
      <td colspan="1" rowspan="1">€100</td>
    </tr><tr><td colspan="1" rowspan="1">25</td>
      <td colspan="1" rowspan="1">€144</td>
      <td colspan="1" rowspan="1">€124,80</td>
    </tr></tbody></table><p><br></p>

<p>Obniżone stawki indywidualne i za uprawnionego dorosłego w przypadku
zasiłku dla osób poszukujących pracy (JA) w wieku poniżej 26 lat nie
dotyczą:</p>
<ul><li>wnioskodawców mających na utrzymaniu dzieci;</li>
  <li>osób przechodzących z zasiłku dla niepełnosprawnych na JA;</li>
  <li>osób w wieku 22-25 lat, którym przyznano wyższą stawkę przed 15
    stycznia 2014 r. (patrz: „Wnioski składane przed 15 stycznia 2014”
    poniżej);</li>
  <li>osób, których wniosek jest powiązany z poprzednim wnioskiem o
    przyznanie JA złożonym w poprzednich 12 miesiącach, gdzie zastosowano
    maksymalną stawkę indywidualną;</li>
  <li>dzieci, które pozostawały pod kuratelą Agencji ds. Dzieci i Rodzin w
    ciągu 12 miesięcy przed ukończeniem 18 roku życia. Ocena wysokości JA
    u tych osób dokonywana jest przy użyciu stawki JA stosowanej wobec osób
    w wieku co najmniej 26 lat. Wyjątek ten dotyczy wyłącznie osób w wieku
    pomiędzy 18 a 24 rokiem życia. Od momentu ukończenia 25 lat stosowane
    są stawki zależne od wieku.</li>
</ul><p>Jeżeli osoba pobiera JA uzależniony od wieku w kwocie obniżonej i bierze
udział w kursie, szkoleniu lub programie wspierania zatrudnienia, wówczas
stosowana będzie stawka indywidualna odpowiednia dla danego kursu lub programu
do czasu ukończenia przez świadczeniobiorcę 26 roku życia. Po ukończeniu
kursu zostanie przywrócona poprzednia stawka JA, zależna od wieku.</p>

<p>Od 1 stycznia 2014 r. wszystkie nowe osoby korzystające z zasiłku
edukacyjnego (ang. Back to Education Allowance, BTEA) będące w wieku poniżej
26 lat, które pobierały zależny od wieku, obniżony zasiłek dla osób
poszukujących pracy otrzymają maksymalną stawkę zasiłku BTEA w wysokości
160 EUR tygodniowo (od tej stawki będą odliczane wszelkie inne środki
pozyskiwane przez uczestników programu).</p>

<h3>Wnioski składane przez 15 stycznia 2014 r.</h3>

<p>W przypadku osób w wieku 18-25 lat, które uzyskiwały wyższą stawkę
przed</p>

<p>15 stycznia 2014 r., nie stosuje się obniżek kwot. (Osoby w wieku 18-21
lat otrzymywały 100 EUR, w wieku 22-24 otrzymywały 144 EUR, a osoby w wieku
25 lat były uprawnione do pełnej indywidualnej kwoty JA). Jednak świadczenia
te wzrosną wraz z nowymi stawkami.</p>

<p>Np. John skończył 22 lata dnia 5 stycznia 2014 r. Wnioskował o JA od
stycznia 2013 i jego stawka wzrosła ze 100 EUR do 144 EUR z dniem 5 stycznia
2014 r. John może nadal pobierać stawkę 144 EUR. Jeżeli tak się stanie,
jego stawka wzrośnie do 188 EUR w dniu jego 26 urodzin.</p>

<p>Mary ma 21 lat i przed 15 stycznia 2014 otrzymywała JA w wysokości 100
EUR. 2 marca 2014 r. skończy 22 lata. Nadal będzie otrzymywała kwotę 100
EUR. Jeżeli będzie dalej wnioskowała o JA, jej stawka wzrośnie do 144 EUR w
dniu ukończenia 25 lat oraz do 188 EUR z chwilą ukończenia 26 roku
życia.</p>

<h3>Kary</h3>

<p>Wysokość świadczenia może ulec obniżeniu, jeżeli świadczeniobiorca
odmawia przybycia na wezwania Departamentu lub nie uczestniczy w planie
wspierania zatrudnienia, nie stawia się w pracy lub na szkoleniach. Więcej
informacji znajduje się w dokumentach na temat <a href="conditions_for_getting_a_jobseekers_payment.html">kar za
niespełnianie warunków pobierania zasiłku dla osób poszukujących
pracy</a>. Od 1 stycznia 2014 r. kary nie mają zastosowania w przypadku osób
powyżej 62 roku życia.</p>

<h3>Świadczenia dla osób pozostających na utrzymaniu </h3>

<p>Osoba, której przysługuje zapomoga dla osób poszukujących pracy,
otrzymuje kwotę dla siebie nazywaną „osobistą stawką świadczenia”.
Możliwe jest uzyskanie podwyższonego świadczenia na osobę dorosłą na
utrzymaniu i dzieci pozostające na utrzymaniu. </p>

<p><strong>Dzieci pozostające na utrzymaniu<br></strong>„Dziecko pozostające na utrzymaniu" to zazwyczaj dziecko w wieku do
18 lat, które mieszka z osobą ubiegającą się o świadczenie. </p>

<p>W przypadku osoby otrzymującej <strong>zapomogę dla osób poszukujących
pracy przez co najmniej 156 dni</strong>, której dziecko uczy się w pełnym
wymiarze godzin, wypłacany będzie dodatek na kwalifikujące się dziecko
(IQC) do ukończenia przez nie 22 roku życia lub do końca roku akademickiego,
w którym dziecko ukończy 22 lata. </p>

<p>Jeżeli dana osoba oraz jej małżonek lub partner otrzymują świadczenie w
ramach pomocy społecznej, przysługuje <strong>połowa</strong> dodatku na
kwalifikujące się dziecko. Wówczas każda z osób otrzyma połowę dodatku
na kwalifikujące się dziecko. </p>

<p><strong>Osoby dorosłe pozostające na utrzymaniu </strong></p>

<p>Możecie otrzymać podwyżkę na kwalifikującą się do tego osobę
dorosłą (IQA), pozostającą na waszym utrzymaniu (zazwyczaj jest to
współmałżonek, partner bądź konkubent). Jeżeli jesteście stanu wolnego,
wdowcem, rozwiedzionym, w separacji, z byłym partnerem lub nie mieszkacie z
partnerem oraz zamieszkujecie z osobą w wieku lat 16 lub starszą, możecie
wnioskować o dodatek na nią, ale tylko wówczas, gdy on/ona opiekuje się
dzieckiem, pozostającym na waszym utrzymaniu.</p>

<p>Jeżeli współmałżonek(-ka) lub partner(-ka) świadczeniobiorcy pracuje
lub korzysta z programu zatrudnienia członków społeczności (CE), Tús lub
Gateway, fakt ten może wpłynąć na wysokość zasiłku JA przyznawanego
gospodarstwu domowemu. Dochody obu osób z tytułu zatrudnienia nieobjętego
ubezpieczeniem podlegają tej samej ocenie co zarobki uzyskiwane z tytułu
pracy dorywczej lub wykonywanej w niepełnym wymiarze godzin. Zachęcamy do
uzyskania szczegółowych informacji o <a href="../../irish_social_welfare_system/means_test_for_social_welfare_payments/work_and_jobseekers_allowance.html">zatrudnieniu
i zasiłku dla osób poszukujących pracy</a>.</p>

<h3>Wypłata świadczeń </h3>

<p>Zapomogę dla osób poszukujących pracy można odbierać co tydzień w
najbliższym urzędzie pocztowym. </p>

<p>Aby odebrać wypłatę, należy przynieść ze sobą ważny dowód
tożsamości ze zdjęciem. Następujące dokumenty uznaje się za ważne dowody
tożsamości ze zdjęciem: </p>
<ul><li><a href="../../irish_social_welfare_system/public_services_card.html">Karta
    usług publicznych</a></li>
  <li>Prawo jazdy </li>
  <li>Paszport </li>
  <li>Karta GNIB </li>
  <li>Obywatele UE/EOG mogą posługiwać się dowodem osobistym. </li>
</ul><p>Urzędnicy na poczcie mogą domagać się okazania dowodu tożsamości ze
zdjęciem przed przekazaniem wypłaty. </p>

<h3>Inne zasiłki</h3>

<p>W przypadku pobierania zasiłku dla osób poszukujących pracy
świadczeniobiorca może mieć prawo do:</p>
<ul><li><a href="../supplementary_welfare_schemes/rent_supplement.html">dodatku do
    czynszu</a> - świadczenia pomagającego pokryć koszty najmu
  mieszkania;</li>
  <li><a href="../extra_social_welfare_benefits/fuel_allowance.html">dodatku
    na paliwo</a> - cotygodniowego świadczenia wypłacanego od października
    do kwietnia pomagającego pokryć koszty zapotrzebowania na paliwo; Dodatek
    na paliwo przysługuje osobom pobierającym świadczenie dla poszukujących
    pracy przez 390 dni, pod warunkiem spełnienia wymogów kwalifikacyjnych.
    Dni pozostawania bez pracy w czasie pobierania świadczenia dla osób
    poszukujących pracy liczą się do 390 dni, jeżeli wniosek o świadczenie
    dla osób poszukujących pracy został złożony tuż przed przyznaniem
    zasiłku dla osób poszukujących pracy.</li>
  <li><a href="../social_welfare_payments_to_families_and_children/back_to_school_clothing_and_footwear_allowance.html">zasiłku
    na zakup odzieży i obuwia szkolnego</a> - świadczenia pomagającego
    pokryć koszty mundurków szkolnych i obuwia dzieci w wieku szkolnym;</li>
  <li><a href="../../../health/entitlement_to_health_services/medical_card.html">karty
    medycznej</a> - jeżeli uzyskiwany dochód jest poniżej określonego
    poziomu, można ubiegać się o kartę medyczną.</li>
</ul><p>Osoba pobierająca zasiłek dla poszukujących pracy nie kwalifikuje się do
otrzymania <a href="../extra_social_welfare_benefits/household_benefits_package.html">pakietu
świadczeń na prowadzenie gospodarstwa domowego</a> ani nie jest uprawniona do
<a href="../extra_social_welfare_benefits/free_travel.html">bezpłatnych
przejazdów</a>.</p>
</div>
<div class="topic base_howtoapply">
<h2 class="topic base_howtoapply_title" id="lcbbb0">Jak składać podanie</h2>

<p>Wnioski o zapomogę dla osób poszukujących pracy należy składać
pierwszego dnia po utracie pracy. </p>

<p>Ważne jest, aby złożyć wniosek pierwszego dnia po utracie pracy,
ponieważ zapomoga nie będzie wypłacana przez pierwsze trzy dni od momentu
złożenia wniosku. </p>

<p><a shape="rect" href="https://www.welfare.ie/en/pdf/up1.pdf">Formularze
wniosków o zapomogę dla osób poszukujących pracy</a> są dostępne online.
Formularze można otrzymać również w <a shape="rect" href="http://www.welfare.ie/EN/ContactUs/Pages/default.aspx#localoffices">lokalnym
urzędzie pomocy społecznej</a>. Należy przynieść dokumenty potwierdzające
zasadność wniosku i dane <br>
w nim zawarte. <a shape="rect" href="../../irish_social_welfare_system/means_test_for_social_welfare_payments/work_and_jobseekers_allowance.html">Wykaz
dokumentów wymaganych przy ubieganiu się o zapomogę dla osób poszukujących
pracy</a>. </p>

<p>Pomoc w wypełnianiu formularza można uzyskać w lokalnym urzędzie pomocy
społecznej lub najbliższym <a shape="rect" href="http://findaddress.citizensinformation.ie/service_finder/">Centrum Porad
Obywatelskich</a>. </p>

<p>Więcej informacji na temat ubiegania się o zapomogę dla osób
poszukujących pracy znajduje się w dokumencie <a shape="rect" href="signing_on.html">pierwsza rejestracja</a>. <br></p>
</div>
<div class="topic base_wheretoapply">
<h2 class="topic base_wheretoapply_title" id="lb0ffd">Gdzie składać podanie</h2>

<p>Wnioski o zapomogę dla osób poszukujących pracy należy składać w <a shape="rect" href="http://www.welfare.ie/EN/ContactUs/Pages/default.aspx#localoffices">miejscowym
urzędzie opieki społecznej</a>.<br></p>
</div>
</div>
</html>
