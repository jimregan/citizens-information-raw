<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="pl">
  <head>
    <title>
Rejestracja
</title>
    
    <meta name="description" content="Osoby, które straciły pracę lub są bezrobotne, mogą ubiegać się o świadczenie socjalne. Dodatkowe informacje dotyczące świadczenia socjalnego dla osób bezrobotnych.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Rejestracja</h1>
	
<ul class="anchorlinks"><li><a href="#l466ce">Informacje wstępne </a></li><li><a href="#l76223">Intreo — zintegrowana usługa zatrudnienia
i wsparcia </a></li><li><a href="#ld2557">Pierwsza rejestracja</a></li><li><a href="#lfa482">Wypłata świadczeń</a></li><li><a href="#leaa64">Rejestracja co miesiąc </a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l466ce">Informacje wstępne </h2>

<p>Osoba, która straciła pracę, została zwolniona w wyniku redukcji
zatrudnienia, została tymczasowo zwolniona lub pracuje mniejszą liczbę dni,
może być uprawniona do otrzymywania zapomogi dla osób poszukujących pracy
lub zasiłku dla osób poszukujących pracy. </p>

<p>Ubiegając się o zasiłek dla poszukujących pracy, deklarujesz, że
jesteś osobą dostępną, zdolną do pracy i rzeczywiście poszukującą
pracy, ale nie możesz jej znaleźć. Określane jest to również jako
<em>rejestracja</em>.</p>

<p><strong>Jeżeli pracujesz przez część tygodnia</strong>, może Ci się
należeć zasiłek dla poszukujących pracy za dni, w które nie pracujesz.</p>

<p><strong>Osobom, które odeszły z pracy dobrowolnie</strong> lub w wyniku
naruszenia obowiązków, przez 9 tygodni nie przysługuje świadczenie dla
poszukujących pracy. Świadczenie może jednak zostać przyznane w sytuacji,
gdy dobrowolne odejście z pracy było uzasadnione, np. zmianą warunków
zatrudnienia polegającą na obniżeniu płacy, prześladowaniem lub
molestowaniem przez pracodawcę. Urzędnik-decydent w lokalnym urzędzie pomocy
społecznej ustala, czy powód odejścia z pracy był uzasadniony. </p>

<p><strong>Osoba samozatrudniona</strong>, która zamknęła prowadzoną przez
siebie działalność gospodarczą albo ilość otrzymywanej przez nią pracy
zmniejszyła się, może pobierać świadczenie dla osób poszukujących pracy.
Więcej informacji na temat <a shape="rect" href="self_employed_and_unemployment.html">samozatrudnienie a bezrobocie</a>.
</p>

<h3>Różnica między zasiłkiem dla osóbposzukujących pracy a zapomogą dla
osób poszukujących pracy</h3>

<p>Aby otrzymać <a href="jobseekers_benefit.html">zasiłek dla
bezrobotnych</a>, musisz mieć opłaconą wystarczającą liczbę składek
ubezpieczenia społecznego (PRSI). Wysokość stawek zasiłku dla bezrobotnych
jest uzależniona od zarobków. Jeżeli dotyczy to Ciebie, może być dla
Ciebie korzystniejsze ubieganie się o zapomogę dla poszukujących pracy.</p>

<p>Aby otrzymać <a href="jobseekers_allowance.html">zapomogę dla
poszukujących pracy</a>, musisz przejść badanie stanu majątkowego. Badanie
stanu majątkowego polega na obliczeniu Twojego dochodu, by sprawdzić, czy
znajduje się on poniżej określonego poziomu. Jeżeli dochód znajduje się
poniżej danego poziomu, możesz otrzymać zapomogę dla poszukujących
pracy.</p>

<p>Najpierw zawsze jest przeprowadzana weryfikacja związana z zasiłkiem dla
bezrobotnych, chyba że nigdy wcześniej nie podejmowałeś(-aś) pracy. Przy
ubieganiu się o zasiłek dla bezrobotnych zostaniesz poproszony(-a) o
stwierdzenie, czy chcesz przejść weryfikację w związku z zapomogą dla
poszukujących pracy. Oznacza to, że jeżeli nie będzie Ci się należeć
zasiłek dla bezrobotnych, nie będzie konieczności składania po raz drugi
wniosku o zapomogę dla poszukujących pracy.</p>
</div>
<div class="topic base_rules">
<h2 class="topic base_rules_title" id="l76223">Intreo — zintegrowana usługa zatrudnienia
i wsparcia </h2>

<p>Wiele biur lokalnych Wydziału Opieki Społecznej (DSP) i biur zatrudnienia
zmieniło nazwę na centra Intreo. <a href="http://www.welfare.ie/EN/Intreo/Pages/Index.aspx">Intreo</a> to jeden
kompleksowy punkt kontaktowy w zakresie zatrudnienia i wsparcia, oferujący
spersonalizowaną pomoc dla osób poszukujących pracy, w tym:</p>
<ul><li>informacje dotyczące pomocy udzielanej przez Wydział Opieki
    Społecznej, np. zapomogi dla poszukujących pracy, zapomogi związanej z
    powrotem do pracy lub do nauki, zapomogi dla samotnych rodziców oraz
  renty;</li>
  <li>pomoc i porady dotyczące możliwości zatrudnienia, szkoleń oraz
    rozwoju osobistego;</li>
  <li>spersonalizowane wsparcie, aby umożliwić Ci powrót do społeczności
    osób pracujących;</li>
  <li>placówki samoobsługowe oferujące informacje i porady dotyczące
    zatrudnienia oraz możliwości szkoleń;</li>
  <li>informacje o ofertach pracy, które są umieszczane na stronie <a href="http://www.jobsireland.ie/">jobsireland.ie</a>.</li>
</ul><p>Intreo będzie dostępny we wszystkich biurach do końca 2014 roku.
Szczegóły nowych lokalizacji zostaną opublikowane na stronie <a href="http://www.welfare.ie/EN/ContactUs/Pages/Intreo_Contact.aspx">welfare.ie</a>.</p>
</div>
<div class="topic base_rates">
<h2 class="topic base_rates_title" id="ld2557">Pierwsza rejestracja</h2>

<p>Aby się zarejestrować, należy odwiedzić lokalne biuro opieki społecznej
lub centrum Intreo.</p>
<ol><li>W centrum Intreo należy udać się do recepcji. Porozmawiasz tam z
    osobą z personelu Wydziału Opieki Społecznej, która sprawdzi, czy
    kwalifikujesz się do zasiłku dla poszukujących pracy. Zostanie
    zorganizowane spotkanie w celu rozpatrzenia Twojego wniosku (w ciągu kilku
    dni), otrzymasz formularz aplikacyjny i dowiesz się, jakie dokumenty
    należy przynieść na spotkanie. 
    <p><a href="https://www.welfare.ie/en/Pages/secure/eforms.aspx">W
    niektórych miejscach możesz przesłać swój wniosek o zasiłek dla
    poszukujących pracy online</a>.</p>
  </li>
  <li>Na spotkanie musisz przynieść wypełniony formularz aplikacyjny i
    wszystkie inne wymagane dokumenty. Urzędnik Wydziału Opieki Społecznej,
    który przeprowadza spotkanie, zweryfikuje i rozpatrzy Twój wniosek. W
    wielu przypadkach decyzja dotycząca zasiłku dla poszukujących pracy
    może zostać podjęta natychmiast. Zostaniesz poproszony(-a) o podpisanie
    <a href="http://www.welfare.ie/en/downloads/record%20of%20mutual%20commitments.pdf">Umowy
    o wzajemnych zobowiązaniach (pdf)</a>, która określa Twoje prawa i
    obowiązki w czasie otrzymywania zasiłku dla poszukujących pracy. 
    <p>W ramach Umowy o wzajemnych zobowiązaniach musisz:</p>
    <ul><li>owspółpracować z Intreo w kwestii opracowywania Planu postępów
        osobistych;</li>
      <li>okorzystać z tego planu, by faktycznie aktywnie starać się
        znaleźć zatrudnienie;</li>
      <li>obrać udział w spotkaniach wyznaczonych przez Wydział;</li>
      <li>odostarczać wszystkich informacji wymaganych przez Wydział. </li>
    </ul><p>Otrzymasz Kartę Usług Publicznych (konieczne będzie zrobienie sobie
    zdjęcia i stworzenie podpisu cyfrowego). Wszyscy poszukujący pracy muszą
    się zarejestrować w celu otrzymania Karty Usług Publicznych, jeżeli
    jeszcze takiej nie mają.</p>
  </li>
  <li>Otrzymasz również szczegóły dotyczące grupowej sesji informacyjnej,
    w której musisz wziąć udział. Na sesji informacyjnej dowiesz się
    więcej na temat pełnego zakresu usług wsparcia dostępnych w centrum
    Intreo, dotyczących dochodu, szkoleń/nauki oraz zatrudnienia.</li>
  <li>W zależności od Twojego osobistego profilu możesz mieć wyznaczone
    kolejne spotkanie z urzędnikiem Wydziału Opieki Społecznej. Na takim
    spotkaniu urzędnik zajmujący się Twoją sprawą przedyskutuje z Tobą
    różne opcje i uzgodni Plan postępów osobistych, przygotowując Cię do
    znalezienia pracy. Otrzymywanie na bieżąco porad i wsparcia pomoże Ci
    osiągnąć cele zawarte w Twoim Planie postępów osobistych.</li>
</ol><p>Jeżeli nie uda Ci się zrealizować etapów uzgodnionych w Umowie o
wzajemnych zobowiązaniach i w warunkach zasiłku dla poszukujących pracy,
Twój zasiłek może zostać zmniejszony lub nawet całkowicie wstrzymany.</p>

<p>Odwiedź stronę internetową welfare.ie, by zapoznać się z <a href="http://www.welfare.ie/en/Pages/Intreo---Frequently-Asked-Questions.aspx">najczęściej
zadawanymi pytaniami na temat Intreo</a> oraz z <a href="http://www.welfare.ie/en/Pages/Your-Pathway-to-Work.aspx">Twoją
ścieżką do zatrudnienia</a>.</p>

<h3>Listy kontrolne</h3>

<p>Gdy ubiegasz się o zasiłek dla bezrobotnych lub zapomogę dla
poszukujących pracy, musisz przynieść ze sobą odpowiednie dokumenty.
Skorzystaj z naszych list kontrolnych, by upewnić się, czy posiadasz
odpowiednie dokumenty.</p>
<ul><li><a href="../../../reference/checklists/checklist_when_applying_for_jobseeker_s_allowance_checklist.html">Zapomoga
    dla poszukujących pracy — lista kontrolna</a>.</li>
  <li><a href="../../../reference/checklists/checklist_when_applying_for_jobseekers_benefit.html">Zasiłek
    dla bezrobotnych — lista kontrolna</a>.</li>
</ul></div>
<div class="topic base_howtoapply">
<h2 class="topic base_howtoapply_title" id="lfa482">Wypłata świadczeń</h2>

<p>Świadczenia dla osób poszukujących pracy wypłaca co tydzień Wydział
Spraw Społecznych i Rodzinnych. </p>

<p>Świadczenie dla osób poszukujących pracy można odbierać co tydzień w
najbliższym urzędzie pocztowym. Aby odebrać wypłatę świadczenia, musisz
przedstawić aktualny dokument ze zdjęciem (dowód osobisty) bądź też
Kartę Usług Publicznych. </p>

<p>Następujące dokumenty uznaje się za ważne dowody tożsamości ze
zdjęciem: </p>
<ul><li>prawo jazdy; </li>
  <li>paszport; </li>
  <li>kartę GNIB. </li>
</ul><p>Przed przekazaniem wypłaty urzędnicy na poczcie mogą domagać się
okazania dowodu tożsamości ze zdjęciem. <br></p>
</div>
<div class="topic base_wheretoapply">
<h2 class="topic base_wheretoapply_title" id="leaa64">Rejestracja co miesiąc </h2>

<p>Zazwyczaj co miesiąc należy stawić się w lokalnym urzędzie pomocy
społecznej, aby oświadczyć, że nadal jest się bezrobotnym poszukującym
pracy. Lokalny urząd pomocy społecznej wyznacza termin i czas comiesięcznej
rejestracji. </p>

<p>W niektórych przypadkach rejestracja może mieć miejsce częściej lub
rzadziej. Zazwyczaj osoby zamieszkałe w odległości <strong>do</strong> 10
mil od najbliższego urzędu pomocy społecznej rejestrują się co 4 tygodnie.
Osoby zamieszkałe w odległości <strong>powyżej</strong> 10 mil od
najbliższego urzędu pomocy społecznej rejestrują się co 12 tygodni. </p>

<p>Osoby oczekujące na decyzję w sprawie przyznania świadczenia dla
poszukujących pracy lub niekwalifikujące się do jego przyznania mogą
kwalifikować się do przyznania dodatkowego świadczenia socjalnego.</p>

<h2>Dodatkowe świadczenie socjalne</h2>

<p>Dodatkowe świadczenie socjalne stanowi podstawową zapomogę tygodniową
przyznawaną kwalifikującym się osobom o bardzo niskim dochodzie lub
nieosiągającym żadnego dochodu. Gdy tygodniowy dochód jest niższy od
stawki dodatkowego świadczenia socjalnego określonego dla rodziny o danej
liczebności, może zostać przyznane świadczenie zrównujące dochód z
odpowiednią stawką dodatkowego świadczenia socjalnego. </p>

<p>Osoby ubiegające się o świadczenie dla poszukujących pracy, które nie
zostało im jeszcze wypłacone, i nieposiadające żadnych dochodów mogą
kwalifikować się do przyznania <a shape="rect" href="../supplementary_welfare_schemes/supplementary_welfare_allow.html">dodatkowego
świadczenia socjalnego</a> w okresie oczekiwania na płatność. </p>

<h2>Inne świadczenia </h2>

<p>Osoby otrzymujące zapomogę dla poszukujących pracy, zasiłek dla
poszukujących pracy lub dodatkowe świadczenie socjalne mogą być również
uprawnione do innych świadczeń socjalnych lub zdrowotnych. </p>

<h3>Świadczenia zdrowotne </h3>

<p>Osoby osiągające dochody niższe od określonej kwoty mogą otrzymać <a shape="rect" href="/pl/health/entitlement_to_health_services/medical_card.html">kartę
medyczną</a> lub <a shape="rect" href="/pl/health/entitlement_to_health_services/gp_visit_cards.html">kartę opieki
lekarza rodzinnego</a>. </p>

<h3>Świadczenia mieszkaniowe </h3>

<p>Można ubiegać się o <a shape="rect" href="../supplementary_welfare_schemes/mortgage_interest_supplement.html">pomoc
w spłacaniu odsetek od kredytu hipotecznego</a> lub <a shape="rect" href="../supplementary_welfare_schemes/rent_supplement.html">pomoc w opłacaniu
czynszu</a>. Lokator mieszkania komunalnego powinien skontaktować się z
lokalnym urzędem i zgłosić wniosek o ponowne ustalenie wysokości czynszu z
uwagi na obniżenie swojego dochodu. </p>

<h3>Świadczenia na dzieci w wieku szkolnym </h3>

<p>Można ubiegać się o pomoc w pokryciu kosztów wyprawki dla dzieci w wieku
szkolnym. <a shape="rect" href="../social_welfare_payments_to_families_and_children/back_to_school_clothing_and_footwear_allowance.html">Program
zasiłków na wyprawkę dla ucznia</a> jest prowadzony co roku od 1 czerwca do
30 września. </p>

<h3>Świadczenia na potrzeby nadzwyczajne i wyjątkowe </h3>

<p>W przypadku wystąpienia nadzwyczajnej i wyjątkowej potrzeby, np. pomocy w
opłaceniu rachunku za pogrzeb, można ubiegać się o jedno z szeregu
uznaniowych <a shape="rect" href="../supplementary_welfare_schemes/exceptional_needs_payments.html">świadczeń
przyznawanych przez pracownika opieki społecznej</a> w <a shape="rect" href="http://findaddress.citizensinformation.ie/service_finder/">rejonowym
ośrodku zdrowia</a>. <br></p>
</div>
</div>
</html>
