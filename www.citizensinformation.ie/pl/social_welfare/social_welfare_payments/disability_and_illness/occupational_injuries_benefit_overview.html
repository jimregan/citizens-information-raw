<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="pl">
  <head>
    <title>
System zasiłków z tytułu niezdolności do pracy wskutek wypadku
  przy pracy lub choroby zawodowej
</title>
    
    <meta name="description" content="Program Zasiłku z Tytułu Obrażeń Zawodowych zapewnia zakres zasiłków dla osób, które odniosły obrażenia w pracy lub podczas podróży bezpośrednio do lub z pracy. ">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>System zasiłków z tytułu niezdolności do pracy wskutek wypadku
  przy pracy lub choroby zawodowej</h1>
	
<ul class="anchorlinks"><li><a href="#l7b646">Informacje</a></li><li><a href="#l3b4de">Zasady</a></li><li><a href="#lb0ffd">Gdzie składać podanie</a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l7b646">Informacje</h2>

<p>Ministerstwo Spraw Społecznych i Rodzinnych w Irlandii stworzyło system
zasiłków dla osób, które doznały urazu lub są niezdolne do pracy w wyniku
wypadku w miejscu pracy lub w drodze z/do pracy. System obejmuje również
osoby, które zachorowały w Irlandii w związku z wykonywaną pracą. Istnieje
wiele różnych zasiłków. Aby uzyskać prawo do otrzymywania jednego z nich,
należy spełnić odpowiednie warunki. </p>

<p><strong>Rodzaje zasiłków:</strong> </p>
<ul><li><a shape="rect" href="injury_benefit.html">Zasiłek z tytułu wypadku
    przy pracy</a> </li>
  <li><a shape="rect" href="disablement_benefit.html">Zasiłek z tytułu
    inwalidztwa wskutek pracy</a> </li>
  <li>Zasiłek z tytułu niezdolności do pracy </li>
  <li>Stała renta opiekuńcza </li>
  <li><a shape="rect" href="medical_care_scheme.html">System opieki
    zdrowotnej</a> </li>
</ul><p><strong><a href="../death_related_benefits/dependent_parents_pension.html">Odprawa
pośmiertna</a>.</strong> Jeżeli w związku z wypadkiem przy pracy lub
chorobą zawodową, dojdzie do zgonu ubezpieczonego pracownika jego rodzina
może otrzymać różne rodzaje zasiłków. Zasiłki te mogą przysługiwać
również osobom będącym na utrzymaniu zmarłego, który w chwili zgonu był
uprawniony do otrzymywania renty inwalidzkiej w wymiarze co najmniej 50%,
niezależnie od przyczyny zgonu. Do odprawy wlicza się rentę wdowią lub
partnerską, rentę sierocą, zasiłek pogrzebowy. </p>

<p><strong>Zasiłek z tytułu wypadku przy pracy</strong> jest wypłacany w co
tydzień osobom, które są niezdolne do pracy w wyniku wypadku przy pracy lub
choroby zawodowej. Zasiłek ten jest wypłacany przez 26 tygodni od daty
wypadku lub wykrycia choroby (nie od daty zgłoszenia). </p>

<p><strong>Zasiłek z tytułu inwalidztwa wskutek pracy</strong> jest
wypłacany w przypadku utraty sprawności fizycznej lub psychicznej w wyniku
wypadku przy pracy lub choroby zawodowej. Osoba nie musi utracić zdolności do
wykonywania pracy, aby otrzymać ten zasiłek. Jeżeli zdolność do pracy nie
została utracona, należy zgłosić się po zasiłek w ciągu trzech miesięcy
od wypadku lub wykrycia choroby. Należy posiadać zaświadczenie lekarskie
określające stopień utraty sprawności. Na podstawie tego zaświadczenia
ustalana jest wysokość zasiłku. Urzędnikom służby cywilnej ubezpieczonym
w Klasie B zasiłek z tytułu inwalidztwa wskutek pracy nie przysługuje przez
pierwsze 26 tygodni od dnia wypadku. Po upływie tego terminu wypłacana jest
połowa stawki zasiłku. </p>

<p><strong>Zasiłek z tytułu niezdolności do pracy</strong> jest dodatkiem
tygodniowym, który może być wypłacany, jeżeli osoba nie jest uprawniona do
otrzymywania zasiłku chorobowego. Wymagane jest otrzymywanie zasiłku z
tytułu inwalidztwa oraz trwała niezdolność do pracy. </p>

<p>Stała renta opiekuńcza jest rentą wypłacaną co tydzień w razie
ciężkiej choroby, która wymaga pomocy osoby trzeciej przy wykonywaniu
codziennych czynności. </p>

<p><strong>Opieka medyczna.</strong> Można ubiegać się o zwrot kosztów
poniesionych na opiekę medyczną, jeżeli związane są z wypadkiem w miejscu
pracy lub chorobą zawodową i jeżeli koszty te nie są pokrywane przez <a shape="rect" href="/pl/health/how_health_is_organised/health_boards.html">Rejonowe
Służby Zdrowia (HSE)</a> lub przez <a shape="rect" href="treatment_benefit_scheme.html">System Refundacji Kosztów Leczenia</a>.
Można ubiegać się o refundację kosztów za: wizyty lekarskie i recepty,
niektóre aparaty medyczne i ortopedyczne, ich naprawę lub wymianę, leczenie
stomatologiczne lub okulistyczne, specjalistyczną opiekę pielęgniarską w
domu, przyjazd karetki i niektóre koszty związane z dotarciem do szpitala
(zwykle dotyczy jedynie środków transportu publicznego). </p>

<p>Koszty zakwaterowania oraz leczenia prywatnego lub półprywatnego nie są
zwracane w ramach systemu zasiłków z tytułu niezdolności do pracy wskutek
wypadku przy pracy lub choroby zawodowej. </p>
</div>
<div class="topic base_rules">
<h2 class="topic base_rules_title" id="l3b4de">Zasady</h2>

<p>Najczęściej pracownicy, których obejmuje ubezpieczenie społeczne (PRSI)
w klasie A, D, J lub M, są uprawnieni do otrzymywania wszystkich zasiłków
wypłacanych z tytułu niezdolności do pracy wskutek wypadku przy pracy lub
choroby zawodowej. Urzędnicy służby cywilnej zatrudnieni przed kwietniem
1995 r. i ubezpieczeni w klasie B uprawnieni są do otrzymywania tylko
niektórych zasiłków z tytułu wypadku przy pracy lub choroby zawodowej. </p>

<p>Osoby uczestniczące w szkoleniach i projektach FÁS oraz osoby pracujące,
które ukończyły 66 lat, są objęte programem zasiłków z tytułu
niezdolności do pracy wskutek wypadku przy pracy lub choroby zawodowej. </p>

<p>W przeciwieństwie do innych zasiłków z ubezpieczenia społecznego nie
trzeba mieć określonej liczby opłaconych składek PRSI, aby być uprawnionym
do otrzymywania opisywanych zasiłków. Wystarczy być zatrudnionym oraz
ubezpieczonym na wypadek niezdolności do pracy wskutek wypadku przy pracy lub
choroby zawodowej. Składki na ubezpieczenie opłaca pracodawca, a nie
pracownik. </p>

<h3>Żądanie odszkodowania na drodze cywilnoprawnej</h3>

<p>W przypadku niezdolności do pracy wskutek wypadku przy pracy lub choroby
zawodowej można wnieść pozew cywilny przeciwko pracodawcy. Otrzymywanie
zasiłku z tytułu niezdolności do pracy wskutek wypadku przy pracy lub
choroby zawodowej nie gwarantuje przyznania przez sąd odszkodowania z tego
samego tytułu. Określając powstałe szkody, sąd cywilny musi wziąć pod
uwagę wszystkie wypłacane zasiłki, takie jak: odszkodowanie za wypadek przy
pracy, zasiłek z tytułu inwalidztwa wskutek pracy czy zasiłek pogrzebowy.
Inne zasiłki socjalne nie są brane pod uwagę. </p>
</div>
<div class="topic base_wheretoapply">
<h2 class="topic base_wheretoapply_title" id="lb0ffd">Gdzie składać podanie</h2>

<p>
</p><div class="inlinesio">
<p>
</p><div>
<h3>Occupational Injuries Benefit Section</h3>
<p>
  

  
  Department of Social Protection<br>Áras Mhic Dhiarmada<br>Store Street<br>Dublin 1<br>Ireland
  <br>
  
</p>
<p>
  

  
  <strong>Tel:</strong>(01) 704 3300
  <br>
  

  
  <strong>Locall:</strong>1890 928 400
  <br>
  

  

  

  

  

  
</p>
</div></div>


<p><br></p>
</div>
</div>
</html>
