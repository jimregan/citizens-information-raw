<!DOCTYPE HTML PUBLIC "-//W3C//DTD HTML 4.01 Transitional//EN"    
	  "http://www.w3.org/TR/html4/loose.dtd">


<html lang="pl">
  <head>
    <title>
Zasiłek dla osób poszukujących pracy a praca
</title>
    
    <meta name="description" content="Możliwe jest wykonywanie pracy i pobieranie zasiłku dla poszukujących pracy. W niniejszym dokumencie opisano, w jaki sposób własna praca oraz dochody z tytułu pracy współmałżonka lub partnera mogą wpłynąć na uprawnienia do zasiłku dla osób poszukujących pracy.">
    
    
   
    
    


    
    
    

    
    


    <meta name="viewport" content="width=device-width">
  </head>
	<a name="startcontent"></a>
	<h1>Zasiłek dla osób poszukujących pracy a praca</h1>
	
<ul class="anchorlinks"><li><a href="#l7b646">Informacje</a></li><li><a href="#l4018a">Ocena pracy do celów zasiłku dla osób
poszukujących pracy</a></li><li><a href="#l949a9">Pracujący partner, współmałżonek bądź
konkubent oraz zasiłek dla bezrobotnych </a></li></ul>
<div>

<div class="topic">

<div class="topic base_introduction">
<h2 class="topic base_introduction_title" id="l7b646">Informacje</h2>

<p>O zasiłek dla osób poszukujących pracy mogą ubiegać się osoby
bezrobotne. Jednak w niektórych wypadkach można kwalifikować się do
otrzymania zasiłku dla osób poszukujących pracy, nawet jeżeli wykonuje się
pracę. Należy spełniać wszystkie inne <a shape="rect" href="../unemployed_people/jobseekers_benefit.html">warunki uprawniające do
pobierania zasiłku dla osób poszukujących pracy</a>. Np. mieć opłaconą
wystarczającą liczbę składek na ubezpieczenie społeczne (PRSI). </p>

<p>Zasiłek dla osób poszukujących pracy może otrzymać osoba, która: </p>
<ul><li>pracuje przez mniejszą liczbę dni (systematyczna praca w niewielkim
    wymiarze godzin) </li>
  <li>pracuje w systemie dzielenia pracy - tydzień pracy i tydzień wolny (ale
    nie w wyniku podjętej przez siebie decyzji) </li>
  <li>wykonuje pracę dorywczą albo pracę w niepełnym wymiarze czasu pracy
  </li>
  <li>ma zatrudnienie dodatkowe. </li>
</ul><p>W tym dokumencie pokazujemy także, jaki wpływ ma podjęcie pracy czasowej
na uprawnienie do zasiłku dla osób poszukujących pracy. </p>

<p>Zasiłek dla osób poszukujących pracy może otrzymać osoba zwolniona z
pracy, ale zasiłku takiego nie otrzyma osoba strajkująca. Jednak rodzina
takiej osoby może otrzymać <a shape="rect" href="../supplementary_welfare_schemes/supplementary_welfare_allow.html">dodatkowe
świadczenie socjalne</a>. </p>

<p>Zasiłek dla osób poszukujących pracy podlega opodatkowaniu wraz z
wszelkimi dochodami z pracy. Jednakże nie podlega opodatkowaniu w sytuacji,
kiedy dana osoba otrzymuje go, ponieważ pracuje tymczasowo w zmniejszonym
wymiarze czasu pracy (systematyczna praca w niewielkim wymiarze godzin).
Więcej informacji o <a shape="rect" href="../../irish_social_welfare_system/claiming_a_social_welfare_payment/taxation_of_social_welfare_payments.html">opodatkowaniu
zasiłku dla osób poszukujących pracy</a>. </p>

<h3>Praca w niedzielę i świadczenia dla bezrobotnych</h3>

<p><strong>Od dnia 21 lutego 2013 r., przy wypłacie zasiłku dla bezrobotnych,
bierze się pod uwagę pracę w niedzielę.</strong> Konieczny jest brak pracy
przez 4 z 7 kolejnych dni (wliczając niedzielę). Jeśli pracujesz w
niedzielę uznaje się, że byłeś zatrudniony przez 1 dzień i od
tygodniowego zasiłku odliczona zostanie 1/5 zwykłej stawki zasiłku dla
bezrobotnych.</p>

<p>Pomimo tego, że obecnie opieka społeczna, określając tydzień pracy
bierze pod uwagę także niedzielę, jednak nie pozostajesz bezrobotny przez 7
dni. Opieka społeczna uznaje 6 dni bezrobocia z 7-dniowego tygodnia pracy.
Oznacza to, że za każdy tydzień, w którym jesteś całkowicie bez pracy, 6
dni zostaje odliczonych od dni pozostałych przy wypłacie zasiłku dla
bezrobotnych.</p>

<p>Na przykład, osoba pracująca 2 dni w tygodniu, będzie miała 4 dni
odliczone od pozostałych dni przy wypłacie zasiłku dla bezrobotnych.</p>

<p><strong>Przed datą 21 stycznia, niedzieli nie liczono jako dnia
zatrudnienia (bądź niezatrudnienia).</strong> Jeśli pracowałeś tylko w
niedziele, uznawano cię za całkowicie bezrobotnego i mogłeś zostać
zakwalifikowany do otrzymania pełnej stawki zasiłku dla bezrobotnych.
Niedzieli nie brano także pod uwagę podczas obliczania okresu kolejnych dni
bezrobocia (aby zakwalifikować się do otrzymania świadczenia dla
bezrobotnych, należało być bezrobotnym przez 3 do 6 kolejnych dni).</p>

<p>Jakkolwiek niedzieli nie traktowano jako dzień bez pracy, jednakże
wliczano ją podczas ustalania normalnego poziomu zatrudnienia. Zatem utrata
pracy w niedzielę mogła spełniać potrzeby “straty poważnej” przy
staraniu się o zasiłek dla bezrobotnych.</p>
</div>
<div class="topic base_rules">
<h2 class="topic base_rules_title" id="l4018a">Ocena pracy do celów zasiłku dla osób
poszukujących pracy</h2>

<h3>Osoby, których tydzień pracy został zredukowany (czasowo)</h3>

<p><strong>Osoby, które normalnie pracują na pełny etat</strong> </p>

<p>Osoba, która normalnie pracuje na pełny etat, ale jej pracodawca
wprowadził pracę w niewielkim wymiarze godzin, może otrzymać zasiłek dla
osób poszukujących pracy. Czasowe zmniejszenie liczby godzin pracy nazywa
się systematyczną pracą w niewielkim wymiarze godzin. Zasiłek dla osób
poszukujących pracy otrzymuje się za dni, kiedy się nie wykonuje pracy, o
ile spełnione są inne warunki przyznawania tego zasiłku, np. nie można
pracować więcej niż 3 dni w tygodniu. </p>

<p>W przypadku osób pracujących systematycznie w niewielkim wymiarze godzin
tydzień w rozumieniu opieki społecznej ma 5 dni roboczych. Np. w razie
zredukowania czasu pracy do 3 dni w tygodniu pracownik otrzyma zasiłek dla
osób poszukujących pracy za pozostałe 2 dni. Oznacza to, że taka osoba
otrzyma dwie piąte normalnej kwoty zasiłku dla osób poszukujących pracy.
Dostępna jest <a shape="rect" href="../../../reference/case_studies/case_study_jobseekers_benefit_and_systematic_short_time_work.html">analiza
przypadku pokazująca sposób obliczania długości czasu, za który osoba
pracująca systematycznie w niewielkim wymiarze godzin może otrzymać zasiłek
dla osób poszukujących pracy</a>. </p>

<p>Osoba taka będzie w dalszym ciągu płacić składki na ubezpieczenie
społeczne na ogólnych zasadach. Jednak w przypadku osób pracujących
systematycznie w niewielkim wymiarze godzin zasiłek dla osób poszukujących
pracy nie podlega opodatkowaniu. </p>

<p><strong>Zasiłek dla bezrobotnych dla osób systematycznie pracujących w
skróconym czasie</strong></p>

<table border="1"><col><col><col><col><tbody><tr><td style="text-align:center;margin-left:auto;margin-right:auto;"><strong>Liczba
        przepracowanych dni</strong></td>
      <td style="text-align:center;margin-left:auto;margin-right:auto;"><strong>Efektywne
        dni bezrobocia</strong></td>
      <td><strong>Tygodniowe świadczenie dla osoby samotnej, €</strong></td>
      <td><strong></strong><strong>Tygodniowe świadczenie dla pary z 1
        dzieckiem, €</strong></td>
    </tr><tr><td style="text-align:center;margin-left:auto;margin-right:auto;">1</td>
      <td style="text-align:center;margin-left:auto;margin-right:auto;">4 </td>
      <td style="text-align:center;margin-left:auto;margin-right:auto;">150.40</td>
      <td style="text-align:center;margin-left:auto;margin-right:auto;">274.08</td>
    </tr><tr><td style="text-align:center;margin-left:auto;margin-right:auto;">2</td>
      <td style="text-align:center;margin-left:auto;margin-right:auto;">3</td>
      <td style="text-align:center;margin-left:auto;margin-right:auto;">112.80</td>
      <td style="text-align:center;margin-left:auto;margin-right:auto;">205.56</td>
    </tr><tr><td style="text-align:center;margin-left:auto;margin-right:auto;">3</td>
      <td style="text-align:center;margin-left:auto;margin-right:auto;">2</td>
      <td style="text-align:center;margin-left:auto;margin-right:auto;">75.20</td>
      <td style="text-align:center;margin-left:auto;margin-right:auto;">137.04</td>
    </tr></tbody></table><p>Jeśli pracujesz przez 4 dni, tracisz uprawnienia do zasiłku (ponieważ
brak zatrudnienia musi trwać przez 4 z 7 dni).</p>

<p><strong>Jeśli zazwyczaj pracujesz w niepełnym wymiarze czasu</strong></p>

<p>Jeśli jesteś pracownikiem w niepełnym wymiarze czasu, zaś dni twojej
pracy zostały skrócone czasowo, wówczas nie jesteś traktowany(a) jako
pracownik zatrudniony na stałe na niepełny etat – jesteś uważany(a) za
pracownika w skróconym wymiarze czasu (patrz niżej). Na przykład, jeśli
system twojej pracy został skrócony z 3 dni (poniedziałek, wtorek, środa)
do 2 dni (poniedziałek i wtorek) tygodniowo, wówczas po spełnieniu
wszystkich warunków, otrzymasz zasiłek za 3 dni.</p>

<h3>Jeśli dni pracy zostały skrócone (na stałe)</h3>

<p>Pracodawca może początkowo zmniejszyć czasowo liczbę dni pracy, ale
jeśli u tego pracodawcy nie ma perspektyw na powrót do pracy w pełnym
wymiarze czasu, rozważona zostanie zmiana statusu na pracownika na skrócony
czas pracy.</p>

<h3>Pracownicy w niepełnym wymiarze czasu pracy</h3>

<p>Jeśli odbiorca zasiłku dla bezrobotnych pracuje przez część danego
tygodnia, wówczas kwota wypłacanego zasiłku obliczana jest na podstawie
5-dniowego tygodnia pracy. Oznacza to, że za każdy dzień zatrudnienia, od
zasiłku odliczana jest 1/5 stawki standardowej. Jeśli praca w niepełnym
wymiarze czasu trwa 2 dni, wówczas za ten tydzień pracownicy otrzymają 3/5
stawki standardowego zasiłku dla bezrobotnych, zaś jeśli praca trwać
będzie 3 dni, za ten tydzień pracownicy otrzymają 2/5 standardowej stawki
zasiłku. Omawiane zmiany obowiązują od dnia <a href="http://www.welfare.ie/EN/Policy/Legislation/Statutory%20Instruments/Pages/si230_12.aspx">26
lipca 2012</a> r.</p>

<p>Aby mieć podstawę do wystąpienia o zasiłek dla bezrobotnych, należy
pozostawać bez pracy przez 4 z 7 dni. W kwestii tych zmian, Departament Opieki
Społecznej opublikował listę <a href="http://www.welfare.ie/EN/Schemes/JobseekerSupports/JobseekersBenefit/Pages/JobseekersbenefitFivedaypaymentweek_FAQ.aspx">najczęściej
zadawanych pytań (FAQ)</a>.</p>

<p>Pracownicy w niepełnym wymiarze czasu winni kontynuować poszukiwanie
zatrudnienia w pełnym wymiarze godzin. W przypadku pracy w niepełnym wymiarze
czasu, zasiłek dla bezrobotnych <strong>podlega</strong> opodatkowaniu. O
zasiłek dla bezrobotnych można występować pracując przez najwyżej 3 dni w
danym tygodniu. Jeśli zajęcie trwa przez 4 dni, wówczas zasiłek dla
bezrobotnych nie przysługuje w ogóle (patrz tabela w dalszej części
tekstu).</p>

<p>Uwaga: Zasiłek dla bezrobotnych wypłacany jest przez okres 234 lub 156
dni, w zależności od tego, ile składek PRSI pracownik odprowadził. Za
bezrobotnego uznaje się pracownika pozostającego bez zatrudnienia przez 6 dni
z 7-dniowego tygodnia pracy wg opieki społecznej. Jeśli jesteś całkowicie
bezrobotny, możesz skorzystać z uprawnień do zasiłku dla bezrobotnych albo
po upływie 9 miesięcy (6 dni bezrobocia na tydzień x 39 równa się 234 dni)
albo też po upływie 6 miesięcy (6 dni bezrobocia na tydzień x 26 równa
się 156 dni). Natomiast, jeśli pracujesz w niepełnym wymiarze godzin,
wówczas uprawnienia do zasiłku dla bezrobotnych mogą trwać dłużej. Na
przykład, jeśli przysługują ci 234 dni zasiłku dla bezrobotnych (39
tygodni), a pracujesz przez 2 dni w tygodniu, natomiast przez 4 dni pozostajesz
bez zatrudnienia, wówczas wypłata zasiłku może być kontynuowana przez 58.5
tygodnia.</p>

<p><strong>Zasiłek dla bezrobotnych dla pracowników zatrudnionych w
niepełnym wymiarze czasu</strong></p>

<table border="1"><col><col><col><col><tbody><tr><td><strong>Dni przepracowane</strong></td>
      <td style="text-align:center;margin-left:auto;margin-right:auto;"><strong>Liczba
        dni efektywnego bezrobocia</strong></td>
      <td style="text-align:center;margin-left:auto;margin-right:auto;"><strong>Świadczenie
        tygodniowe dla osoby samotnej, €</strong></td>
      <td><p style="text-align:center;margin-left:auto;margin-right:auto;"><strong>Świadczenie
        tygodniowe dla pary z 1 dzieckiem, €</strong></p>
      </td>
    </tr><tr><td style="text-align:center;margin-left:auto;margin-right:auto;">0</td>
      <td style="text-align:center;margin-left:auto;margin-right:auto;">6</td>
      <td style="text-align:center;margin-left:auto;margin-right:auto;">188.00</td>
      <td style="text-align:center;margin-left:auto;margin-right:auto;">342.60</td>
    </tr><tr><td style="text-align:center;margin-left:auto;margin-right:auto;">1</td>
      <td style="text-align:center;margin-left:auto;margin-right:auto;">5</td>
      <td style="text-align:center;margin-left:auto;margin-right:auto;">150.40</td>
      <td style="text-align:center;margin-left:auto;margin-right:auto;">274.08</td>
    </tr><tr><td style="text-align:center;margin-left:auto;margin-right:auto;">2</td>
      <td style="text-align:center;margin-left:auto;margin-right:auto;">4</td>
      <td style="text-align:center;margin-left:auto;margin-right:auto;">112.80</td>
      <td style="text-align:center;margin-left:auto;margin-right:auto;">205.56</td>
    </tr><tr><td style="text-align:center;margin-left:auto;margin-right:auto;">3</td>
      <td style="text-align:center;margin-left:auto;margin-right:auto;">3</td>
      <td style="text-align:center;margin-left:auto;margin-right:auto;">75.20</td>
      <td style="text-align:center;margin-left:auto;margin-right:auto;">137.04</td>
    </tr></tbody></table><p>Jeśli pracujesz przez 4 dni, tracisz uprawnienia do zasiłku dla
bezrobotnych (ponieważ brak pracy musi trwać przez 4 z 7 dni).</p>

<h3>Dzielenie czasu pracy oraz praca w systemie tydzień pracy / tydzień wolny
</h3>

<p>Osoby, które pracowały w pełnym wymiarze czasu pracy, a następnie
przystąpiły do porozumienia w sprawie dzielenia czasu pracy, nie są
uprawnione do pobierania zasiłku dla osób poszukujących pracy, ponieważ
dobrowolnie wybrały pracę w niższym wymiarze godzin lub dni. </p>

<p>W przypadku osoby pracującej w systemie tydzień pracy / tydzień wolny
prawo do zasiłku dla osób poszukujących pracy będzie zależało od tego,
czy była ona gotowa do podjęcia pracy w tygodniu, w którym nie wykonywała
pracy. </p>

<p>W takich sytuacjach należy się upewnić, że opłacona została
odpowiednia liczba składek na ubezpieczenie społeczne. W zależności od
tego, jak dokładnie sformułowano ustalenia dotyczące pracy może dojść do
sytuacji, kiedy zostało opłaconych tylko 26 składek. Więcej informacji na
temat <a shape="rect" href="../../irish_social_welfare_system/social_insurance_prsi/part_time_work_and_social_insurance_prsi.html">składek
na ubezpieczenie społeczne (PRSI) i dzielenia pracy</a>. Osoba otrzymująca
zasiłek dla osób poszukujących pracy będzie miała kredytowane składki na
ubezpieczenie społeczne za tydzień, w którym nie pracuje. </p>

<h3>Praca dorywcza albo praca w niepełnym wymiarze czasu pracy </h3>

<p>Osoba, która może podjąć tylko pracę w niepełnym wymiarze czasu pracy
albo pracę dorywczą może otrzymać zasiłek dla osób poszukujących pracy.
Musi pozostawać bez pracy przez co najmniej 4 dni w ciągu kolejnych 7 dni i
nadal poszukiwać zatrudnienia na pełny etat. </p>

<p>Za każdy dzień braku zatrudnienia, płatna jest 1/5 normalnej stawki
Zasiłku dla Poszukujących Pracy, pod warunkiem pozostawania bez pracy przez
przynajmniej 3 z 6 następujących po sobie dni. Np. jeśli wykonujecie
Państwo pracę dorywczą przez 2 dni, możecie uzyskać 3/5 normalnej stawki
Zasiłku dla Poszukujących Pracy za ten tydzień.</p>

<p>O Zasiłek dla Poszukujących Pracy należy ubiegać się przynajmniej za 3
dni w tygodniu. Jeśli pracujecie Państwo przez 4 dni, Zasiłek dla
Poszukujących Pracy nie jest płatny za 5 dzień.</p>

<p>Ogólnie biorąc, zasiłku dla osób poszukujących pracy nie można
pobierać za dzień, w którym wykonuje się pracę dorywczą albo w niepełnym
wymiarze czasu pracy, chyba że wchodzi to w zakres zasad regulujących pracę
dodatkową (zob. poniżej). </p>

<h3>Zatrudnienie dodatkowe </h3>

<p>Zasadniczo zasiłek dla poszukujących pracy nie przysługuje za żaden
dzień przepracowany w charakterze osoby zatrudnionej lub samozatrudnionej.
Możliwe jest jednak wykonywanie pracy dodatkowej i pobieranie za dany dzień
zasiłku dla poszukujących pracy. </p>

<p>Praca dodatkowa to praca, którą osoba zatrudniona w pełnym wymiarze czasu
pracy może wykonywać poza zwykłymi godzinami pracy. Np. można pracować na
pełny etat w dzień i mieć pracę w niepełnym wymiarze czasu pracy
wieczorem. Praca w niepełnym wymiarze czasu pracy określana jest jako
zatrudnienie dodatkowe lub drugie, jeśli można ją było wykonywać bez
uszczerbku dla pracy na pełny etat przez co najmniej 6 miesięcy. </p>

<p>W przypadku dodatkowego zatrudnienia należy zawsze sprawdzać w
Departamencie Spraw Społecznych i Rodzinnych (DSFA), czy takie zatrudnienie
wpłynie na pobieranie zasiłku dla osób poszukujących pracy. </p>

<p>Jeśli w ciągu trzech lat przed okresem bezrobocia osoba zapłaciła mniej
niż 117 składek PRSI, to w pracy dodatkowej nie może zarabiać więcej niż
12,70 euro dziennie. Osób, które zapłaciły więcej niż 117 składek PRSI,
nie obowiązuje limit wysokości wynagrodzenia. </p>

<p>Praca w gospodarstwie rolnym stanowi zatrudnienie dodatkowe rolników
zatrudnionych gdzie indziej w pełnym wymiarze czasu pracy. </p>

<h3>Dni ustawowo wolne od pracy </h3>

<p>Pracodawca musi wypłacić wynagrodzenie za dni ustawowo wolne od pracy, w
które pracownik nie pracował, o ile przepracował on co najmniej 40 godzin w
ciągu 5 tygodni bezpośrednio poprzedzających tydzień, w którym jest dzień
ustawowo wolny od pracy. Więcej informacji można znaleźć w dokumencie na
temat dni <a href="../../../employment/employment_rights_and_conditions/leave_and_holidays/public_holidays_in_ireland.html">ustawowo
wolnych od pracy</a>.</p>

<p>Jeżeli dana osoba pracuje i pobiera zasiłek dla osób poszukujących
pracy, otrzymuje ona dzienną stawkę tego zasiłku za dni, w których nie
wykonuje pracy. Nie otrzyma zasiłku za dzień, za który otrzymuje
wynagrodzenie od pracodawcy za dzień ustawowo wolny od pracy, ale może dalej
otrzymywać ten zasiłek za pozostałe dni, kiedy nie pracuje. </p>

<h3>Praca czasowa </h3>

<p>Jeśli osoba pobierająca zasiłek dla osób poszukujących pracy otrzyma
pracę czasową, którą będzie wykonywać przez co najmniej 4 dni w każdym
tygodniu, wypłata zasiłku zostanie wstrzymana. W przypadku osoby bezrobotnej
po raz drugi w ciągu 26 tygodni, wniosek o zasiłek dla osób poszukujących
pracy nie jest traktowany jako nowy wniosek. </p>

<table cellpadding="1" cellspacing="1" border="1" summary=""><thead><tr><td colspan="1" rowspan="1"><strong>Przykład</strong></td>
    </tr></thead><tbody><tr><td colspan="1" rowspan="1">Susan jest bezrobotna i przez 8 miesiecy
        otrzymywała zasiłek. Jej konto wynosi 260 opłaconych składek PRSI
        co oznacza, że zasiłek dla bezrobotnych przysługuje jej przez
        maksimum 9 miesięcy. W fabryce zaproponowano jej pracę sezonową na
        okres 2 miesięcy. Po zakończeniu 2 miesięcy pracy, przysługuje jej
        wypłata zasiłku dla bezrobotnych przez kolejny miesiąc. </td>
    </tr></tbody></table><p>Jednak osoba, która wyczerpała swoje uprawnienia do zasiłku dla osób
poszukujących pracy, może ponownie zakwalifikować się do otrzymywania tego
zasiłku, jeżeli pracuje i opłaca odpowiednie składki na ubezpieczenie
społeczne (PRSI) przez co najmniej 13 tygodni. </p>

<p><strong>Zatrudnienie krótkoterminowe lub szkolenie</strong></p>

<p>Ministerstwo Opieki Społecznej również działa jako przyspieszony system
dla klientów, którzy potwierdzą podjęcie zatrudnienia na krótki okres
czasu (do 12 tygodni) lub na podjęcie krótkiego kursu szkoleniowego (do 12
tygodni). Zapewnia to, że świadczenie jest wznawiane bez opóźnień. Jest to
istotne, aby uprzednio poinformować miejscowy urząd o podjęciu zatrudnienia
lub szkolenia.</p>

<h3>Strajk </h3>

<p>Osoby strajkujące nie są uważane za bezrobotne i dlatego nie przysługuje
im prawo do pobierania zasiłku dla osób poszukujących pracy. Jednak rodzina
takiej osoby może otrzymać <a shape="rect" href="../supplementary_welfare_schemes/supplementary_welfare_allow.html">dodatkowe
świadczenie socjalne</a>. </p>

<p>W innej sytuacji znajdują się osoby, które straciły pracę w wyniku
strajku (np. zostały zwolnione). Prawo do pobierania zasiłku dla osób
poszukujących pracy przysługuje osobom, które nie uczestniczą lub nie są
bezpośrednio zainteresowane sporem zbiorowym, który spowodował przerwę w
pracy. </p>

<p>Oto analiza przypadku pokazująca sposób obliczania długości czasu, za
który osoba pracująca systematycznie w niewielkim wymiarze godzin może
otrzymać zasiłek dla osób poszukujących pracy. <br></p>
</div>
<div class="topic base_rates">
<h2 class="topic base_rates_title" id="l949a9">Pracujący partner, współmałżonek bądź
konkubent oraz zasiłek dla bezrobotnych </h2>

<p>Dochody waszego współmałżonka/partnera lub konkubenta mogą mieć wpływ
na otrzymanie podwyżki waszego zasiłku dla bezrobotnych, z uwagi na
niego/nią, jako kwalifikującą się osobę dorosłą. Takie podwyższenie
świadczenia na pozostającą na utrzymaniu osobę dorosłą nazywa się
dodatkiem na kwalifikującą się osobę dorosłą (IQA). Jeżeli osoba
dorosła pozostająca na utrzymaniu zarabia 100 euro lub mniej, dodatek ten
otrzymuje się w maksymalnej wysokości. Jeśli zarabia ona od 100 euro do 310
euro, otrzymuje się zmniejszoną stawkę tego dodatku. Jeśli osoba dorosła
pozostająca na utrzymaniu zarabia więcej niż 310 euro, dodatek do zasiłku
dla osób poszukujących pracy na osobę dorosłą pozostającą na utrzymaniu
nie przysługuje. </p>

<h3>W jaki sposób oceniane są dochody waszego współmałżonka, partnera
bądź konkubenta</h3>

<p>Podsumowane zostają dochody ze wszystkich źródeł, uzyskiwane przez
waszego współmałżonka, partnera czy konkubenta, w celu sprawdzenia, czy
kwalifikujecie się do otrzymania podwyżki zasiłku dla bezrobotnych.</p>

<h3>Dochód z wynagrodzenia za pracę </h3>

<p><strong>Zatrudnienie <br></strong>Ocenie podlega średni dochód tygodniowy waszego
współmałżonka/partnera lub konkubenta, uzyskiwany z zatrudnienia (ocenia
się dochód tygodniowy brutto, bez odliczania podatku, składek na
ubezpieczenie społeczne czy wydatków osobistych). Jeżeli wynagrodzenie
waszego współmałżonka/partnera bądź konkubenta wypłacane jest w okresach
miesięcznych, wówczas oblicza się średnią tygodniową z ostatnich dwóch
miesięcy. Jeżeli otrzymuje wynagrodzenie co tydzień lub co dwa tygodnie,
przyjmuje się średnią tygodniową z poprzednich sześciu tygodni. </p>

<p><strong>Samozatrudnienie <br></strong>W celu obliczenia zarobków pochodzących z samozatrudnienia dochód
uzyskany w ostatnim zakończonym roku podatkowym dzieli się przez 52, co daje
średni dochód tygodniowy. Zarobki szacuje się jako dochód brutto
pomniejszony o dopuszczalne wydatki podlegające odliczeniu za okres 12
miesięcy. Roczne zarobki pochodzące z samozatrudnienia dzieli się przez 52,
co daje średnie tygodniowe środki finansowe pochodzące z samozatrudnienia.
Żadne „pobrania” środków z działalności gospodarczej na własny
użytek nie są dopuszczalnym wydatkiem podlegającym odliczeniu. </p>

<h3>Dochody z kapitału </h3>

<p>W ocenie dochodów uwzględnia się dochody z kapitału, np. nieruchomości,
oszczędności, inwestycji. W przypadku, gdy kapitał jest wspólny, połowa
wartości zostaje uznana za mienie współmałżonka/partnera bądź
konkubenta. </p>

<p>Poniżej przedstawiona jest formuła oceny środków finansowych
uzyskiwanych z kapitału. </p>

<table cellpadding="1" cellspacing="1" border="1" summary=""><thead><tr><td colspan="1" rowspan="1">Kapitał</td>
      <td colspan="1" rowspan="1">Szacowane środki finansowe na tydzień</td>
    </tr></thead><tbody><tr><td colspan="1" rowspan="1">pierwsze 20 000 euro</td>
      <td colspan="1" rowspan="1">zero</td>
    </tr><tr><td colspan="1" rowspan="1">kolejne 10 000 euro</td>
      <td colspan="1" rowspan="1">1 euro na 1000 euro</td>
    </tr><tr><td colspan="1" rowspan="1">kolejne 10 000 euro</td>
      <td colspan="1" rowspan="1">2 euro na 1000 euro</td>
    </tr><tr><td colspan="1" rowspan="1">reszta</td>
      <td colspan="1" rowspan="1">4 euro na 1000 euro</td>
    </tr></tbody></table><h3>Dochody z innych źródeł </h3>

<p>Dochody z innych źródeł obejmują dochody z wynajmowania nieruchomości,
dochód emerytalny z zakładowych funduszy emerytalnych, wypłaty zagranicznych
świadczeń socjalnych, dochód z funduszu powierniczego, dochód uzyskiwany na
podstawie aktu zobowiązania, inne dochody gotówkowe, itd. Oblicza się je w
ujęciu tygodniowym. </p>

<p>Następujące świadczenia socjalne i wypłacane przez Zarząd Służby
Zdrowia (HSE) nie są zaliczane do dochodów: </p>
<ul><li>zasiłek z tytułu inwalidztwa wskutek pracy </li>
  <li>zasiłek z tytułu zgonu spowodowanego wypadkiem przy pracy wypłacony
    sierocie </li>
  <li>dodatek dla opiekuna prawnego sieroty (składkowy) </li>
  <li>dodatek dla opiekuna prawnego sieroty (bezskładkowy) </li>
  <li>zasiłek na dziecko </li>
  <li>dodatek z tytułu opieki domowej nad chorym </li>
  <li>dodatkowe świadczenie socjalne <br></li>
</ul></div>
</div>
</html>
